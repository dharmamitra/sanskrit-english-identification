 śrīghanācārasaṃgrahaḥ prathamo dhyāyaḥ buddhanamaskāraḥ prahīṇāśeṣasaṃkleśajñeyāmbhonidhipāragaṃ  praṇamya śrāmaṇerāṇāmācāraḥ saṃgrahīṣyate  ghs  iti saṃghasenena saṃvihitoddhāre śrīghanācārasaṃgrahe buddhanamaskāro nāma prathamo dhyāyaḥ  dvitīyo dhyāyaḥ śrāmaṇerabhāvaḥ śaraṇaṃ gatavān buddhaṃ dharmaṃ saṃghaṃ ca bhaktitaḥ  śikṣāpañcakamādāya yo nupravrajito jinaṃ  ghs  yāvajjīvaṃ vadhasteyamaithunānṛtavākyataḥ  virataḥ madyapānācca mahoccaiḥ śayanāsanāt  ghs  nṛtyāder gandhamālyādyāt vikālāśanatastathā  rukmarūpyagrahāccaiṣa śrāmaṇero munermataḥ  ghs  iti saṃghasenena saṃvihitoddhāre śrīghanācārasaṃgrahe śrāmaṇerabhāvo nāma dvitīyo dhyāyaḥ  tṛtīyo dhyāyaḥ śrāmaṇerabhāvopāyaḥ  prāṇivadhaviratiśikṣāpadaṃ saṃvaratyāgaḥ sakalena śarīreṇa śarīrānyatareṇa vā  pañcaśākhādinirvṛttaṃ na hanyāt prāṇinaṃ yatiḥ  ghs  mṛtyorvarṇa na bhāṣeta śastrahāraṃ na caiṣayet  vadhakena na cittena māraṇāya niyojayet  ghs  virekavamanālepaviṣaśastrābhisaṃskṛti  na kuryāt prāṇighātāya na ca garbhasya śātanaṃ  ghs  nimittaṃ na vratī kuryāt svapnolūkādivāśitaiḥ  dauḥśīlaṃ vāpi kāryaṃ na dānaśīlaphalāptibhiḥ  ghs  madhyapaścātpurogeṣu yatraiva vadhakaṃ manaḥ  taṃ puruṣaṃ dhnato hiṃsā nānyamityāha sarvavit  ghs  kūṭāvamārthāvaṣṭambhavetālādyabhisaṃskṛti  avapayañca kuryānna māraṇāya śarīriṇāṃ  ghs  taskarādyahisenābhyaḥ yatra mārge bhayaṃbhavet  tatpanthānaṃ na nāśāya dehināṃ kathayedyatiḥ  ghs  bhujagāvartakābhyāṃ ca yatra tīrthebhayaṃ bhavet  nadīprataraṇārthāya tattīrthaṃ na prakāśayet  ghs  kiñcid bhūpataye mā dāstvaṃ varaṃ jīvitaṃ tyaja  iti baddhāyukte yuktaṃ vacanaṃ na vaded yatiḥ  ghs  bhujaga vyāḍayakṣebhyaḥ yadvihārebhayaṃ bhavet  tadvadhakābhiprāyeṇāgantukāya na coddiśet  ghs  vyāghrādivyapadeśena śatruṃ hanyād hi yaḥ śaṭhaḥ  vihārādāśunirdvāraṃ ghaṭṭanīyaḥ sa cellakaiḥ  ghs  tathā kāryaṃ yathaiko pi nānirjīvecca kaścana  adharmyā na kriyā kāryā saṃsmṛtya krakacopamaṃ  ghs  vadhaśca śrāmaṇerā ye ghātayituṃ vadhīkṛtāḥ  yugapat tatprayoge te nāśanīyā vihārataḥ  ghs  upakramo nṛsaṃjñā ca naro vadhakacetanā  jīvitasya kṣayaśceti pañcāṃgāni nṛghātane  ghs  śrāmaṇereṇa nāśāya viṣaśastrādi yatkṛtaṃ  mriyate narastenaivāsau tadāsaṃvarī bhavet  ghs  avakrītādirajñānāt manuṣyaṃ mārayan khalu  saṃvarakṣobhalābhī sa yatir nonmattādikaḥ  ghs  duṣkṛtāni kāyamaitrādi sattveṣu yatinā kāryaṃ sarvadā  yasmāt kāruṇikairuktaṃ tasmātsattvānna pīḍayet  ghs  na sattvān pīḍayeddārurajvayaścarmabandhanaiḥ  jalānalapraveśānutyāgādau na niyojayet  ghs  kṛmigorūpakādīnāṃ mithyājīvaśca hiṃsanaṃ  karṣaṇehi bhavedyasmāt tasmāttaddūrato tyajet  ghs  nāṃkayed gomahiṣyādi nāsikāṃ nāsya vedhayet  yatiśca vividhān sattvān vetrādinā na tāḍayet  ghs  uddiśya yat kṛtaṃ māṃsavyañjanaṃ khādato yateḥ  nighṛṇaṃ jāyate cittaṃ tasmāttannaiva bhakṣayet  ghs  jñeyaṃ tu tribhirākārairīkṣitaśrutaśaṃkitaiḥ  īkṣitaṃ yat svayaṃ dṛṣṭaṃ śrutaṃ pratyāyitoditaṃ  ghs  gṛhābaddhamṛgādīnāṃ śrṛṃgapakṣādidarśanāt  āśaṃkotpadyate tatra mamoddiśya hatā na vā  ghs  pṛṣṭo dātā vadedevaṃ tvannimittamamī hatā  tasmin gṛhe na bhuñjīta virataḥ prāṇināṃ vadhāt  ghs  śyenakādihatā vaite śāliyavamudgabhakṣaṇāt  mātāpitrośca yajñasya kṛte doṣo sti nāśnatāṃ  ghs  ekaṃ śrīghanamuddiśya māṃsaṃ matsyādikaṃ kṛtaṃ  anyeṣāṃ śrāmaṇerāṇāṃ tadbhogāya na kalpate  ghs  nādeyādijalaṃ jānan nāpi pibet sajantukaṃ  jantavo bhimatāḥ sūkṣmās trasikormikirādayaḥ  ghs  vāripūtyāyadhiṣṭheyaḥ karako hi sakhallakaḥ  vighātaparihārārthaṃ kośo ntaśaḥ suvāsasaḥ  ghs  divyanetrāndhayorneṣṭaṃ jalasya pratyavekṣaṇaṃ  hastāṃguṣṭhāgrakāvartadarśino na nivāryate  ghs  locanavibhramo mā bhūditi paśyenna tacciraṃ  kalpamātraṃ na vai kuryāt māyāśāṭhayasamanvitaḥ  ghs  yenāntareṇa ṣaṣṭayabdaḥ paribhramyate kuñjaraḥ  śakaṭaṃ vaṃśapūrṇaṃ vā sa kālaḥ salilekṣaṇe  ghs  ūrdhvādhomadhyamāstistraḥ salilasyāpi bhūmayaḥ  yāyā bhūḥ śuddhimāyāti kāryaṃ kuryāttayāyatiḥ  ghs  yatrādhaḥ prāṇakā yānti sthūlāḥ karatalāhatāḥ  grāhyaṃ tadudakaṃ srāvyaṃ paṃcāṃgulikayā na cet  ghs  bhaveyurudake yasmin kare lagnāśca prāṇinaḥ  na tatra pāṇipādāsyavastrādi kṣālayedyatiḥ  ghs  kule gatena praṣṭavyaṃ jalaṃ hi srāvitaṃ na vā  neti cet saṃjñiko vācyaḥ srāvayetyitaro na tu  ghs  kintu srāvyaṃ jalaṃ pātre kṛtvātmīye sajantukaṃ  pṛṣṭvā yastadānītaṃ muñcet tatraiva sa svayaṃ  ghs  saptāhaṃ vātathā yatra pānīyamavatiṣṭhati  vihāre vā kaṭāhādau sthāpayet tadaśuṣyati  ghs  pravṛṣṭe vā yatir deve svacchanīraughavāhini  nimnagānāṃ patiṃ pātaṃ gacchateti visarjayet  ghs  sudīrghatalikāvaktrarajjudvayāvabaddhayā  ghaṭikayodakaṃ muñcedadhastādudake dhvagaḥ  ghs  ghaṭikātritayaṃ vīkṣya mārgageṇodapānataḥ  pariśuddhāścet peyaṃ jalaṃ tat srāvyamanyathā  ghs  na rajjughaṭikādānaṃ śastaṃ saprāṇake jale  pibeti vaktuṃ dātuṃ vā na jātu kṣamate yatiḥ  ghs  sajantukaṃ taḍāgādi na pareṣāmuccairvadet  kṛtyaṃ kuru samīkṣyeti pṛṣṭaḥ prativadetparān  ghs  upādhyāye pi vaktavyaṃ saprāṇakamidaṃ na vā  taḍāgādīti vai śāṭhayaṃ karttavyaṃ yatinā na tu  ghs  vṛkṣaseko na dātavyo pariśuddhena vāriṇā  upādhyāyādikasnānaṃ karttavyaṃ ca tathaiva na  ghs  mastukāñjikasauvīramaṇḍadaṇḍāhatādikaṃ  na pibet na yatirdadyāt parasmai na bhuvi tyajet  ghs  samatkuṇaṃ yacchayanamātape tanna śoṣayet  na hime kardame vāpi śītoṣṇavāriṇi kṣipet  ghs  navakarma sa no kuryāt sajantukena vāriṇā  dināntaṃ srāvayitvā tad dhāryaṃ trikoṇakhallakaṃ  ghs  bhṛtakaṃ śikṣayedevaṃ vadhāna tvaṃ trikoṇakaṃ  kapāttat srāvayotkṣipya khallakaṃ ca vimocaya  ghs  trikoṇasaptakenāmbhaḥ srāvyaṃ khallakena tat  pratikūpyatha kāryāvā tyaktvā deśāntaraṃ vrajet  ghs  abhūtvā sambhavantyete bhūtvā yānti bhavāntaraṃ  navakarma tadā kārya yathoktavidhikāriṇā  ghs  satpaṭābaddhamañcāderucchīdaccaturāṃgulāt  nadyādau jalamālokya kāryaṃ ca navakarmaṇi  ghs  chidrakarṇadvayāsaktasūtrabaddhadvidaṇḍakaṃ  dhāraṇapātrakaṃ dadhyāt khallakasya bahiryatiḥ  ghs  kṛpāparītacittena svādu vāri sajantukaṃ  kṣāre mbhasi na moktavyamanāpat mṛṣṭasaṃjñinaḥ  ghs   adattādānaviratiśikṣāpadaṃ saṃvaratyāgaḥ kālikaṃ yāmikaṃ yāvajjīvikaṃ sarpirādikaṃ  pārihāryamanādheyaṃ kalpyākalpyamakalpikaṃ  ghs  pṛthivyudakadvicatuṣpadāpadakapādapa  tadgataṃ ca yatiḥ kiñcinnādadīta parasvakaṃ  ghs  kārṣāpaṇacaturbhāgaṃ tadardhamathavā dhanaṃ  steyacitto harannanyair nāśanīyoyatir laghu  ghs  vāṭāddhṛte gaje pādaiś caturbhirayatiś cyute  niṣkrānte saṃvṛtadvārād dvipahṛtsyād yatiḥ khalu  ghs  gulphābaddhekṣadaṇḍāre dūrākṛṣṭe mahītalāt  saṃvarabhaṃga utkṣipte pañjarādgajavaddvije  ghs  deśānnayed hi sandeśadraviṇaṃ ca sañcārayet  aṃgāt stainyena cittena saṃvaraghūtamāpnute  ghs  mṛto sau matvā śrutvaivādhvagād vai brahmacāriṇaḥ  sīmāntasthāyine datvā gṛhṇan syādayatiryatiḥ  ghs  yadvittaṃ śrāmaṇerasya mṛtasya nirvṛtārhataḥ  upādhyāyasya prāpnoti tadityevaṃ jagau muniḥ  ghs  hartturiṣṭāṃ diśaṃ yāyād vratī ced hastinaṃ haret  asau harttā vratī cauraḥ karipe hṛtasaṃjñini  ghs  pūjācīvaramālāntadvayasya khalu mocanāt  avanau taccyutau satyāṃ bhraśyate saṃvarād yatiḥ  ghs  kṣiptaṃ mauktikahārādi gṛhītvā tad mahākulāt  nyasya prasevikāyāṃ ca sahāyena ca hārayan  ghs  jaṭālenāthavā vatsa haran ki saṃvaracyutaḥ  ki pādacyutimātreṇa hyupacāravyatikrame  ghs  rātrau gośakaṭāśvādīn kaścid vadhnāti ced yatiḥ  etānete hariṣyanti tat kiṃ syāccyutasaṃvaraḥ  ghs  ṛjuke kīlake bandhe kaṭhine hārakaṃ haran  utkṣepaṇe ca cauraḥ syāt kuṭile śithile na tu  ghs  chidrayitvā ghaṭaṃ sarpiḥ kṣaudraṃ tailaṃ jalaṃ haran  yatiḥ pūrasya vicchede saṃvarakṣobhamāpnute  ghs  vaṇṭayamāṇe gṛhe bhrātrorbhāgādekasya lipsayā  bālamātraṃ bhūmiṃ yatiḥ syāt kṣatasaṃvaraḥ  ghs  taskaropāttapātrādi nirāśaḥ punarādadan  saṃvarād bhraśyate hītotarastvāpnoti nāpadaṃ  ghs  mitrabhāvena labdhaṃ syād dattaṃ gopādibhiścavā  tadā tad ādadānasya yaternāpattiriṣyate  ghs  bhayopadarśanaṃ kāryaṃ pātracīvaramuktaye  rājani na vaded gatvaibhiścaurair muṣitā vayaṃ  ghs  niṣkāsayasyupādhyāyācāryāṇāṃ yattadāvathoḥ  tadityuktvā haredekaḥ syātāṃ dvāvapi taskarau  ghs  svadravyaṃ stainyacittenāpaharantāyimau yatī  bhāgārdhenāyatistveko niṣkāsitārdhenetaraḥ  ghs  dāsyāmaste samaṃ tiṣṭha dvāre kuryāma caurikāṃ  ityuktakṛta āpattiḥ sahaiva cauracellakaiḥ  ghs  uṣitvāgantuke yāte vismṛtya pātracīvaraṃ  āgatya yo yatistacced gopayeccaura eva saḥ  ghs  evamāvāsikā sarve bhavanti kṣatasaṃvarāḥ  sa eva yadi saṃsmṛtya nayatīha na kilviṣī  ghs  anyena steyacittena pātramanyasya ced yatiḥ  ānāyayati sa tato doṣavān bhavati vratī  ghs  yāvat pūjā munestāvat saṃghasyāpi pravartate  iti yo nyasya datte sa bhavati kṣatasaṃvaraḥ  ghs  likhitvoddhārakaṃ grāhyaṃ mithaḥ stūpācca saṃghataḥ  karmādāne ca vaktavyamiyat noktakṛto nyathā  ghs  svāṃśamuktaharaścauroyatyoramadhye tayordvayoḥ  dāsyāmīti ca viśvāsaṃ kṛtvā prāpnoti nāpadaṃ  ghs  labhase tvaṃ labhe cāhaṃ yaṃ lābhaṃ tadāvayoḥ  iti lābhe samutpanne tato rdhena sa taskaraḥ  ghs  dakṣiṇādeśane pyevaṃ pāṃśukūlikayordvayoḥ  bhinatti yaḥ kriyākāraṃ tataḥ sa cyutasaṃvaraḥ  ghs  upakāryapakāribhyaścānnapānādi sāṃghikaṃ  vihārasvāmirājādicaurādibhyo yathākramaṃ  ghs  śrīghanebhyo pi dātavyaṃ prātarāśādi sāṃghikaṃ  ālepanādi kurvanti vihāre yadi nānyathā  ghs  sīmāntasthāyine datvā bhikṣūpasthānakāriṇe  dārakaprasthavyājena gṛhṇīyāttaṇḍulādikaṃ  ghs  atyaktāśohigṛhṇīyāt naṣṭaṃ svapātracīvaraṃ  matvaivaṃ naṣṭapātrādirāśāṃ naiva tyajed yatiḥ  ghs  svādhyāyādhyayanoddeśaṃ kṛtvā ye saṃghaśīlakaṃ  kriyākāraṃ na kurvanti te jinoditalaṃghinaḥ  ghs  patākālakṣaṇaṃ stūpānna grāhyaṃ yatinākhalu  prāṃśukūlamiti grāhyamaniloddhūtapātitaṃ  ghs  śulkakṛtyaṃ paradravyaṃ na nayet nāpi nāyayeta  śulkapradānamokṣārthopāyaṃ nopadiśed yatiḥ  ghs  ratnaṃ datvā yatibhyaḥ prāk paścāt mārgayate vaṇik  visaṃvādayasītyevaṃ dātavyaṃ paribhāṣya tat  ghs  nāsti śulkaṃ munerevaṃ vratināṃ pāribhogike  krayavikrayakṛddadyāt śulkamanyatra vastuni  ghs  varṣāvāsikalābho hi deyo varṣoṣitasya ca  jīvitabrahmacaryasya yayornāśastayorapi  ghs  prākprāgupagataiḥ kāryā varṣāvāsikayācanā  paścādupagataiḥ paścāt saṃghe yugapadeva ca  ghs  punargṛhṇāti dīkṣāṃ yo vastukarmajugupsayā  bhikṣubhāvaṃ parityajya tasmai cāpyāha sarvavit  ghs  avarṣoṣitavibhrāntakudṛṣṭimṛtakāstathā  deśāntaragatā lābhaṃ nārhanti paṃcapudgalāḥ  ghs  amuṣmai deyamityevaṃ lābhotpanne yatau mṛte  dātavyo niyataṃ tasmai sa vikalpitabhikṣave  ghs  deśāntaragatasyāpi sthāpayet kalpamandire  traye kurvanti cānarthaṃ tebhyo deyaṃbudharna hi  ghs  ācchādaṃ cīvaraṃ mūlyaṃ dāsyāmīti catuṣpadaiḥ  āpnoti sammukhībhūtān lābho netareṣu ca  ghs  varṣāvāsikalābhaśca varṣoṣitasya gacchati  tadetarasya doṣo na gṛhṇato dāyakecchayā  ghs  kāliko yāmiko yāvajjīvikaḥ sāptāhikaḥ  mṛtakṣudrapariṣkāranaityakākālacīvaraṃ  ghs  kuṭīpratiṣṭhājātyādisambodhyādimahodbhavaḥ  prāpnoti daśadhā lābhaḥ sammukhībhūtapudgalān  ghs  anādheyaṃ gurudravyaṃ sāṃghikaṃ śayanāsanaṃ  vikretavyaṃ na bhoktavyaṃ kṛtvā paudgalikaṃ na ca  ghs  cāturdiśāya buddhāya sammukhībhūtasāṃghike yatirdravyāntare datte tatra tatropanāmayet  ghs  tūṣṇīṃ datvā gate deyaṃ buddhe muktāphalādikaṃ  cāturdiksammukhībhūte śayanāsanamaṃśukaṃ  ghs  pṛthu dravyaṃ paropāttaṃ tatsaṃjñī steyacetanā  sthānacyutiśca paṃcāṃgairyuktaścedayatirbhavet  ghs  dattasvakāparopāttasaṃjñī cānyo pi saṃvarī  na tāvatkālikaṃ svāṃśād gṛhṇan jahāti saṃvaraṃ  ghs  ādāyādattamutplutya khaṃ gatvāśācatuṣṭayaṃ  tatraiva punarāsīno bhavati kṣatasaṃvaraḥ  ghs  avakrītādirajñānāt paradravyaṃ haran khalu  saṃvarakṣobhalābhī sa yatirnonmattādikaḥ  ghs   maithunaviratiśikṣāpadaṃ saṃvaratyāgaḥ nṛstrīpaṇḍakaviṇmūtravaktrarandhreṃgajātakaṃ  kṣiptvā nigamayet svādaṃ sa yatiḥ kṣatasaṃvaraḥ  ghs  mānuṣāmānuṣāste tu tiryañcaśca narādayaḥ  mṛtāḥ suptāśca jāgranto jñeyā hi maithunāśrayāḥ  ghs  hastinīmāditaḥ kṛtvā yāvat kukkuṭajātikāṃ  kṣudrikāṃ mahatīṃ gacchansa yatiś cyavate vratāt  ghs  duṣkṛtāni raktaḥ san na striyaṃ paśyet śabdamākarṇayenna ca  nirvastraḥ san na copeyādaṃgajāta na nirbhujet  ghs  bhittidvaye kṛtāṃ śuṣkāṃ klinnāṃ saṃyojya koṭarīṃ  vipratipattito nāśyaḥ saṃgrahe sati nānyadā  ghs  adha ūrdhvaṃ trikhaṇḍāyā vinīlādhmātikāṃ ca na  na cāsthisaṃkalāṃ yāyāt nābhyaktāṃ rudhirādibhiḥ  ghs  sitāsthisaṃkalāṃ śailadārupustamayīṃyatiḥ  na ca gacchet striyaṃ yo tra virato maithunātsadā  ghs  dhyānamiddhagataṃ mattamabhibhūtaṃ ca nidrayā  vikṣiptaṃ vedanātunnaṃ gṛhītvābhiniṣīdati  ghs  ādimadhyāvasāneṣu svādayet dhyānavyutthitaḥ  vihārād ghaṭṭanīyaḥ so bhāve tu svādanasya na  ghs  nānāvyaṃjanakopetarasaśālyupabhogavat  āsvādanā ca tailācchaśauṇḍāsavapānavat  ghs  anāsvādo yuvagrīvāmṛtakukkurabandhavat  vijñeyaḥ sukumārasya pradīptalohasparśavat  ghs  avakrītādirajñānāt  āpattibhāg yatirnaivonmattavikṣiptacetasaḥ  ghs  rāgāmanuṣyasaṃyogāt praguṇībhūtāṃgajātakaṃ  na spṛśet śukramokṣārthaṃ sa pṛthivyādidhātubhiḥ  ghs  tiryakpramattasaṃyogāt śukramuktirbhaved yadi  svamānasaṃ yatigarhet kṛtaṃ me nu virūpakaṃ  ghs  majjajakṣaraṇaṃ yasya yateḥ svapneṣu jāyate  svapnaśukravinirmuktau taddoṣo na manāgapi  ghs  rāgāviṣṭena cittena nārīṃ na śrīghanaḥ spṛśet  anyaṃ spṛśettathārūpaṃ nāpi ca puṃnapuṃsakaṃ  ghs  stanakakṣauṣṭhanābhyūrupārśva kukṣimalabhramān  saṃraktaḥ san yatiḥ strīṇāṃ na nindet na ca saṃstuyāt  ghs  yadyad vadet striyaṃtāvat kartukāmo yathā yathā  tattat tathā tathā brūyāt śrīghano nāntike striyāḥ  ghs  agrā bhavati sā yoṣid yā māṃ paricared rahaḥ  lābhinī cāyurādīnāṃ vyādhihīnā yaśasvinī  ghs  ityādi na vaco brūyād rāgāgnipluṣṭamānasaḥ  purastācchroghanaḥ strīṇāṃ punapuṃsakayostathā  ghs  vivāhāvāhayordautyaṃ na kuryāt śrāmaṇerakaḥ  na ca kuryāt tathārūpanimittamapi dautyakaṃ  ghs  dāpayeyamimāṃ śrāddhāṃ tathāsmai dārikāmiti  arthasaṃsyandanāsūtraṃ ghaṭate na sa bhāṣituṃ  ghs  bījārthaṃ na vratī dadyāt svayameva gavādikaṃ  etāneva parebhyo pi kadācinna hi prārthayet  ghs  tulyametāsu tvaṃ tiṣṭha mā striyā caikayā vasa  ityevaṃ hi bahustrīkaṃ puruṣaṃ na yatirvadet  ghs   mṛṣāvādaviratiśikṣāpadaṃ pratyekabuddhasaṃbuddhatacchiṣyajñānadarśanaṃ  mamāstīti bruvan mithyā nāśyo nyatrābhimānataḥ  ghs  jñānaṃ satyābhisaṃbodhirabhijñāḥ paṃca darśanaṃ  dharmānvayādikajñānāṃgīkaraṇe kṣamo na saḥ  ghs  āryamlecchavacolekhalipyā ca hastamudrayā  jñānādi pratijānīte boddhavyamapi tanmṛṣā  ghs  vṛkṣamūle hamekākī viharāmi rame gṛhe  samāhitaṃ ca me cittaṃ na ca vācyamatīndriyaṃ  ghs  buddhādīnāṃ vaded varṇamātmano na kathaṃcana  parakīyaṃ guṇaṃ pṛṣṭo brūyāttatsaṃmukhaṃ na tu  ghs  dṛṣṭaṃ śrutaṃ mataṃ yadyad vijñātaṃ caiva tad vadet  śrīghano vaiparītyena gadanmithyābhidhāyakaḥ  ghs  vastu cālīkasaṃjñī ca cittaṃ vinihitaṃ tathā  mṛṣāsaṃjñī vadedvācaṃ paṃcāṃgo nṛtavādikaḥ  ghs  catustridvayekakai raṃgairyukto yo tra mṛṣāṃ vadeta  anyaiḥ sa yatibhirjñeyo mṛṣāvādīti śrīghanaḥ  ghs  abhūtenānidānena yatiḥ prāṇivadhādinā  dhvaṃsanacyāvanākūtaḥ saṃmukhaṃ na ca codayet  ghs  kṣudrāpattinimittena leśamātreṇa tena vā  śrāmaṇerohi pratyakṣaṃ śrīghanān na kṣipet parān  ghs  jātiliṃgakriyāvādair hīnamadhyottamairvratī  jihmaniṣpratibhānārthaṃ na prāṇān jātu codayet  ghs  upakleśagadākrośāpattyādyairhi yatiṃ vratī  āśayena puroktena brūyānnaiva kadācana  ghs  bhedaṃ yāsyati so nyena saṃdhāsyati mayā saha  yatira jātyādivādena paiśunyaṃ na samācaret  ghs   surāmaireyamadyapānaviratiśikṣāpadaṃ madyaṃ surā ca maireyaṃ pramādasyāspadaṃ yataḥ  na parasmaihi taddeyaṃ na ca peyaṃ śvamūtravata  ghs  valkalaiḥ saguḍaiḥ kācidaparā kevalena ca  piṣṭakiṇvajalairebhirapi saṃcīyate surā  ghs  maireyaṃ guḍadhātryambudhātakīsaṃskṛtaṃ hi yat  kuśāgreṇāpi tat pātuṃ yatīnāṃ na prakalpate  ghs  kodravānnaṃ na bhuñjīta tatpalāle ca na svapet  pītaṃ sata madayed yacca pātavyaṃ tadapīha na  ghs   uccaśayanamahāśayanaviratiśikṣāpadaṃ śayane yatirāsīta jināṣṭāṃgulapādake  vinā śalyenamaṃce vā hemarūpyakṛte na tu  ghs  sāṃghike śayane dadyāt tat pratyāstaraṇaṃ yatiḥ  vastrakambalayoriṣṭaṃ yat tridvayekapuṭaṃ kramāt  ghs  nyasya gartteṣu tatpādānatirekapramāṇakān  prakṣipya pratipādeṣu ṭaṃkitvā kīlakeṣu vā  ghs  evaṃ vekṣuyavādīnāṃ rakṣārthaṃ maṃcake svapet  yatirna laṃbayetpādāvadhvago dīrghapādake  ghs  alpaṃ ced dvādaśebhyo hi deyamekaṃ vihārakaṃ  nirmuṣṭahastaṃ svalpatve bahutve tu viparyayāt  ghs  stokaṃ ced navakaḥ pīṭhe vṛddho maṃcetadā svapet  svaptavyaṃ vṛkṣamūle pi navenābhyavakāśake  ghs  antarvarṣāsu nopasthāpyo nyaḥ sabrahmacārikaḥ  yatinā sva vihāretu yathāvṛddhikayā yatiḥ  ghs  saṃskāraparibhogārthaṃ paripālanārthameva ca  uddiśyate yatibhyo vai sāṃghikaṃ śayanāsanaṃ  ghs  hīnamadhyottamaṃ sthāpyaṃ bhikṣubhyo layanatrayaṃ  vṛddhādyāgantukebhyastaduddiśeddaharakramāt  ghs  śayanāsanamatyuccaṃ pratiṣiddhaṃ yaterhi tat  madauddhatyakaraṃ yasmād lokāvadhyānakāraṇaṃ  ghs   nṛtyagītavāditraviratiśikṣāpadaṃ bāhuvikṣepakaṃ nṛtyaṃ gītamuccaiḥ svareṇa ca  vīṇāvaṃśamṛdaṃgādivāditraṃ na ca vādayet  ghs   gandhamālyavilepanaviratiśikṣāpadaṃ candanādikagandhaṃ hi dhārayed vyādhito yatiḥ  dattvā ca munaye pūrvaṃ bhiṣagādervacanena saḥ  ghs  na tiṣṭhet prakaṭe deśe kṣālayitvā bahirvrajet  anenaiva vidhānena dhārayet kusumasrajaṃ  ghs  netraduḥkhaśiraḥśūlapūtanāgraharugvataḥ  mālayā veṣṭayet śīrṣaṃ mekhalāṃ na ca laṃbayet  ghs  haritālādicūrṇena tailena vā sugandhinā  na vadanādikaṃ gātraṃ varṇārthaṃ marṣayed yatiḥ  ghs  yaterapratirūpatvād gandhamālyavilepanaṃ  rāgauddhatyakaraṃ yasmāt tasmāttad garhitaṃ jinaiḥ  ghs  na darpaṇe nirīkṣeta mukhaṃ vā tailabhājane  muktvānyenekṣaṇīyaṃhi śirovyathāgadāturaṃ  ghs  vibhūṣaṇāya tailenātmano nābhyaṃjayed mukhaṃ  sphuṭitāsyaśirorogādanyenābhyaṃjanaṃ na ca  ghs  na kuṃkumādicūrṇena maṇḍayed vadanaṃ yatiḥ  piṭakaśamanārthaṃ tu lepa iṣṭastilādibhiḥ  ghs   vikālabhojanaviratiśikṣāpadaṃ rātreranyatrabhuṃjāne mayi babhūvālparogatā  tathaiva khalu vaḥ kāryaṃ bhoktavyaṃ dinayevaca  ghs  viṇmūtragartake pātaḥ caurāhibhiḥ samāgamaḥ  udarārthaṃ gṛhe no ṭantītyavadhyātavān janaḥ  ghs  sāyaṃ prātaśca piṇḍārthamaṭanti bhuṃjate tathā  sabhācatvaraśrṛṃgāṭamandireṣu gṛheṣu ca  ghs  sugataḥ prāha bhuṃjīta kāle yatiḥ  uditādityamadhyāhnakeśamātrānatītake  ghs  sakturodanakulmāṣaṃ matsya māṃsaṃ ca kālikaṃ  yāvajjīvikatailādipippalīpānavarjitaṃ  ghs  yatkiṃcidadyate dantairgalake vā praveśyate  kukṣiviṣṭabhmakaṃ kāle tattadadyādyathodite  ghs  saktvādyāmiṣanirmuktaṃ nīrajaṃ kardamādikaṃ  varṣopalakamaśnīyāt pipāsārtto yatirhimaṃ  ghs  kalpyavārigrahe tāvat prakṣālyau na saśoṇitau  hastau dvau cāṃgulīkṣāle na grāhyaṃ kalpikodakaṃ  ghs  māyāśāṭhayayutaḥ kuryāt na ca prakṣālanaṃ tayoḥ  saśabdau yadi tau śuddhau vedyau snigdhatvaco yateḥ  ghs  na dāsyathamahyaṃ bhoktuṃ kṣuttṛṣṇāpīḍito mriye  ityevaṃ sa viruktaḥ syāt kṣeptavyo maṇḍakuṇḍake  ghs  aṣṭāsu dhautadhānyaṃ yat pātre diśedanāmiṣe  sphuṭaṃ tu yadi pātuṃ tannaiva glānāya kalpate  ghs  lobhotyāpitavākkāyakarmaṇā samupārjitaṃ  vihāracīvarāhāraṃ varjayed viṣabhaktavat  ghs  madyaśastraviṣaprāṇilākṣavikrayaṇaṃ vratī  na kārayet na kuryānna jīvikāṃ tena kalpayet  ghs  satkārārthaṃ ca lābhārtha kuhanā hyakṣasaṃvaraḥ  vastrādikasya prāptayarthaṃ lapanā cāṭuvāditā  ghs  naiṣpeṣikatvamannādilābhāya parakutsanaṃ  anyadīyasya pātrādernaimittikaṃ tu varṇanaṃ  ghs  lābhena lipsā lābhānāṃ vṛddhiṣaryeṣaṇaṃ ca yat  yatirvivarjayedetān mithyājīvān purīṣavat  ghs  krīḍāparopaghātaṃ ca kāyavāgucchitaṃ sadā  vratī vivarjayennityaṃ viṭpradigdhamivoragaṃ  ghs  vipaṇitaragulmādau dyūtabandhagṛhe tathā  agocaro yadākhyātastiṣṭhettatra na cellakaḥ  ghs   jātarūparajatapratigrahaṇaviratiśikṣāpadaṃ kāyena hastapādābhyāṃ vastrachatrādibhirvratī  rajataṃ jātarūpaṃ ca na spṛśet jvalitāgnivat  ghs  iti saṃghasenena saṃvihitoddhāre śrīghanācārasaṃgrahe śrāmaṇerabhāvopāyo nāma tṛtīyo dhyāya  caturtho dhyāyaḥ anye cācārāḥ campūkalahadantādakāṣṭho vṛddhāntiko yatiḥ  snānapānāśanastotravyagro nagnaikavastrakaḥ  ghs  mṛtkarmavyāpṛtas tūrṇaṃ gacchan ca dvitribhūmikaṃ  āśu vrajan pacan pātraṃ vyagraś cīvarakarmaṇā  ghs  cūrṇacailakriyāsakto ktākṣoca dhūmramāpiban  likhan yo pustakaṃ vāpi yo vācayati so pi na  ghs  viṭprasrāvakuṭīṃ gacchan tiṣṭhan tamasi voddiśan  vāsayannatha prāvṛṇvana na vandyo yatinā yatiḥ  ghs  avaguṇṭhitaśīrṣeṇa sopānatkena jānunoḥ  muṇḍasphoṭaṃ hi jaṃghāyāṃ na dadyādavinā yathā  ghs  samavasthāniṣaṇṇena vandyamānena padyuge  gṛhītvā karkaṭagrāhaṃ vācyamārogyamastviti  ghs  bhikṣuvinayasaṃkṣepādācārāntaramuddhṛtaṃ  śrotavyo nyadupādhyāyād bhāvyaṃ sagauraveṇa ca  ghs  śatadvayena saṃhatya śrīghanācāra saṃgrahaṃ  sukṛtaṃ karma yattena jano prāpnotvasaṃskṛtaṃ  ghs  iti saṃghasenena saṃvihitoddhāre śrīghanācārasaṃgrahe anye cācārā nāma caturtho dhyāyaḥ  iti śrīghanācārasaṃgrahaḥ 