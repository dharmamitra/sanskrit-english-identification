Larger PrajñāpāramitāLPG r siddhaṃ namaḥ sarvajñāya evaṃ mayā śrutam ekasamaye bhagavān rājagṛhe viharatisma gṛdhrākūṭaparvate mahatā bhikṣusaṃghena sārdhaṃ paṃcamātrair bhikṣusahasraiḥsarvair arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñairājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair anuprāptasvakārthaiḥparikṣīṇabhavasaṃyojanaiḥ samyagājñāsuvimuktacittaiḥ sarvacetovaśitāparamapāramiprāptairekapudgalaṃ sthāpayitvā yad utāyuṣmantam ānandam śaikṣaṃ srotāpannaṃ paṃcamātraiśca bhikṣuṇīśatair yaśodharāmahāprajāpatīpramukhaiḥ saṃbahulaiś copāsakair upāsikābhiśca sarvair dṛṣṭadharmabhiḥ mahatā ca bodhisatvasaṃghena sārdham aprameyāsaṃkhyeyairbodhisatvair mahāsatvaiḥ sarvair dhāraṇīpratilabdhaiḥ samādhipratilabdhaiḥ śunyatāvihāribhirānimittagocarair akalpitapraṇidhānaiḥ sarvadharmasamatākṣāntipratilabdhaiḥ asaṃgapraṇidhānasamanvāgataiḥakṣayanirdeśapratisaṃvinnayapratividdhaiḥ mahābhijñāvikrīḍitair atyantācyutābhijñairādeyavacanair akusīdair ārabdhavīryaiḥ kāyajīvitanirapekṣair akuhakair alapakairapagatajñātilābhacittair nirāmiṣadharmadeśakaiḥ gaṃbhīradharmakṣāntiparamagatiṃgataiḥmahāvaiśāradyaprāptaiḥ asaṃkucitamānasaiḥ sarvamārakarmasamatikrāntaiḥ karmāvaraṇapratiprasrabdhaiḥnihatakarmakleśapratyarthikaiḥ sarvaparapravādyanabhibhūtaiḥ LPG vsarvaśrāvakapratyekabuddhaduravagāhair dharmapravicayavibhaktinirdeśakuśalaiḥ asaṃkhyeyakalpasusamārabdhapraṇidhānaiḥsmitamukhaiḥ pūrvālāpibhiḥ vyapagatabhrukuṭikaiḥ ślakṣṇamadhuvacanaiḥ gāthābhigītaparālapanakuśalaiḥanācchedyapratibhānair anantaparṣadabhibhavanair vaiśāradyasamanvāgatair anantakalpakoṭīnirdeśajñānaniḥsaraṇakuśalaiḥmāyāmarīcidagacandrasvapnapratiśrutkapratibhāsagaganagandharvanagarapratibiṃbanirmāṇopamadharmādhimuktairapagatasaṃlīnacittaiḥ sarvasatvacittagatisūkṣmajñānacaryādhimuktyavatārakuśalaiḥsarvasatvāpratihatacittair adhimātrakṣāntisamanvāgataiḥ sarvadharmatāprativedhajñānakuśalairgaṃbhīradharmatāduravagāhaiḥ svacittavaśitāpratilabdhaiḥ sarvavaśitāprāptaiḥ sarvakarmakleśadṛṣṭyāvaraṇavimuktaiḥpratītyanirdeśakuśalair gaṃbhīrapratītyasamutpādākṣayanayāvatīrṇaiḥ sarvadṛṣṭyanuśayaparyutthānavigataiḥsarvasaṃyojanaprahīṇaiḥ satyaprativedhajñānakuśalaiḥ satatasamitapratiśrutkāsamasarvadharmādhimuktaiḥapramāṇadharmanayanirdeśaviśāradair yathātmyāvatāraṇakuśalair anantabuddhakṣetravyūhapraṇidhānaprasthānaparigṛhītairasaṃkhyeyalokadhātugatabuddhānusmṛtisamādhisatatasamitam abhimukhībhūtaiḥ sarvabuddhotpādopasaṃkramaṇakuśalairaparimitabuddhādhyeṣaṇakuśalair nānādṛṣṭiparyutthānasatvakleśapraśamanakuśalaiḥ samādhiśatasahasrābhinirhāraniṣkrīḍanajñānapraveśakuśalairaparyantakalpakṣīṇaguṇavarṇasamanvāgataiḥ tadyathā bhadrapālena ca bodhisatvena mahāsatvena ratnākareṇa ca ratnagarbheṇa ca ratnadattena ca susārthavāhena ca naladattena ca guhapuptena ca varuṇadevena cendradevena ca bhadrapālena ca uttaramatinā ca viśeṣamatinā ca vardhamānamatinā ca anantamatinā LPG r ca amoghadarśinā ca anāvaraṇamatinā ca susaṃprasthitena ca suvikrāntavikrāmiṇā ca anantavīryeṇa nityodyuktena ca nityaprayuktena ca anikṣiptadhureṇa ca sūryagarbheṇa ca anupamamatinā ca bodhisatvena mahāsatvena avalokiteśvareṇa ca mahāsthāmaprāptena ca maṃjuśriyā ca kumārabhūtena mārabalapramardinā ca vajramatinā ca ratnamudrāhastena ca nityotkṣiptahastena ca mahākaruṇācintinā ca mahāvyūhena ca vyūharājena ca merukūṭena ca maitreyeṇa ca bodhisatvena mahāsatvena etaiś cānyaiś cānekair bodhisatvakoṭīniyutaśatasahasraiḥatha khalu bhagavāṃs tasyāṃ velāyāṃ svayam eva siṃhāsanaṃ prajñapya nyaṣīdat paryaṃkamābhujya ṛjuṃ kāyaṃ praṇidhāya pratimukhaṃ smṛtim upasthāpya tatra niṣadya samādhirājonāma samādhiṃ samāpanno bhūt yatra samādhau sarvasamādhayo ntargatā anupraviṣṭāḥsaṃgrahaṃ samavasaraṇaṃ gacchanti atha bhagavāṃ smṛtaḥ saṃprajānaṃs tataḥ samādher vyutthāya divyena cakṣuṣedaṃ buddhakṣetraṃ vyavalokayati sma  vyavalokya sarvakāyāt prabhāṃ prāmuñcat tasyādhastāt padatalayoḥ sahasrārābhyāṃ cakrābhyāṃ ṣaṣṭiṣaṣṭiraśmikoṭīniyutaśatasahasrāṇi niścaranti  sma  daśabhyaś ca pādāṃgulibhyaḥ ṣaṣṭiṣaṣṭī raśmikoṭīniyutaśatasahasrāṇi niścaranti sma evaṃ dvābhyāṃ gulphābhyāṃ dvābhyāṃ jaṃghābhyāṃ dvābhyāṃ jānubhyāṃ dvābhyām ūrubhyāmkaṭer nābhimaṇḍalāt dvābhyāṃ pārśvābhyām hṛdaye śrīvatsāt mahāpuruṣalakṣaṇāt saṣṭiṣaṣṭīraśmikoṭīniyutaśatasahasrāṇi niścaranti sma daśabhyo hastāṅgulibhyaḥ ṣaṣṭiṣaṣṭī raśmikoṭīniyutaśatasahasrāṇi niścaraṃti sma evan dvābhyāṃ bāhubhyām dvābhyām āṃsābhyām grīvāyāś catasṛbhyo LPG vdaṃṣṭrābhyaś catvāriṃśato dantebhyaḥ dvābhyāṃ cakṣubhyāṃ dvābhyāṃ śrotrābhyām dvābhyāṃghrāṇapuṭebhyām madhye bhruvorṇāyā upariṣṭād uṣṇīṣāt mukhadvārāc ca ṣaṣṭiṣaṣṭīraśmikoṭīniyutaśatasahasrāṇi niścaraṃti sma sarvāṇi ca tāni raśmikoṭīniyutaśatasahasrāṇi sarvāvantam imaṃ trisāhasramahāsāhasraṃlokadhātuṃ mahatāvabhāsena spharitvā pūrvasyāṃ diśi gaṃgānadīvālukopamān lokadhātūnmahatāvabhāsena spharanti sma  evan dakṣiṇasyān diśi paścimāyām uttarasyām adhastād upariṣṭād yāvat samaṃtād daśasu dikṣv ekaikasyān diśi gaṃgānadīvālukopamān lokadhātūn  mahatāvabhāsena spharanti sma  yaiś ca satvaiḥ so vabhāso dṛṣṭo ye ca tena raśmyavabhāsena spṛṣṭās te sarve niyatā abhavann anuttarasyāṃ samyaksaṃbodhau atha bhagavān punar eva sarvaromakūpebhyaḥ prabhāṃ prāmuṃcat yayā prabhayāyaṃ trisāhasramahāsāhasrolokadhātur mahatāvabhāsena sphuṭo bhūt pūrvasyāṃ ca diśi gaṃgānadīvālukopamāl lokadhātavomahatāvabhāsena sphuṭā abhūvan evaṃ dakṣiṇasyān diśi paścimāyām uttarasyām adhastādupariṣṭāt yāvat samantād daśasu dikṣv ekaikasyān diśi gaṃgānadīvālukopamāl lokadhātavomahatāvabhāsena sphuṭā abhūvan yaiś ca satvaiḥ so vabhāso dṛṣṭo ye ca tenāvabhāsenaspṛṣṭās te sarve niyatā abhavann anuttarasyāṃ samyaksaṃbodhau atha bhagavān punar api yā sā tathāgatasya prakṛtiprabhā tayā prabhayemaṃ LPG rtrisāhasramahāsāhasraṃ lokadhātuṃ mahatāvabhāsena spharati sma pūrvasyān diśi gaṃgānadīvālukopamāl lokadhātūn mahatāvabhāsena spharati sma  evaṃ dakṣiṇasyān diśi paścimāyām uttarasyām adhastād upariṣṭāt yāvat samantād daśasu dikṣv ekaikasyān diśi gaṃgānadīvālukopamāl lokadhātuṃs  tena mahatāvabhāsena spharati sma  yaiś ca satvaiḥ so vabhāso dṛṣṭo ye ca tenāvabhāsena spṛṣṭās te sarve niyatā abhavann anuttarasyāṃ samyaksaṃbodhau atha bhagavān mukhadvārāj jihvendriyaṃ nirṇamayya sarvāvantam imaṃ tṛsāhasramahāsāhasraṃlokadhātuṃ jihvendriyeṇa spharitvā smitaṃ prādurakārṣīt tataś ca jihvendriyād anekāninānāvarṇāni raśmikoṭīnayutaśatasahasrāṇi niścaranti sma sarvatra ca raśmyāṃ nānāratnamayāni suvarṇanirbhāsāni sahasrapatrāṇi padmāni santiṣṭhante sma citrāṇi darśanīyāni manoramāṇi suvarṇāni sugandhīni mṛdūni kācalindikasukhasaṃsparśāni tatra ca padmeṣu tathāgatavigrahā niṣaṇṇā dharman deśayaṃti sma yad utemām eva ṣaṭpāramitāpratisaṃyuktān dharmadeśanāṃ te pūrvasyān diśi gaṃgānadīvālukopamāl lokadhātūn gacchanti sma tatra gatvā dharman deśayaṃti sma yad utemām eva ṣaṭpāramitāpratisaṃyuktān dharmadeśanām evaṃ dakṣiṇasyān diśi paścimāyāmuttarasyām adhastād upariṣṭād yāvat samantād daśasu dikṣv ekaikasyān diśi gaṃgānadīvālukopamāllokadhātūn gacchanti sma tatra gatvā dharman deśayanti sma  yad utemām eva ṣaṭpāramitāpratisaṃyuktān dharmadeśanām yaiś ca satvaiḥ sa dharmaḥ śrutas te sarve niyatā abhavann anuttarasyāṃ samyaksaṃbodhau  atha bhagavāṃs tasminn eva siṃhāsane niṣaṇṇaḥ siṃhavikrīḍitaṃ nāma buddhasamādhiṃ samāpadya tathārūpam ṛddhyabhisaṃskāram abhisaṃskaroti sma yathārūpeṇardhyabhisaṃskāreṇābhisaṃskṛtenāyaṃ trisāhasramahāsāhasro lokadhātuḥ LPG vṣaḍvikāram akaṃpata prākaṃpata saṃprākaṃpata avedhat prāvedhat saṃprāvedhat acalat prācalat saṃprācalat akṣubhyat prākṣubhyatsaṃprākṣubhyat agarjat prāgarjat saṃprāgarjat araṇat prāraṇat saṃprāraṇat anteṣūnnamati sma madhye vanamati sma madhya aunnamati smānteṣv avanamati sma  mṛdukaḥsnigdhaḥ sūkṣmaḥ sarvasukhasaṃjanano bhūt atha tena kṣaṇalavamuhūrtena yāvantosmiṃs trisāhasramahāsāhasre lokadhātau narakatiryagyoniyamalokākṣaṇāpāyadurgativinipātāste sarve samucchinnā abhūvan sarve ca te satvā manuṣyāṇāṃ sabhāgatāyai upapannāabhūvan cāturmahārājakāyikānāṃ ca devānāṃ trāyastriṃśānāṃ yāmānāṃ tuṣitānāṃ nirmāṇaratīnāṃparanirmitavaśavartināṃ devānāṃ sahabhāgatāyai upapannā abhūvan atha te manuṣyāste ca devās tenaiva prītiprasādaprāmodyena paurvikīṃ jātiṃ samanusmaraṃti sma samanusmṛtya prītiprasādaprāmodyapratilabdhā yena bhagavāṃs tenopasaṃkrāntā upasaṃkramya prāṃjalībhūtā bhagavantaṃ namasyanti sma evaṃ pūrvasyān diśi gaṃgānadīvālukopameṣu lokadhātuṣu dakṣiṇasyāṃ paścimāyām uttarasyāmadhastād upariṣṭād yāvat samantād daśasu dikṣv ekaikasyān diśi gaṃgānadīvālukāsameṣulokadhātuṣu sarvanarakāḥ sarvatiryagyonayaḥ sarvayamalokā samucchinnāḥ sarvākṣaṇāścāstamitā abhūvan sarve ca te satvā manuṣyāṇāṃ sahabhāgatāyai upapadyante sma atha te manuṣyās te ca devās tenaiva prītiprasādaprāmodyena paurvikīṃ jātiṃ samanusmaraṃti sma samanusmṛtya prītiprasādaprāmodyapratilabdhāḥ svakasvakeṣu buddhakṣetreṣu ye tatratathāgatā arhantaḥ samyaksaṃbuddhās tiṣṭhanti tān upasaṃkramanti smopasaṃkramya prāṃjalībhūtāstāṃs tathāgatān arhataḥ samyaksaṃbuddhān namasyanti sma atha tena kṣaṇena ye smiṃs LPG rtrisāhasramahāsāhasre lokadhātau jātyandhāḥ satvās te pi sarve cakṣuṣā rūpāṇi paśyanti sma vadhirā śrotreṇa śabdāṃc chṛṇvanti sma unmattā smṛtiṃ pratilabhaṃti sma vikṣiptacittā avikṣiptacittatāṃ pratilabhante sma nagnāś cīvarāṇi pratilabhante sma daridrā dhanāni pratilabhante sma jighatsitā bhojanāni pratilabhante sma pipāsitāḥ pānīyaṃ pratilabhante sma rogaspṛṣṭā vigatarogā abhūvan vikalendriyāḥ paripūrṇendriyā abhūvan klāntakāyāaklāntakāyā abhūvan avirahitākuśalakāyavāṅmanaskarmantājīvā vigatākuśalakāyavāṅmanaskarmantājīvā bhavanti sma sarvasatvāś ca sarvasatveṣu samacittā abhūvan yad uta mātāpitṛbhrātṛbhaginīsamacittāḥmitrajñātisahāyasamacittāḥ sarvasatvā daśakuśalakarmapathasamanvāgatā abhūvan brahmacāriṇaḥśucayo nirāmagandhāḥ sarvākuśalavitarkavigatāḥ sarvasatvās tasmin samaye sarvasukhasamarpitāabhūvan evaṃrūpeṇa sukhena samanvāgatās tadyathā tṛtīyadhyānasamāpannasya bhikṣoḥsukhaṃ sarvasatvāś ca tasmin samaye evaṃrūpayā prajñayā samanvāgatā abhūvan yad evaṃ jānaṃti sma sādhu dānaṃ sādhu damaḥ sādhu saṃyamaḥ sādhu satyam sādhv apramādaḥ sādhu maitrī sādhu karuṇā sādhv avihiṃsā prāṇibhūteṣu atha bhagavāṃs tasminn eva siṃhāsane niṣaṇṇa imaṃ trisāhasramahāsāhasraṃ lokadhātuṃsasumeruṃ sacakravāḍaṃ sadevabhavanaṃ sendrakaṃ sabrahmakaṃ savaśavartinaṃ saśuddhāvāsaṃsadevadānavakāyam abhibhūya sthitaḥ śobhate bhāsate tapati virājate ābhayā varṇena tejasā śṛyā tadyathāpi nāma balavān divākaraḥ pariśuddhe gaganatale paurṇamāsyāṃ vā candramaṇḍalamevam eva bhagavān pūrvasyān diśi gaṃgānadīvālukopamāl lokadhātūn abhibhūya dakṣiṇasyāṃpaścimāyām uttarasyām LPG vadhastād upariṣṭād yāvat samantād daśasu dikṣu gaṃgānadīvālukopamāl lokadhātūn abhibhūyasthitaḥ śobhate bhāsate tapati virocate ābhayā varṇena tejasā śriyā tadyathāpi nāmasumeruḥ parvatarājaḥ sarvāṃs tadanyān parvatān abhibhūya sthitaḥ śobhate bhāsate tapati virājate tadyathāpi nāma candramaṇḍalam sarvāṇi tārārūpāṇy abhibhūya sthitaṃ śobhate bhāsati tapati virocate tadyathāpi nāma sūryamaṇḍalaṃ sarvāṃs tadanyān avabhāsān abhibhūya sthitaṃ śobhate bhāsate tapati virocate  evam eva bhagavān daśasu dikṣu sadevakaṃ sendrakaṃ samārakaṃ sabrahmakaṃ saśuddhāvāsam abhibhūya sthitaḥ śobhate bhāsate tapati virocate ābhayā  varṇena tejasā śṛyā  punar yādṛśaṃ bhagavataḥ prakṛtyātmabhāvopadarśanaṃ tādṛśam iha trisāhasramahāsāhasre lokadhātāv upadarśayati sma atha yāvanto smiṃ trisāhasramahāsāhasre lokadhātau śuddhāvāsakāyikā devanikāyāḥyāvad brahmakāyikā paranirmitavaśavartinaḥ nirmāṇaratayaḥ tuṣitā yāmās trāyastriṃśāścāturmahārājakāyikā devanikāyās te sarve siṃhāsananiṣaṇṇaṃ tathāgataṃ paśyanti sma te tuṣṭā udagrā āttamanasaḥ pramuditāḥ prītisaumanasyajātā divyāni puṣpāṇy ādāyadivyāni mālyāni divyān gandhān divyāni vilepanāni divyāni cūrṇāni divyān vāsān divyānyutpalapadmakumudapuṇḍarīkanaḍinasaugandhikāni divyāni kesaratamālapatrāṇi divyāni cīvarāṇi divyāny ābharaṇāni divyāni cchatrāṇi divyāṃ dhvajān divyāḥ patākā gṛhītvā yena bhagavāṃs tenopasaṃkrāmanti sma upasaṃkramya taiḥ puṣpādibhir yāvac chatradhvajapatākābhir bhagavantam avakiranti smābhyavakirantismābhiprakiranti sma  ye ceha trisāhasramahāsāhasre lokadhātau manuṣyā vineyā bhājanībhūtās te jalajasthalajāni puṣpāṇi gṛhītvā yena bhagavāṃs tenopasaṃkramya tathāgatam  abhipūjayaṃti sma  LPG r sarvāṇi ca tāni puṣpādīni yāvac chatradhvajapatākā bhagavaty avakīrṇāni samanantaram eva bhagavato dhiṣṭhānena trisāhasramahāsāhasralokadhātupramāṇo bhagavataupari vaihāyase mūrdhasandhau mahāpuṣpādikūṭāgāraḥ saṃsthito bhūt tataś ca kūṭāgārāddivyāni puṣpapaṭṭadāmāni pralaṃbante sma pralaṃbante smābhipralaṃbante sma  taiś ca puṣpapaṭṭadāmābhir ayaṃ trisāhasramahāsāhasro lokadhātus tena ca suvarṇavarṇena bhagavataḥ prabhāvabhāsenātyarthaṃ śobhate bhāsate  tapati virocate  yathā cāyaṃ trisāhasramahāsāhasro lokadhātur evaṃ pūrvasyān diśi gaṃgānadīvālukopamāllokadhātavo vabhāsitāḥ sphuṭāś cābhūvan evaṃ dakṣiṇasyāṃ paścimāyām uttarasyāmadhastād upariṣṭād yāvat samantād daśasu dikṣu lokadhātavo vabhāsitāḥ spuṭāś cābhūvantatra jāṃbūdvīpakānāṃ manuṣyāṇāṃ tathāgatasyāsecanakadarśanam atmabhāvan dṛṣṭvaivamabhavat asmākaṃ purataḥ tathāgato niṣaṇṇo dharman deśayatīti yathā jāṃbūdvīpakānāṃ manuṣyāṇām evaṃ godānīyānāṃ pūrvavidehakānām uttarakauravāṇāṃcāturmahārajakāyikānāṃ devānāṃ yāvad aghaniṣṭhānān devānāṃ evaṃ sāhasre lokadhātaudvisāhasre trisāhasramahāsāhasre lokadhātau sarvasatvānām etad abhūt asmākaṃ puratastathāgato niṣaṇṇo dharman deśayatīti atha bhagavāṃs tasminn eva siṃhāsane niṣaṇṇaḥ punar eva prabhāṃ prāmuṃcat yayā prabhayāpunar evāyaṃ trisāhasramahāsāhasro lokadhātur avabhāsito bhūt yenāvabhāsena yaiha trisāhasramahāsāhasre lokadhātau satvās te sarve pūrvasyān diśi gaṃgānadīvālukopameṣulokadhātuṣu tathāgatān arhataḥ samyaksaṃbuddhān saśrāvakasaṃghān paśyanti sma tatra ca pūrvasyān diśi ye gaṃgānadīvālukopameṣu lokadhātuṣu satvās te pīmaṃ trisāhasramahāsāhasraṃlokadhātuṃ bhagavantaṃ ca śākyamuniṃ tathāgataṃ sabhikṣusaṃghaparivāram adrākṣuryathā ca pūrvasyān diśy evaṃ dakṣiṇasyāṃ LPG vpaścimāyām uttarasyām adhastād upariṣṭād yāvat samantād daśasu dikṣu ye gaṃgānadīvālukopameṣulokadhātuṣu satvās te pīmaṃ trisāhasramahāsāhasraṃ lokadhātuṃ bhagavantaṃ ca śākyamuniṃtathāgataṃ sabhikṣusaṃghaparivāram adrākṣuḥ atha pūrvasyān diśi gaṃgānadīvālukopamāl lokadhātūn atikramya yā sarvapaścimā lokadhātūratnāvatī nāma tatra ratnākaro nāma tathāgato rhan samyaksaṃbuddhas tiṣṭhati dhṛyateyāpayati sa imām eva prajñāpāramitāṃ bodhisatvānāṃ mahāsatvānāṃ saṃprakāśayati atha tatra lokadhātau samantaraśmir nāma bodhisatvo mahāsatvas taṃ mahāntam avabhāsaṃtaṃ ca mahāntaṃ pṛthivīcālaṃ taṃ ca tathāgatātmabhāvan dṛṣṭvā yena sa bhagavān ratnākarastathāgatas tenopasaṃkrāntarupasaṃkramya taṃ bhagavantaṃ ratnākaraṃ tathāgatam etadavocat ko bhagavan hetuḥ kaḥ pratyayo sya mahato vabhāsasya loke prādurbhāvāyāsyaca mahataḥ pṛthivīcālasya ayaṃ cedṛśas tathāgatakāyaḥ sandṛśyate evam ukte bhagavān ratnākaras tathāgatas taṃ samantaraśmiṃ bodhisatvaṃ mahāsatvametad avocat eṣa kulaputra paścimāyān diśi sahā nāma lokadhātus tatra śākyamunirnāma tathāgato rhan samyaksaṃbuddhas tiṣṭhati dhṛyate yāpayati sa bodhisatvānāṃ mahāsatvānāṃ prajñāpāramitāṃ saṃprakāśayati tasyaiṣa īdṛśo nubhāva atha samantaraśmir bodhisatvo mahāsatvas taṃ bhagavantaṃratnākaraṃ tathāgatam etad avocat gaccheyam ahaṃ bhagavaṃs tāṃ sahāl lokadhātumtasya bhagavataḥ śākyamunes tathāgatasyārhataḥ samyaksaṃbuddhasya darśanāya vandanāya paryupāsanāya  teṣāṃ ca bodhisatvānāṃ mahāsatvānāṃ teṣāṃ ca sarveṣāṃ kumārabhūtānāṃ dhāraṇīpratisaṃvitpratilabdhānāṃ samādhisamāpattivaśitāpratilabdhānāṃ  sa bhagavān ratnākaras tathāgata  āha gaccha tvaṃ LPG rkulaputra sya śākyamunes tathāgatasyārhataḥ samyaksaṃbuddhasya darśanāya yasyedānīṃ kālaṃ manyase atha ratnākaras tathāgataḥ suvarṇanirbhāsānāṃ sahasrapatrāṇāṃ padmānāṃ sahasraṃ samantaraśmayebodhisatvāya mahasatvāya prādāt imaiḥ kulaputra padmais taṃ bhagavantaṃ śākyamuniṃtathāgatam arhantaṃ samyaksaṃbuddham abhyavakira saṃprajānaccārī ca kulaputra tatrabuddhakṣetre bhaves tat kasya hetoḥ durāsadā hi kulaputra te bodhisatvā mahāsatvāye tatra lokadhātāv upapannā mā tatra kṣaṇyethā atha samantaraśmir bodhisatvo mahāsatvas tasya bhagavato ratnākarasya tathāgatasyārhataḥsamyaksaṃbuddhasyāntikāt tāni suvarṇanirbhāsāni sahasrapatrāṇi padmāni gṛhītvānekairbodhisatvakoṭīniyutaśatasahasraiḥ sārdhaṃ gṛhasthaiḥ pravrajitaiś ca dārakadārikārūpaiśca tato buddhakṣetrād antarhitaḥ yāvantaḥ pūrvasyān diśi buddhā bhagavantas tiṣṭhanti dṛyante yāpayaṃti tān sarvān satkurvan gurukurvan mānayan pūjayan puṣpair mālyair gandhair vilepanairyāvac chatradhvajapatākābhir mahatyā bodhisatvardhyā mahatā bodhisatvānubhāvena yenasa bhagavāṃc chākyamunis tathāgato rhan samyaksaṃbuddhas tenopasaṃkrāntarupasaṃkramyabhagavataḥ śākyamunes tathāgatasyārhataḥ samyaksaṃbuddhasya pādau śirasā vanditvaikāntesthād ekāntasthitaḥ samantaraśmir bodhisatvo mahāsatvo bhagavantam etad avocatratnākaro bhagavaṃs tathāgato rhan samyaksaṃbuddho bhagavato lpāvādhatāṃ paripṛcchatyalpātaṅkatāṃ laghūtthānatāṃ balaṃ ca sukhasparśavihāratāṃ ca imāni ca tena bhagavatā suvarṇanirbhāsāni sahasrapatrāṇi padmāni prahitāni bhagavataḥ pūjākarmaṇe atha bhagavāṃs tāni padmāni gṛhītvā yena te pūrvasyān diśi gaṃgānadīvālukopameṣulokadhātuṣu tathāgatā arhantaḥ samyaksaṃbuddhās tenākṣaipsīt atha taiḥ padmais tesarve lokadhātavaḥ sphuṭā bhūvan tatra ca padmeṣu tathāgatavigrahā niṣaṇṇā dharman deśayanti sma LPG v yad utemā eva ṣaṭpāramitā ārabhya yaiś ca satvaiḥ sā dharmadeśanā śrutā te niyatā abhavann anuttarasyāṃ samyaksaṃbodhau te pi gṛhasthāḥ pravrajitāś ca dārakadārikāś ca svakasvakaiḥ kuśalamūlais tathāgataṃ satkurvanti sma gurukurvanti sma mānayaṃtisma pūjayanti sma  evaṃ dakṣiṇasyān diśi gaṃgānadīvālukopamāl lokadhātūn atikramya yā sarvapaścimā lokadhātuḥsarvaśokāpagatā nāma tatrāśokaśrīr nāma tathāgato rhan samyaksaṃbuddhas tiṣṭhatidhṛyate yāpayati tatra vigataśoko nāma bodhisatvo mahāsatva yāvad vistareṇa kartavyam evaṃ paścimāyān diśy upaśāntā nāma lokadhātuḥ tatra ratnārcir nāma tathāgato rhan samyaksaṃbuddhas tiṣṭhati dhṛyate yāpayati tatra cāritramatir nāma bodhisatvo mahāsatva yāvad vistareṇa kartavyam uttarasyān diśi jayā nāma lokadhātus tatra jayendro nāma tathāgato rhan samyaksaṃbuddhastiṣṭhati dhṛyate yāpayati tatra jayadatto nāma bodhisatvo mahāsatva yāvad vistareṇa kartavyam evam uttarapūrvasyān diśi samādhyalaṃkṛtā nāma lokadhātus tatra samādhihastyuttaraśrīrnāma tahāgatas tiṣṭhati dhṛyate yāpayati tatra vijayavikrāmī nāma bodhisatvo mahāsatvayāvad vistareṇa kartavyam pūrvadakṣiṇasyān diśi bodhimaṇḍālaṃkārasurucirā nāma lokadhātus tatra padmottaraśrīrnāma tathāgatas tiṣṭhati dhṛyate yāpayati tatra padmahasto nāma bodhisatvo mahāsatvayāvad vistareṇa kartavyam dakṣiṇapaścimāyān diśi vigatarajaḥsaṃcayā nāma lokadhātus tatra sūryamaṇḍalaprabhāsottamaśrīr nāma tathāgatas tiṣṭhati dhriyate yāpayati tatra sūryapratibhāso nāma bodhisatvo mahāsatvaḥ yāvad vistareṇa kartavyam  paścimottarasyān diśi vaśībhūtā nāma lokadhātus tatraikacchatro nāma tathāgatas tiṣṭhati dhṛyate yāpayati tatra ratnottamo nāma bodhisatvo  mahāsatvo yāvad vistareṇa kartavyam  LPG r adhastāddiśi padmā nāma lokadhātus tatra padmaśrīr nāma tathāgato rhan samyaksaṃbuddhas tiṣṭhati dhriyate yāpayati tatra padmottaro nāma bodhisatvo mahāsatva yāvad vistareṇa kartavyam upariṣṭāddiśigaṃgānadīvālukopamāl lokadhātūn atikramya yā sarvapaścimā lokadhātur nandā nāma tatranandaśrīr nāma tathāgato rhan samyaksaṃbuddhas tiṣṭhati dhṛyate yāpayati sa imām eva prajñāpāramitāṃ bodhisatvānāṃ mahāsatvānāṃ saṃprakāśayati atha tatra lokadhātau nandadatto nāma bodhisatvo mahāsatvas taṃ mahāntam avabhāsaṃtañ ca mahāntaṃ pṛthivīcālaṃ taṃ ca tathāgatātmabhāvan dṛṣṭvā yena sa bhagavāṃ nandaśrīstathāgatas tenopasaṃkrānta upasaṃkramya taṃ bhagavantaṃ nandaśriyaṃ tathāgatam etadavocat ko bhagavan hetuḥ kaḥ pratyayo sya mahato vabhāsasya loke prādurbhāvāyāsyaca mahataḥ pṛthivīcālasya ayaṃ cedṛśas tathāgatakāyaḥ sandṛśyate evam ukte sa bhagavān nandaśrīs tathāgatas taṃ nandadattaṃ bodhisatvaṃ mahāsatvametad avocat eṣa kulaputrādhastāddiśi sahā nāma lokadhātus tatra śākyamunir nāmatathāgato rhan samyaksaṃbuddhas tiṣṭhati dhṛyate yāpayati sa bodhisatvānāṃ mahāsatvānāṃ prajñāpāramitāṃ saṃprakāśayati tasyaiṣa īdṛśo nubhāvaḥ atha nandadatto bodhisatvo mahāsatvas taṃ bhagavantaṃ nandaśriyaṃtathāgatam etad avocat gaccheyam ahaṃ bhagavaṃs tāṃ sahāṃ lokadhātuṃ tasya bhagavataḥśākyamunes tathāgatasyārhataḥ samyaksaṃbuddhasya darśanāya vandanāya paryupāsanāya teṣāṃ ca bodhisatvānāṃ mahāsatvānāṃ teṣāṃ ca sarveṣāṃ kumārabhūtānāṃ dhāraṇīpratisaṃvitpratilabdhānāṃsarvasamādhisamāpattivaśitāpratilabdhānāṃ sa bhagavān nandaśrīs tathāgata āha gaccha tvaṃ kulaputra tasya śākyamunes tathāgatasyārhataḥ LPG vsamyaksaṃbuddhasya darśanāya yasyedānīṃ kālaṃ manyase atha nandaśrīs tathāgataḥ suvarṇanirbhāsānāṃ sahasrapatrāṇāṃ padmānāṃ sahasraṃ nandadattāyabodhisatvāya mahāsatvāya prādāt imaiḥ kulaputra padmais taṃ bhagavantaṃ śākyamuniṃtathāgatam arhantaṃ samyaksaṃbuddham abhyavakira saṃprajānacārī ca kulaputra tatrabuddhakṣetre bhavet tat kasya hetoḥ durāsadā hi kulaputra te bodhisatvā mahāsatvāye tatra lokadhātāv upapannā mā tatra kṣaṇyethā atha nandadatto bodhisatvo mahāsatvastasya bhagavato nandaśriyas tathāgatasyārhataḥ samyaksaṃbuddhasyāntikāt tāni suvarṇanirbhāsānisahasrapatrāṇi padmāni gṛhītvānekair bodhisatvakoṭīniyutaśatasahasraiḥ sārdhaṃ gṛhasthaiḥpravrajitaiś ca dārakadārikarūpaiś ca tato buddhakṣetrād antarhitaḥ yāvanta upariṣṭāddiśibuddhā bhagavantas tiṣṭhanti dṛyante yāpayanti tān sarvān satkurvaṃ gurukurvan mānayanpūjayan puṣpair mālyair gandhair vilepanair yāvac chatradhvajapatākābhiḥ mahatyābodhisatvardhyā mahatā bodhisatvānubhāvena yena bhagavāṃc chākyamunis tathāgato rhan samyaksaṃbuddhas tenopasaṃkrānta upasaṃkramyabhagavataḥ śākyamunes tathāgatasyārhataḥ samyaksaṃbuddhasya pādau śirasā vanditvaikāntesthād ekāntasthitaḥ nandadatto bodhisatvo mahāsatvo bhagavantam etad avocat nandaśrīrbhagavaṃs tathāgato rhan samyaksaṃbuddho bhagavato lpābādhatāṃ paripṛcchaty alpātaṅkatāṃlaghūtthānatāṃ balaṃ ca sukhasparśavihāratāṃ ca imāni ca tena bhagavatā suvarṇanirbhāsānisahasrapatrāṇi padmāni prahitāni bhagavataḥ pūjākarmaṇe atha bhagavāṃs tāni padmāni gṛhītvā yena te upariṣṭāddiśi gaṃgānadīvālukopameṣu LPG rlokadhātuṣu tathāgatā arhantaḥ samyaksaṃbuddhās tenākṣaipsīt atha taiḥ padmais tesarve lokadhātavaḥ sphuṭā abhūvan tatra ca padmeṣu tathāgatavigrahā niṣaṇṇā dharman deśayanti sma yad utemā eva ṣaṭpāramitā ārabhya yaiś ca satvaiḥ sā dharmadeśanā śrutā te niyatā abhavann anuttarasyāṃ samyaksaṃbodhau te pi bodhisatvā gṛhasthā pravrajitāś ca dārakadārikāś ca svakasvakaiḥ kuśalamūlais tathāgataṃ satkurvanti sma gurukurvanti sma mānayaṃti sma pūjayaṃti sma  atha tena kṣaṇalavamuhūrtenāyaṃ trisāhasramahāsāhasro lokadhātū ratnamayaḥ saṃsthitobhūt vicitrapuṣpābhikīrṇo vasaktapaṭṭadāmāgandhaghaṭikānirdhūpitaḥ sarvapuṣpagandhavṛkṣapratimaṇḍitaḥtadyathāpi nāma padmāvatī lokadhātuḥ samantakusumasya tathāgatasyārhataḥ samyaksaṃbuddhasyabuddhakṣetraṃ yatra maṃjuśrīḥ kumārabhūtaḥ prativasati susthitamatiś ca devaputronye ca mahaujaskā bodhisatvāḥ mahāsatvā prajñāpāramitāyāṃ nidānaparivartaḥ prathamaḥ   yadā ca bhagavān ājñāsīt sadevakaṃ lokaṃ samāgataṃ samārakaṃ sabrahmakaṃ saśramaṇabrāhmaṇīprajāḥsadevamānuṣīs tāṃś ca bodhisatvān mahāsatvān yadbhūyastvena kumārabhūtān tadā bhagavānāyuṣmantaṃ śāradvatīputram āmantrayata iha śāradvatīputra bodhisatvena mahāsatvena sarvākāram sarvadharmān abhisaṃboddhukāmenaprajñāpāramitāyāṃ yogaḥ karaṇīyaḥ evam ukte ayuṣmāṃc chāriputro bhagavantam etadavocat kathaṃ bhagavaṃ bodhisatvena mahāsatvena sarvākāraṃ sarvadharmān abhisaṃboddhukāmenaprajñāpāramitāyāṃ yogaḥ karaṇīyaḥ evam ukte bhagavān āyuṣmantaṃ śāradvatīputram etadavocat iha śāradvatīputra bodhisatvena mahāsatvena prajñāpāramitāyāṃ sthitvā asthānayogenadānapāramitā paripūrayitavyā aparityāgayogena LPG vdeyadāyaparigrāhakānupalabdhitām upādāya evaṃ śīlapāramitā paripūrayitavyā āpattyanāpattyanadhyāpattitām upādāya kṣāntipāramitā paripūrayitavyā akṣobhaṇatām upādāya vīryapāramitā paripūrayitavyā kāyikacaitasikavīryāsraṃsanatām upādāya dhyānapāramitā paripūrayitavyā dhyānamadānāsvādanatām upādāya prajñāpāramitā paripūrayitavyā sarvadharmānupalabdhitām upādāya prajñāpāramitāyāṃ śāradvatīputra sthitvā bodhisatvena mahāsatvena catvāri smṛtyupasthānāni paripūrayitavyāni smṛtyanupalabdhitām upādāya evaṃ catvāri samyakprahāṇāni catvāra ṛddhipādāḥ paṃcendriyāṇi paṃca balāni sapta bodhyaṅgāny āryāṣṭāṃgo mārgaḥparipūrayitavyaḥ śunyatāsamādhir ānimittaḥ samādhir apraṇihitaḥ samādhiḥ paripūrayitavyaḥcatvāri dhyānāni catvāry apramāṇāni catasraḥ ārūpyasamāpattayaḥ aṣṭau vimokṣā navānupūrvasamāpattayaḥ paṃcābhijñā nava saṃjñāḥ vyādhyātmakasaṃjñā vipaṭumakasaṃjñā vipūtikasaṃjñā vilohitakasaṃjñā vinīlakasaṃjñā vikhāditakasaṃjñā vikṣiptakasaṃjñā asthikasaṃjñā vidagdhakasaṃjñā  buddhānusmṛtir dharmānusmṛtiḥ saṃghānusmṛtiḥ śīlānusmṛtis tyāgānusmṛtir devatānusmṛtir ānāpānānusmṛtir udvegānusmṛtir maraṇānusmṛtiḥ kāyagatānusmṛtiḥ  anityasaṃjñā duḥkhasaṃjñā  anātmasaṃjñā aśubhasaṃjñā maraṇasaṃjñā sarvatra loke anabhiratisaṃjñā sarvatra loke aviśvāsasaṃjñā duḥkhajñānaṃ samudayajñānaṃ nirodhajñānaṃ mārgajñānaṃ kṣayajñānam anutpādajñānaṃdharmajñānam anvayajñānaṃ saṃvṛtijñānaṃ paricayajñānaṃ yathāvajjñānam savitarkaḥsavicāraḥ samādhir avitarko vicāramātraḥ samādhiḥ avitarkaḥ LPG ravicāraḥ samādhir anājñātamājñāsyāmītīndriyam ājñendriyam ājñātāvīndriyam abhibhvāyatanaṃ kṛtsnāyatanaṃ catvāri saṃgrahavastūni catvāri vyavasthānāni daśa bhūmayo daśa caryā daśa kṣāntayo viṃśatir adhyāśayāḥ sarvajñajñānaṃ śamathavipaśyanājñāne tisro vidyā catasraḥ pratisaṃvidaḥ catvāri vaiśāradyāny acyutāḥ paṃcābhijñāḥ ṣaṭpāramitāḥ sapta dhanāny aṣṭau mahāpuruṣavitarkā nava satvāvāsā daśa tathāgatabalānyaṣṭādaśāveṇikā buddhadharmā mahāmaitrī mahākaruṇā sarvākāravaropetaṃ sarvajñajñānamabhisaṃboddhukāmena mārgākārajñatāṃ sarvajñatāṃ sarvasatvacittacaritajñānākāratāṃparipūrayitukāmena bodhisatvena mahāsatvena prajñāpāramitāyāṃ yogaḥ karaṇīyaḥ sarvavāsanānusandhikleśānprahātukāmena bodhisatvena mahāsatvena prajñāpāramitāyāṃ yogaḥ karaṇīyaḥ evaṃ hiśāradvatīputra bodhisatvena mahāsatvena prajñāpāramitāyāṃ śikṣitavyam bodhisatvanyāmaṃ śāradvatīputrāvakrāntukāmena bodhisatvena mahāsatvena prajñāpāramitāyāṃ śikṣitavyam  śrāvakapratyekabuddhabhūmī prajñātukāmena te ca bhūmī atikrāntukāmenāvaivartikabhūmau ca sthātukāmena bodhisatvena mahāsatvena prajñāpāramitāyāṃ  śikṣitavyam  ṣaḍabhijñatāyāṃ sthātukāmena sarvasatvacittacaritavispanditāni jñātukāmena sarvaśrāvakapratyekabuddhānāṃjñānam abhibhavitukāmena tathā dhāraṇīmukhasamādhimukhaṃ pratilabdhukāmena bodhisatvenamahāsatvena prajñāpāramitāyāṃ śikṣitavyam sarvaśrāvakapratyekabuddhayānikānāṃ kulaputrāṇāṃ kuladuhitrīṇāṃ ca dānaṃ dadatāṃyāvat prajñāṃ bhāvayatām ekānumodanāsahagatena cittotpādena sarvaṃ tat kuśalamūlamabhibhavitukāmena sarvaśrāvakapratyekabuddhānāṃ śīlasamādhiprajñāvimuktivimuktijñānadarśanam LPG vekānumodanāsahagatena cittotpādenābhibhavitukāmena dhyānavimokṣasamādhisamāpattīrekānumodanāsahagatena cittotpādenābhibhavitukāmena bodhisatvena mahāsatvena prajñāpāramitāyāṃ śikṣitavyam prajñāpāramitāyāṃ yogaḥ karaṇīyaḥ  alpaṃ dānaṃ dadataḥ pariṇamanāyogena katham aprameyāsaṃkhyeyāpramāṇāparimāṇaṃ bhaved iti bodhisatvena mahāsatvena prajñāpāramitāyāṃ śikṣitavyam evam alpaṃ śīlaṃ rakṣato kṣāntiṃ bhāvayato lpaṃ vīryam ārabhamāṇasyālpaṃ dhyānaṃsamāpadyamānasyālpaṃ prajñāṃ bhāvayataḥ pariṇamanāyogena katham aprameyam asaṃkhyeyāpramāṇāparimāṇaṃbhaved iti bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena dānapāramitāyāṃ sthātukāmena dānapāramitāṃ paripūrayitukāmena śīlapāramitāyāṃ caritukāmena śīlapāramitāṃ paripūrayitukāmena kṣāntipāramitāyāṃ caritukāmena kṣāntipāramitāṃ paripūrayitukāmena vīryapāramitāyāṃ caritukāmena vīryapāramitāṃ paripūrayitukāmena dhyānapāramitāyāṃ caritukāmena dhyānapāramitāṃ paripūrayitukāmena prajñāpāramitāyāṃ caritavyam prajñāpāramitāyāṃ śikṣitavyam kathaṃ me sarvatra jātau buddhavigrahadarśanaṃ bhaved buddhacodanā buddhasamanvāhāro buddhābhirādhanaṃ buddhaparigraho bhaved iti prajñāpāramitāyāṃ śikṣitavyam punar aparaṃ śāradvatīputra buddhakāyaṃ pariniṣpādayitukāmena dvātriṃśataṃ mahāpuruṣalakṣaṇānipratilabdhukāmena bodhisatvena mahāsatvena prajñāpāramitāyāṃ śikṣitavyam aśītimanuvyaṃjanāni pratilabdhukāmena sarvatra jātau jātismaratāṃ bodhicittāvipraṇāśatāṃsarvabodhisatvacaryāsaṃpramoṣatāṃ LPG rpratilabdhukāmena  sarvapāpamitrapāpasahāyān vivarjayitukāmena sarvabuddhabodhisatvakalyāṇamitrāṇy ārāgayitukāmena sarvamāramārakāyikadevatān nirjetukāmena sarvāvaraṇīyāni  viśodhayitukāmena  sarvadharmānāvaraṇatāṃ pratilabdhukāmena bodhisatvena mahāsatvena prajñāpāramitāyāṃ śikṣitavyam  bodhisatvakulaṃ niṣpādayitukāmena buddhakulam ārāgayitukāmena triratnavaṃśānupacchedāya sthātukāmena bodhisatvena mahāsatvena prajñāpāramitāyāṃ  śikṣitavyam  kumārabhūmim anuprāptukāmena buddhabodhisatvair avirahitena bhavitukāmena bodhisatvabhūmīratikrāntukāmena kṣipraṃ tathāgatabhūmīṃ paripūrayitukāmena bodhisatvena mahāsatvenaprajñāpāramitāyāṃ śikṣitavyam yaiś ca kuśalamūlair yair ākārair ākāṃkṣed buddhān bhagavataḥ satkartuṃ gurukartuṃmānayituṃ pūjayituṃ tāni me kuśalamūlāni ta ākārāḥ samṛddhyeyur iti bodhisatvenamahāsatvena prajñāpāramitāyāṃ śikṣitavyam sarvasatvān saṃtoṣayitukāmena sarvasatvānāmm āśāḥ paripūrayitukāmena annena pānena yānair vastrair vibhūṣaṇaiḥ puṣpair mālyair gandhair vilepanaiḥ śayanairāsanair upāśrayair glānapratyayabhaiṣajyapariṣkāraiḥ sarvopakaraṇaparibhogaiḥ sarvasatvānsaṃtarpayiṣyāmīti bodhisatvena mahāsatvena prajñāpāramitāyāṃ yogaḥ karaṇīyaḥ  punar aparaṃ śāradvatīputra ye daśasu dikṣu gaṃgānadīvālukopameṣu lokadhātuṣu satvāsatvās tān sarvān daśasu kuśaleṣu karmapatheṣu pratiṣṭhāpayitukāmena caturṣu dhyāneṣu caturṣv apramāṇeṣu paṃcasv abhijñāsu triśaraṇagamane buddhadharmasaṃghaprasādapratilaṃbhepratiṣṭhāpayitukāmena bodhisatvena mahāsatvena prajñāpāramitāyāṃ LPG vśikṣitavyam ye vā te gaṃgānadīvālukopameṣu lokadhātuṣu satvās tān sarvān mahāyāne samādāpayitukāmena dānapāramitāyāṃ pratiṣṭhāpayitukāmena śīlapāramitāyāṃ kṣāntipāramitāyāṃ vīryapāramitāyāṃdhyānapāramitāyāṃ prajñāpāramitāyāṃ pratiṣṭhāpayitukāmena bodhisatvena mahāsatvenaprajñāpāramitāyāṃ śikṣitavyam  punar aparaṃ śāradvatīputra ekam api kuśalacittotpādam akṣayaṃ kartukāmena bodhimaṇḍaniṣadanād bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra ye pūrvasyān diśi gaṃgānadīvālukopameṣu lokadhātuṣu buddhābhagavanto dakṣiṇasyāṃ paścimāyām uttarasyām adhastād upariṣṭād yāvat samantād daśasudikṣu gaṃgānadīvālukopameṣu lokadhātuṣu buddhā bhagavantas te me varṇaṃ bhāṣeranniti bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra yāni pūrvasyān diśi gaṃgānadīvālukopamāni buddhakṣetrāṇitāni sarvāṇy ekacittotpādenopasaṃkrāntukāmena bodhisatvena mahāsatvena prajñāpāramitāyāṃ śikṣitavyam evaṃ dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣugaṃgānadīvālukopamāni buddhakṣetrāṇi tāni sarvāṇy ekacittotpādenopasaṃkrāntukāmenabodhisatvena mahāsatvena prajñāpāramitāyāṃ śikṣitavyam  punar aparaṃ śāradvatīputra ekasvaraghoṣeṇa pūrvasyān diśi gaṃgānadīvālukopamāni buddhakṣetrāṇi vijñapayitukāmena bodhisatvena mahāsatvena  prajñāpāramitāyāṃ śikṣitavyam  evan dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣugaṃgānadīvālikopamāni buddhakṣetrāṇi vijñapayitukāmena bodhisatvena mahāsatvena prajñāpāramitāyāṃśikṣitavyam LPG rpunar aparaṃ śāradvatīputra buddhotpādānupacchedāya sthātukāmena bodhisatvakulamārakṣitukāmena buddhavaṃśānucchedāya sthātukāmena bodhisatvena mahāsatvena prajñāpāramitāyāṃ śikṣitavyam adhyātmaśunyatāyāṃ sthātukāmena bahirdhāśunyatāyām adhyātmabahirdhāśunyatāyāṃ śunyatāśunyatāyāṃ mahāśunyatāyāṃ paramārthaśunyatāyāṃ saṃskṛtaśunyatāyāṃ asaṃskṛtaśunyatāyāṃ atyantaśunyatāyāṃ anavarāgraśunyatāyāṃ anavakāraśunyatāyāṃ prakṛtiśunyatāyāṃ svalakṣaṇaśunyatāyāṃ sarvadharmaśunyatāyāṃ anupalaṃbhaśunyatāyāṃ  abhāvaśunyatāyāṃ svabhāvaśunyatāyāṃ abhāvasvabhāvaśunyatāyāṃ sthātukāmena bodhisatvena mahāsatvena prajñāpāramitāyāṃ śikṣitavyam ālaṃbanādhipateyasamanantarahetupratyayatām anuboddhukāmena tathākāralakṣaṇāny avaboddhukāmena bodhisatvena mahāsatvena prajñāpāramitāyāṃ śikṣitavyam  sarvadharmāṇāṃ tathatām avitathatām ananyatathatām avikāratathatāṃ yathāvattathātam avaboddhukāmena bodhisatvena mahāsatvena prajñāpāramitāyāṃ  śikṣitavyam   sarvadharmāṇān dharmadhātum avaboddhukāmena sarvadharmāṇāṃ bhūtakoṭim avaboddhukāmena bodhisatvena mahāsatvena prajñāpāramitāyāṃ śikṣitavyam  punar aparaṃ śāradvatīputra yāvantyas tṛsāhasramahāsāhasre lokadhātau gaṃgānadīvālukās tāḥ sarvā jñātukāmena bodhisatvena mahāsatvena prajñāpāramitāyāṃ  śikṣitavyam  yas trisāhasramahāsāhasre lokadhātau mahāsamudreṣv apskandho nadīṣu mahānadīṣu kunadīṣūtsasarastaḍākeṣupalvaleṣu tan sarvaṃ śatadhābhinnayā bālāgrakoṭyābhyutkṣeptukāmena na ca tanniśṛtānprāṇino viheṭhayitukāmena bodhisatvena mahāsatvena prajñāpāramitāyāṃ LPG vśikṣitavyam punar aparaṃ śāradvatīputra yāvāṃs trisāhasramahāsāhasre lokadhātāv agniskandhaḥsa sarva ekajvālībhūto bhavet tadyathāpi nāma kalpoddāhe vartamāne tam enam ekenamukhavāyunā nirvāpayitukāmena bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra yās trisāhasramahāsāhasre lokadhātau bātamaṇḍalyo yāimaṃ trisāhasramahāsāhasraṃ lokadhātuṃ vidhunuyur vikireyur vidhvaṃseyus tadyathāpināma busamuṣṭin tāḥ sarvā ekenāṅgulyāḥ prāntakena saṃcchādayitukāmena viṣkaṃbhayitukāmenabodhisatvena mahāsatvena prajñāpāramitāyāṃ śikṣitavyam  punar aparaṃ śāradvatīputra yas trisāhasramahāsāhasre lokadhātāv ākāśadhātus taṃ sarvam ekaparyaṃkena spharitukāmena bodhisatvena mahāsatvena  prajñāpāramitāyāṃ śikṣitavyam  punar aparaṃ śāradvatīputra yāvantas trisāhasramahāsāhasre lokadhātau sumerucakravāḍamahācakravāḍāḥparvatarājās tān sarvān ekabālena badhvābhyutkṣipyāprameyān asaṃkhyeyāl lokadhātūnkṣipeyam iti tena bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra yāvāṃs trisāhasramahāsāhasre lokadhātau tṛṇavṛkṣagulmauṣadhivanaspatayoloṣṭadaṇḍaśarkarāpāṣāṇaparvatāmahāpṛthivīsaṃcayas taṃ sarvaṃ paramāṇurajoyogena jñātukāmenabodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra yāvantaḥ pūrvasyān diśi gaṃgānadīvālukopameṣu lokadhātuṣubuddhā bhagavantaḥ sabodhisatvāḥ saśrāvakasaṃghās tān sarvān ekapiṇḍapātena pratipādayitukāmenaekapuṣpeṇaikamālyenaikagandhenaikavilepanenaikacūrṇenaikacīvareṇaikacchatreṇaikadhvajenaikapatākayātān sarvān tathāgatān arhataḥ LPG r samyaksaṃbuddhān sabodhisatvān saśrāvakasaṃghān satkartukāmena gurukartukāmena mānayitukāmena pūjayitukāmena bodhisatvena mahāsatvena prajñāpāramitāyāṃ  śikṣitavyam  evaṃ dakṣiṇasyān diśi paścimāyām uttarasyām adhastād upariṣṭād yāvat samantād daśasudikṣv aikaikasyān diśi ye gaṃgānadīvālukopameṣu lokadhātuṣu buddhā bhagavantaḥ sabodhisatvāḥ saśrāvakasaṃghās tān sarvān ekapiṇḍapātena pratipādayitukāmenaikapuṣpeṇaikamālyenaikagandhenaikavilepanenaikacūrṇenaikacīvareṇaikacchatreṇaikadhvajenaikapatākayā tan sarvāṃs tathāgatān arhataḥ samyaksaṃbuddhān sabodhisatvān saśrāvakasaṃghān satkartukāmenagurukartukāmena mānayitukāmena pūjayitukāmena bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra ye pūrvasyān diśi gaṃgānadīvālukopameṣu lokadhātuṣu satvāstān sarvāṃc chīlaskandhe pratiṣṭhāpayitukāmenaivaṃ samādhiskandhe prajñāskandhe vimuktiskandhevimuktijñānadarśanaskandhe pratiṣṭhāpayitukāmena evaṃ srotaāpattiphale pratiṣṭhāpayitukāmenasakṛdāgāmiphale anāgāmiphale arhatve pratyekabodhau yāvad anupadhiśeṣe nirvāṇadhātaupratiṣṭhāpayitukāmena bodhisatvena mahāsatvena prajñāpāramitāyāṃ śikṣitavyam  evaṃ dakṣiṇasyān diśi paścimāyām uttarasyām adhastād upariṣṭād yāvat samantād daśasu dikṣu ye gaṃgānadīvālukopameṣu lokadhātuṣu satvās tān  sarvāṃc chīlaskandhe  pratiṣṭhāpayitukāmenaivaṃ samādhiskandhe prajñāskandhe vimuktiskandhe vimuktijñānadarśanaskandhe pratiṣṭhāpayitukāmena evaṃ srotaāpattiphalepratiṣṭhāpayitukāmena sakṛdāgāmiphale arhatve pratyekabodhau yāvad anupadhiśeṣe nirvāṇadhātaupratiṣṭhāpayitukāmena bodhisatvena mahāsatvena prajñāpāramitāyāṃ śikṣitavyam LPG v punar aparaṃ śāradvatīputra yāvanto daśadigloke sarvalokadhātuṣu satvāstān sarvāṃ śrāvakapratyekabuddhayānena ca parinirvāpayitukāmena bodhisatvena mahāsatvenaprajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena prajñāpāramitāyāṃ caratā dānaṃdadatā evaṃ śikṣitavyam yad evaṃ dānaṃ datvā mahāphalaṃ bhavaty evaṃ dānaṃ datvākṣatriyamahāsālakuleṣūpapadyataivaṃ brāhmaṇamahāsālakuleṣūpapadyate gṛhapatimahāsālakuleṣūpapadyatevaṃ dānaṃ datvā tad eva dānaṃ niśrāya cāturmahārājakāyikeṣu deveṣūpapadyate evaṃ trāyastriṃśeṣu yāmeṣu tuṣiteṣu nirmāṇaratiṣu paranirmitavaśavartiṣu deveṣūpapadyate  evaṃ dānaṃ datvā tad evaṃ dānaṃ niśrāya prathamaṃ dhyānaṃ samāpadyate dvitīyaṃ tritīyaṃ caturthaṃ dhyānam utpādyate ākāśānaṃtyāyatanasamāpattiṃ  samāpadyate   vijñānānantyāyatanasamāpattim ākiṃcanyāyatanasamāpattiṃ naivasaṃjñānāsaṃjñāyatanasamāpattiṃ samāpadyate evaṃ dānaṃ datvāryāṣṭāṃgo mārga utpādyate evaṃ srotaāpattiphalam anuprāpyate sakṛdāgāmiphalam anuprāpyate anāgāmiphalam anuprāpyate rhatvam anuprāpyate pratyekabodhir anuprāpyate nuttarā samyaksaṃbodhir anuprāpyate   punar aparaṃ śāradvatīputra bodhisatvo mahāsatvaḥ prajñāpāramitāyāṃ caraṃ jānāty evam upāyakauśalyena dānaṃ dattaṃ dānapāramitāṃ paripūrayati evaṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ paripūrayati  athāyuṣmāṃc chāradvatīputro bhagavantam etad avocat kathaṃ bhagavaṃ bodhisatvena mahāsatvena dānaṃ dadatā dānapāramitā paripūritā bhavati kathaṃ yāvat prajñāpāramitā paripūritā bhavati bhagavān āha anupalaṃbhayogena śāradvatīputra LPG rdānasya dāyakasya parigrāhakasya trimaṇḍalapariśuddhyā dānapāramitā paripūritā bhavati evam āpattyanāpattyanadhyāpattitām upādāya śīlapāramitā akṣobhaṇatām upādāya kṣāntipāramitā kāyacittavīryāsraṃsanatā vīryapāramitā avikṣepāsaṃkalpanatām upādāya dhyānapāramitā sarvadharmaprajānanānupalaṃbhayogena prajñāpāramitā paripūritā bhavati    punar aparaṃ śāradvatīputrātītānāgatapratyutpannānāṃ buddhānāṃ bhagavatām sarvabuddhaguṇān prajñātukāmenānuprāptukāmena bodhisatvena mahāsatvena  prajñāpāramitāyāṃ śikṣitavyam  punar aparaṃ śāradvatīputra saṃskṛtāsaṃskṛtānāṃ dharmāṇāṃ pāraṃgaṃtukāmena bodhisatvena mahāsatvena prajñāpāramitāyāṃ śikṣitavyam evaṃ sāsravānāsravāṇāṃ dharmāṇāṃ kuśalākuśalānāṃ laukikalokottarāṇāṃ rūpyarūpiṇāṃ vyākṛtāvyākṛtānāṃ niyatāniyatānāṃ nairyāṇikānairyāṇikānām hānabhāgīyānāṃ viśeṣabhāgīyānāṃ pṛthagjānadharmāṇāṃ āryadharmāṇāṃ śaikṣāśaikṣadharmāṇāṃ śrāvakapratyekabuddhadharmāṇāṃ bodhisatvadharmāṇāṃ sarvadharmāṇāṃ pāraṃgaṃtukāmena bodhisatvena mahāsatvena prajñāpāramitāyāṃ śikṣitavyam  punar aparaṃ śāradvatīputra bodhisatvena mahāsatvenātītānāgatapratyutpannānāṃ sarvadharmāṇāṃ tathatām anuboddhukāmena prajñāpāramitāyāṃ śikṣitavyaṃ sarvadharmāṇām anutpādakoṭim anuprāptukāmena bhūtakoṭiṃ prativeddhukāmena prajñāpāramitāyāṃ śikṣitavyam  punar aparaṃ śāradvatīputra bodhisatvena mahāsatvena sarvaśrāvakapratyekabuddhānāṃ pūrvaṃgamena bhavitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena buddhānāṃ bhagavatām upasthāyakena LPG vbhavitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena buddhānāṃ bhagavatām abhyantaraparivāreṇa bhavitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena mahāparivāreṇa bhavatukāmena bodhisatvaparivāraṃ pratilabdhukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena sarvadātrīṇāṃ dakṣiṇāṃ śodhayitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena dāne navagṛhītacittena bhavitukāmenadauḥśīlyacittaṃ pṛthakkartukāmena vyāpādacittam utsraṣṭukāmena kausīdyacittaṃ dauṣprajñacittamanutpādayitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena sarvasattvān dānamaye puṇyakṛyāvastunipratiṣṭhāpayitukāmena śīlamaye bhāvanāmaye vaiyāpṛtyasahagate sarvauṣadhikasahagatepuṇyakṛyāvastuni pratiṣṭhāpayitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena sarvākārāṇi paṃca cakṣuṃṣi niṣpādayitukāmena māṃsacakṣur divyaṃ cakṣuḥ prajñācakṣur dharmacakṣur buddhacakṣur niṣpādayitukāmena prajñāpāramitāyāṃ śikṣitavyampunar aparaṃ śāradvatīputra ye pūrvasyān diśi gaṃgānadīvālukopameṣu lokadhātuṣu buddhā bhagavanto dakṣiṇasyāṃ LPG rpaścimāyām uttarasyām adhastād upariṣṭād yāvat samantād daśasu dikṣv ekaikasyān diśigaṃgānadīvālukopameṣu lokadhātuṣu buddhā bhagavantas tān sarvān divyena cakṣuṣā draṣṭukāmenayaṃ ca te buddhā bhagavanto dharmaṃ bhāṣante taṃ sarvaṃ divyena śrotreṇa śrotukāmenateṣāṃ ca buddhānāṃ bhagavatāṃ cetasaiva cittaṃ prajñātukāmena teṣāṃ ca buddhānāṃ bhagavatāṃ pūrvayogasahagatāṃ bodhisatvacaryām anusmartukāmenateṣāṃ ca buddhānāṃ bhagavatām anekavidham ṛddhividhivikurvitaṃ saṃdraṣṭukāmena bodhisatvenamahāsatvena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena yan te buddhā bhagavantaḥ samantāddaśasu dikṣu gaṃgānadīvālukopameṣu lokadhātuṣu dharmaṃ bhāṣante taṃ śrutvānācchedyenasmṛtibalādhānena sandhārayitukāmena yāvad anuttarāṃ samyaksaṃbodhim abhisaṃbuddhaetasminn antare sarvam avipraṇāśayitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvenātītānāgatapratyutpannānāṃ buddhānāṃbhagavatāṃ buddhakṣetrāṇi ca buddhakṣetrapariśuddhīś ca pariniṣpādayitukāmena prajñāpāramitāyāṃ śikṣitavyam punar aparaṃ śāradvatīputra yat kiṃcit tathāgatena bhāṣitaṃ sūtraṃ geyaṃ vyākaraṇaṃgāthodānanidānetyuktakajātakavaipulyāvadānopadeśādbhutadharmā yac chrāvakair na śrutaṃtat sarvaṃ paryavāptukāmena bodhisatvena mahāsatvena prajñāpāramitāyāṃ śikṣitavyam punar aparaṃ śāradvatīputra yat kiṃcit pūrvasyān diśi gaṃgānadīvālukopameṣu lokadhātuṣusarvabuddhair bhagavadbhir bhāṣitaṃ bhāṣyate bhāṣiṣyate evan dakṣiṇasyān diśi paścimāyāmuttarasyām adhastād upariṣṭād yāvat samantād daśasu dikṣu yat kiṃcit sarvabuddhairbhagavadbhir bhāṣitaṃ bhāṣyate bhāṣiṣyate tat sarvaṃ śrotukāmenodgrahītukāmena LPG v dhārayitukāmena paryavāptukāmena pareṣāṃ ca vistareṇa saṃprakāśayitukāmena tatra ca tathatvāya pratipattukāmena bodhisatvena mahāsatvena prajñāpāramitāyāṃ  śikṣitavyam  punar aparaṃ śāradvatīputra yāḥ pūrvasyān diśi gaṃgānadīvālukopameṣu lokadhātuṣvandhākāratamisrā lokāntarikā aghā aghasphuṭāḥ yatremau sūryācandramasāv evaṃ maharddhikāvevaṃ maheśākhyāv evaṃ mahānubhāvau na bhāsete na tapato na virocete tāḥ sarvāḥ avabhāsayitukāmenaprajñāpāramitāyāṃ śikṣitavyam evan dakṣiṇasyāṃ diśi paścimāyām uttarasyām adhastād upariṣṭād yāvat samantād daśasudikṣu yā andhākāratamisrās tāḥ sarvā avabhāsayitukāmena bodhisatvena mahāsatvenaprajñāpāramitāyāṃ śikṣitavyam punar aparaṃ śāradvatīputra yāvantaḥ pūrvasyān diśi gaṃgānadīvālukopamā lokadhātavoyatra na buddhaśabdo na dharmaśabdo na saṃghaśabdas tatra lokadhātuṣu tān sarvasatvānbuddhadharmasaṃghaśabdāṃc chrāvayitukāmena samyagdṛṣṭau pratiṣṭhāpayitukāmena bodhisatvenamahāsatvena prajñāpāramitāyāṃ śikṣitavyam evaṃ dakṣiṇasyān diśi paścimāyām uttarasyām adhastād upariṣṭād yāvat samantād daśasu dikṣu  punar aparaṃ śāradvatīputra ye pūrvasyān diśi dakṣiṇasyāṃ paścimāyām uttarasyām adhastādupariṣṭād yāvat samantād daśasu dikṣv ekaikasyān diśi gaṅgānadīvālukopameṣu lokadhātuṣvandhāḥ satvās te mamānubhāvena cakṣuṣā rūpāṇi drakṣyanti badhirāḥ śrotreṇa śabdāṃśroṣyanti unmattāḥ smṛtiṃ pratilabhante sma nagnāś cīvarāṇi pratilapsyante kṣudhitapipāsitā annapānaṃ pratilapsyante glānā vyādhibhyaḥ parimucyante bandhanāvarodhagatā yathākāmaṃgatā bhaviṣyanti mama riddhyā mamānubhāveneti tena bodhisatvena mahāsatvena prajñāpāramitāyāṃ śikṣitavyam kim iti LPG r ye tatra samantād daśasu dikṣv ekaikasyān diśi gaṃgānadīvālukopameṣulokadhātuṣv akṣaṇāpāyagatāḥ satvā nairayikā vā tairyagyonikā vā yāmalaukikā vā temamānubhāvena tataś cyavitvā mānuṣyakam ātmabhāvaṃ pratilapsyante sarvāṃś ca tān satvāṃc chīle pratiṣṭhāpayitukāmena samādhau prajñāyāṃ vimuktau vimuktijñānadarśanepratiṣṭhāpayitukāmena srotaāpattiphale sakṛdāgāmiphale anāgāmiphale arhatve pratyekabodhauyāvad anuttarāyāṃ samyaksaṃbodhau pratiṣṭhāpayitukāmena bodhisatvena mahāsatvenaprajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena tathāgateryāpathaṃ śikṣitukāmena tathāgatacaryācāritraviśuddhiṃ tathāgatasyajñānapūrvaṃgamakāyakarmavakkarmamanaskarmapariśuddhiṃ śikṣitukāmena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃvyupaparīkṣitavyam kim ity ahaṃ nāgāvalokitam avalokayeyaṃ kim ity ahaṃ mahāsiṃhavijṛṃbhitenavijṛmbheyaṃ kim ity aham amoghavikrāmitayā vikrāmeyaṃ kim ity ahaṃ caturaṃgulamātreṇamahāpṛthivīm aspṛśan gaccheyaṃ  kim ity ahaṃ sahasrapatreṣu pādmeṣu pādatalau nikṣipan gaccheyaṃ pādatalasanniśṛtān prāṇino aviheṭhayan kim ity ahaṃ sahasrāracakratalābhyāṃ  mahāpṛthivīṃ vicitrayan gaccheyam   kim ity ahaṃ samantāc cakrapramāṇamātraṃ mahāpṛthivyāḥ parivartayeyaṃ caṃkrame caṃkramyeya kim ity ahaṃ sarvāṃ mahāpṛthivīm anucaṃkramyamāṇaḥ  pṛthivīrajasā nānulipyeya  kim iti me ekaṃ vā yojanaṃ dve vā trīṇi vā catvāri vā paṃca vā daśa vā viṃśatir vā tṛṃśad vā catvāriṃśad vā paṃcāśad vā yojanaśataṃ vā yāvad yojanasahasraṃ vā yojanaśatasahasraṃ vā aprameyāṇi vā asaṃkhyeyāni vā acintyāni vā atulyāni LPG v vā anaṃtāni vā aparyantāni vā amāpyāni vā buddhakṣetrāṇy anuvicarato nucaṃkramyamāṇasya na kāyaklame na cittam iti prajñāpāramitāyāṃ śikṣitavyam kim ity aham adhastāt kramatalayoḥ sahasrārābhyāṃ cakrabhyāṃ raśmikoṭīniyutaśatasahasrāṇipramuṃcan sarvākṣaṇāpāyaduḥkhāni praśamayya sarvasatvān sukhitān kuryām iti bodhisatvenamahāsatvena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃvyupaparīkṣitavyam kim ity ahaṃ caturmahārājakāyikair devair yāvad akaniṣṭhair anekairdevakoṭīniyutaśatasahasraiḥ parivṛtaḥ puraskṛto bodhimaṇḍam upasaṃkrameyam iti prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃ vyupaparīkṣitavyam kim iti me bodhivṛkṣamūle niṣīdataś cāturmahārājakāyikā devā yāvad aghaniṣṭhā devā duṣyasaṃstaraṃ kuryur iti prajñāpāramitāyāṃ śikṣitavyampunar aparaṃ śāradvatīputra bodhisatvena mahāsatvena prajñāpāramitāyāṃ carataivaṃvyupaparīkṣitavyam kim iti me nuttarāṃ samyaksaṃbodhim abhisaṃbuddhasya gacchatoniṣaṇṇasya śayānasya sa pṛthivīpradeśo vajramayaḥ saṃtiṣṭheta tena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena prajñāpāramitāyāṃ carataivamupaparīkṣitavyam kim ity ahaṃ yatraiva divase bhiniṣkrameyaṃ tatraiva divase nuttarāṃsamyaksaṃbodhim abhisaṃbudhyeyaṃ tatraiva divase dharmacakraṃ pravartayeyaṃ pravartayataścāprameyāsaṃkhyeyānāṃ satvānāṃ virajo vigatamalaṃ dharmeṣu dharmacakṣur viśudhyetaprameyāsaṃkhyeyānāṃm anupādāyāsravebhyaś cittāni vimucyeran aprameyāsaṃkhyeyāḥsatvā vaivartikā LPG rbhaveyur anuttarāyāṃ samyaksaṃbodhau tena prajñāpāramitāyāṃ śikṣitavyam punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃcittam utpādayitavyam kim ity me nuttarāṃ samyaksaṃbodhim abhisaṃbuddhasyāprameyāsaṃkhyeyaḥśrāvakasaṃgho bhavet ekadharmadeśanayāprameyāsaṃkhyeyā ekāsanikā arhanto bhaveyurbodhisatvā mahāsatvā sarve avaivartikā bhaveyur anuttarāyāṃ samyaksaṃbodhau aprameyāsaṃkhyeyāparimāṇo bodhisatvasaṃgho bhavet amitaṃ cāyuṣpramāṇaṃ bhavet amitāprabhāsaṃpad bhaved iti prajñāpāmitāyāṃ śikṣitavyam kim iti me nuttarāṃ samyaksaṃbodhimabhisaṃbuddhasya tatra buddhakṣetre rāgadveṣamohaśabdo pi na bhaved iti prajñāpāramitāyāṃ śikṣitavyam sarvasatvā evaṃrūpayā prajñayā samanvāgatā bhaveyuḥ sādhu dānaṃ sādhu damaḥ sādhu brahmacaryaṃ sādhv avihiṃsā sarvaprāṇibhūteṣu kiṃ me parinirvṛtasya saddharmāntardhānaśabdo pi na bhavet tena bodhisatvena mahāsatvena prajñāpāramitāyāṃ śikṣitavyam kim iti me saha śravaṇamātreṇa nāmadheyasya gaṃgānadīvālukopameṣu lokadhātuṣu satvā niyatā bhaveyur anuttarāyāṃ samyaksaṃbodhau tena śāradvatīputra bodhisatvena mahāsatvena prajñāpāramitāyāṃ śikṣitavyam yasmiṃc chāradvatīputra samaye bodhisatvo mahāsatvaḥ prajñāpāramitāyāṃ carann imān guṇān utpādayati  tasmin samaye āttamanaskā bhavaṃti catvāro mahārājā vayam atra catvāri pātrāṇi pratiṣṭhāpayiṣyāmo yāni paurvakair mahārājaiḥ paurvakeṣu tathāgateṣu  pratiṣṭhāpitāni   āttamanaskā bhavanti trāyastriṃśā devā yāmās tuṣitā nirmāṇaratayaḥ āttamanaskā bhavanti paranirmitavaśavartino devā vayam asyopasthānaparicaryāṃ  LPG v kariṣyāma evam āsurāḥ kāyāḥ parihāsyaṃte divyāḥ kāyā abhivardhiṣyante  āttamanaskā bhavanti brahmakāyikā devā ābhāsvarā śubhakṛtsnā bṛhatphalā avṛhā atapāḥsudṛśāḥ sudarśanā āttamanaskā bhavanti aghaniṣṭhā devā vayam enam adhyeṣiṣyāmahedharmacakrapravartanāya yasmin samaye śāradvatīputra bodhisatvo mahāsatvaḥ prajñāpāramitāyāṃ caran vivardhateṣaḍbhiḥ pāramitābhir āttamanaskās tasmin samaye bhavanti kulaputrāḥ kuladuhitaraśca vayam asya mahāsatvasya mātāpitarau bhaviṣyāmo bhrātṛbhaginībhāryāputraduhitṛmitrāmātyajñātisahāyasāṃmodā bhaviṣyāma āttamanaskā bhavanti catvāro mahārājā yāvad aghaniṣṭhā devā bodhisatvasyāmaithunasaṃyogaprasthānatāyaisa punar brahmacārī bhavati satvānāṃ bodhiniyojanatāyai na saṃyojanīyair dharmaiḥsaṃyujyate sa evaṃ praṇidadhāti prathamacittotpādaṃ mayopādāya brahmacāriṇā bhavitavyaṃ nābrahmacāriṇā tat kasya hetoḥ kāmāṃ khalu punaḥ pratiṣevamāṇasya brahmalokopapattayerantarāyo bhavati kaḥ punar vādo nuttarāyāḥ samyaksaṃbodher iti  tasmāt tarhi bodhisatvena mahāsatvena brahmacāriṇaivābhiniṣkramyānuttarā samyaksaṃbodhir abhisaṃboddhavyā nābrahmacāriṇā   evam ukte āyuṣmāṃc chāradvatīputro bhagavantam etad avocat kiṃ punar bodhisatvasya mahāsatvasyāvaśyaṃ bhāryaputraduhitṛbhir bhavitavyam bhagavān  āha  keṣāṃcic chāradvatīputra bodhisatvānāṃ mahāsatvānām avaśyaṃ mātāpitṛbhir bhavitavyamna bhāryāputraduhitṛbhiḥ keṣāṃcid avaśyaṃ mātāpitṛbhāryāputraduhitribhir bhavitavyamkeṣāṃcic chāradvatīputra bodhisatvānāṃ mahāsatvānāṃ prathamacittotpādam upādāya brahmacaryaṃsamādānaṃ bhavati LPG rte nityaṃ kumārabhūtā eva yāvad anuttarāṃ samyaksaṃbodhim abhisaṃbudhyante kecitpunaḥ bodhisatvā mahāsatvā upāyakauśalyena satvaparipākāya paṃca kāmaguṇān paribhuṃjyānuttarāṃsamyaksaṃbodhim abhisaṃbudhyante  kecit punaḥ śāradvatīputra bodhisatvā mahāsatvā gambhīrā prajñāpāramitāpratilabdhā apagatakāmakleśās te satvaparipākāya kāmaguṇaparibhogaṃ  cotpādayanti na ca paribhuṃjante   tadyathāpi nāma śāradvatīputra dakṣo māyākāro māyākārāntevāsī vā suśikṣito māyāvidyāsamyogajñānesa paṃca kāmaguṇān abhinirmāya taiḥ paṃcabhiḥ kāmaguṇai ramamāṇaṃ krīḍantaṃ paricārayaṃtamātmānam upadarśayet tat kiṃ manyase śāradvatīputrāpi nu tena māyākāreṇa vā māyākārāntevāsināvā paṃca kāmāmaguṇāḥ paribhuktā bhaveyur āha no hīdaṃ bhagavan bhagavān āha evam eva śāradvatīputra bodhisatvā mahāsatvā mahāyānamāyāsuśikṣitā māyopamadharmatāvihārapratilabdhāḥsarvakleśavigatā vineyasatvaparipākāya mahākaruṇāvaśena kāmaguṇabhogaṃ copadarśayantina ca kāmaguṇān paribhuṃjyante na ca taiḥ sārdhaṃ saṃvasanti na lipyaṃte anena paryāyeṇa śāradvatīputra bodhisatvā mahāsatvāḥ kāmānām avarṇaṃ bhāṣante ādīptāḥ kāmā jugupsitāḥ kāmā vadhakāḥ kāmāḥ pratyarthikāḥ kāmāḥ pratyamitrāḥ kāmāḥevaṃ hi śāradvatīputra bodhisatvā mahāsatvāḥ satvānāṃ paṃcabhyaḥ kāmaguṇebhyo vivecanārthaṃvicchandanārthaṃ paṃca kāmaguṇān upadarśayaṃti na ca tair mādyanti na pramādyanti na kāmahetor na kāmanidānaṃ LPG vpāpaṃ karmādhyavasyanti   evam ukte āyuṣmāṃc chāradvatiputro bhagavantam etad avocat kathaṃ punar bhagavan bodhisatvena mahāsatvena prajñāpāramitāyāṃ caritavyam bhagavān  āha  iha śāradvatīputra bodhisatvo mahāsatvaḥ prajñāpāramitāyāṃ caran bodhisatva iti na samanupaśyati bodhisatvanāmāpi na samanupaśyati bodhisatvacaryām api na samanupaśyati prajñāpāramiteti na samanupaśyati prajñāpāramitānāmāpi na samanupaśyati caratīti na samanupaśyati na caratīti na samanupaśyati rūpam api na samanupaśyati vedanāṃ saṃjñāṃ saṃskārān vijñānam api na samanupaśyati tat kasya hetoḥ tathā hi sa bodhisatvo nāmasvabhāvena śunyaḥ na śunyatayā rūpaṃ śunyaṃna vedanā saṃjñā saṃskārā na śunyatayā vijñānaṃ śunyam nānyatra rūpāc chunyatā nānyatravedanāyāḥ saṃjñāyāḥ saṃskārebhyo nānyatra vijñānāc chunyatā śunyataiva rūpaṃ śunyataiva vedanā saṃjñā saṃskārāḥ śunyataiva vijñānaṃ tat kasyahetoḥ tathā hi nāmamātram idaṃ yad uta bodhiḥ nāmamātram idaṃ yad uta bodhisatvaḥnāmamātram idaṃ yad uta cchunyatā nāmamātram idaṃ yad uta rūpaṃ vedanā saṃjñā saṃskārā vijñānaṃ tathā hi māyopamaṃ rūpam vedanā saṃjñā saṃskārā māyopamaṃ vijñānaṃ māyā ca nāmamātraṃ na deśasthā na pradeśasthā asad abhūtaṃ vitathasamaṃ māyādarśanaṃ svabhāvarahitaṃ asvabhāvaś cānutpādaḥ anirodaḥna hānir na vṛddhiḥ na saṃkleśo na vyavadānam evaṃ caran bodhisatvo mahāsatvaḥ utpādaṃ na samanupaśyati nirodhaṃ na samanupaśyati sthānaṃ na samanupaśyati hāniṃ na samanupaśyati LPG r vṛddhiṃ na samanupaśyati saṃkleśan na samanupaśyati vyavadānan na samanupaśyati rūpan na samanupaśyati vedanāṃ saṃjñāṃ saṃskārān vijñānaṃ na samanupaśyati bodhir iti bodhisatva iti yad ucyate tad api na samanupaśyati tat kasya hetoḥ kṛtriman nāma pratipratidharman te kalpitā āgantukena nāmadheyenābhūtaparikalpitena vyavahṛyante vyavahārāc cābhiniviśyante tad bodhisatvo mahāsatvaḥ prajñāpāramitāyāṃ caran sarvadharmān na samanupaśyaty asamanupaśyan na manyate nābhiniviśate  punar aparaṃ śāradvatīputra bodhisatvo mahāsatvaḥ prajñāpāramitāyāṃ carann evaṃ vyupaparīkṣate nāmamātram idaṃ yad uta bodhisatva iti nāmamātram idaṃ yad uta bodhir iti nāmamātram idaṃ yad uta buddha iti nāmamātram idaṃ yad uta prajñāpāramiteti nāmamātram idaṃ yad uta prajñāpāramitāyāṃ caratīti nāmamātram idaṃ yad uta rūpam iti vedanā saṃjñā saṃskārā vijñānam iti tadyathāpi nāma śāradvatīputra ātmātmeti vyavahṛyate sa ca parigaveṣyamāṇo nopalabhyate evaṃ satvo jīvaḥ poṣaḥ pudgalo manujo mānavaḥ kārakaḥ kārāpako vedako vedayitṛkaḥutthāpakaḥ samutthāpako jānakaḥ paśyakaḥ sparśako vijānakaḥ sarva ete yathābhūtaṃparigaveṣyamāṇāḥ sarveṇa sarvan nopalabhyante anupalaṃbhaśunyatām upādāya yāvad eva nāmasaṃketena vyavahriyante  evam eva bodhisatvo mahāsatvaḥ prajñāpāramitāyāṃ caran bodhisatvan na samanupaśyati bodhin na samanupaśyati buddhan na samanupaśyati prajñāpāramitāṃ na samanupaśyati prajñāpāramitāyāṃ caratīti na samanupaśyati rūpan na samanupaśyati vedanāṃ saṃjñāṃ saṃskārān vijñānan na samanupaśyati yena nāmnā vyavahṛyeta tad api nāmaṃ na samanupaśyaty evaṃ caran bodhisatvo mahāsatvaḥ prajñāpāramitāyāṃtathāgataprajñāṃ sthāpayitvā sarvās tadanyāḥ prajñā yāvat sarvaśrāvakapratyekabuddhānāṃprajñā abhibhavaty anupalambhaśunyatām LPG v upādāya tat kasya hetoḥ tathā hi sa tad api na samanupaśyati yenābhiniviśeta evaṃ caraṃc chāradvatīputrāyaṃ jaṃbudvīpaḥ paripūrṇo bhavec chāradvatīputramaudgalyāyanasadṛśairbhikṣubhiḥ tadyathāpi nāma naḍavanaṃ vā veṇuvanaṃ vā ikṣuvanaṃ vā śaravaṇaṃ vā śālivanaṃvā tilavanaṃ vā teṣāṃ yā prajñā sā bodhisatvasya mahāsatvasya prajñāpāramitāyāṃ carataḥprajñāyāḥ śatatamīm api kalān nopaiti sahasratamīm api śatasahasratamīm api koṭīśatasahasratamīm api saṃkhyām api kalām api gaṇanām apy upamām apy upaniśām api na kṣamate tat kasya hetoḥ tathā hi śāradvatīputra bodhisatvasya mahāsatvasya yā prajñā sā sarvasatvānāṃ parinirvāpaṇārthāya pratyupasthitā  punar aparaṃ śāradvatīputra bodhisatvasya mahāsatvasya prajñāpāramitāyāṃ carato yā ekadivasaparibhāvitā prajñā sā sarvaśrāvakapratyekabuddhānāṃ  prajñā abhibhūya tiṣṭhati  tiṣṭhatu śāradvatīputra jambudvīpaḥ paripūrṇaḥ śāradvatīputramaudgalyāyanasadṛśairbhikṣubhiḥ sacec chāradvatīputra trisāhasramahāsāhasro lokadhātuḥ paripūrṇo bhavedyuṣmādṛśair bhikṣubhiḥ teṣāṃ yā prajñā sā bodhisatvasya mahāsatvasya prajñāpāramitāyāṃcarataḥ śatatamīm api kalān nopaiti yāvad upaniśām api na kṣamate tiṣṭhatu śāradvatīputra trisāhasramahāsāhasro lokadhātuḥ sacec chāradvatīputra pūrvasyāndiśi gaṃgānadīvālukopamā lokadhātavaḥ paripūrṇā bhaveyuḥ śāradvatīputramaudgalyāyanasadṛśairbhikṣubhiḥ evan dakṣiṇasyāṃ diśi paścimāyām uttarasyām adhastād upariṣṭād yāvat samantāddaśasu dikṣv ekaikasyān diśi gaṃgānadīvālukopamā lokadhātavaḥ paripūrṇā bhaveyuḥteṣāṃ yā prajñā sā bodhisatvasya mahāsatvasya prajñāpāramitāyāṃ carataḥ ekadivasaparibhāvitāyāḥ LPG rprajñāyāḥ śatatamīm api kalān nopaiti yāvad upaniśām api na kṣamate śāradvatīputra āha yeyaṃ bhagavaṃc chrāvakāṇāṃ prajñā srotaāpannasya sakṛdāgāminaḥ anāgāminaḥ arhataḥyā ca pratyekabuddhasya bodhisatvasya tathāgatasya cārhataḥ samyaksaṃbuddhasya prajñāsarvās tāḥ prajñā abhedaḥ śunyatā viviktāḥ anutpādaprakṛtikāḥ svabhāvaśunyā na cabhagavann abhedasya viviktasyānutpādasya svabhāvaśunyasya viśeṣo vā nānākaraṇaṃ vopalabhyate tat kathaṃ bhagavan yeyaṃ bodhisatvasya mahāsatvasyaikadivasaparibhāvitā prajñā sā sarvaśrāvakapratyekabuddhānāṃ prajñām abhibhavati  bhagavān āha tat kiṃ manyase śāradvatīputra yena kāryeṇa bodhisatvasya mahāsatvasya prajñāpāramitāyāṃcarataḥ ekadivasaparibhāvitā prajñā pratyupasthitā mayā mārgākārajñatāyāṃ caratāsarvasatvānām arthaṃ kurvatā sarvākāraiḥ sarvadharmān abhisaṃbudhya sarvasatvāḥ parinirvāpayitavyāapi nu tena kṛtyena sarvaśrāvakapratyekabuddhānāṃ pratyupasthitā āha no hīdaṃ bhagavan bhagavān āha tat kiṃ manyase śāradvatīputrāpi nu sarvaśrāvakapratyekabuddhānām evaṃ bhavaty asmābhiranuttarāṃ samyaksaṃbodhim abhisaṃbudhya sarvasatvā anupadhiśeṣe nirvāṇadhātau parinirvāpayitavyā āha no hīdaṃ bhagavan bhagavān āha tad anenāpi te śāradvatīputra paryāyeṇaivaṃ veditavyam yeyaṃ sarvaśrāvakapratyekabuddhānāṃprajñā yā ca bodhisatvasya mahāsatvasya prajñā imāṃ prajñām upanidhāyaiṣā sarvaśrāvakapratyekabuddhānāṃprajñā śatatamīm api kalān nopaiti yāvad upaniśām api na kṣamate tat kiṃ manyase śāradvatīputrāpi nu sarvaśrāvakapratyekabuddhānām evaṃ bhavati vayaṃṣaṭsu pāramitāsu caritvā satvān paripācya buddhakṣetraṃ pariśodhya daśa tathāgatabalāniparipūrya catvāri vaiśāradyāni catasraḥ pratisaṃvido ṣṭādaśāveṇikān buddhadharmānparipūryānuttarāṃ samyaksaṃbodhim LPG vabhisaṃbuddhyāparimāṇān aprameyān asaṃkhyeyān satvān parinirvāpayiṣyāma iti āha no hīdaṃ bhagavan bhagavān āha bodhisatvasya punaḥ śāradvatīputraivaṃ bhavati mayā ṣaṭsu pāramitāsu caritvā satvān paripācya buddhakṣetraṃ pariśodhya daśa tathāgatabalāniparipūrya catvāri vaiśāradyāni catasraḥ pratisaṃvido ṣṭādaśāveṇikān buddhadharmānparipūryānuttarāṃ samyaksaṃbodhim abhisaṃbudhyāprameyāsaṃkhyeyāparimāṇāḥ satvāḥ parinirvāpayitavyāḥ tadyathāpi nāma śāradvatīputra khadyotakasya prāṇikajātasya naivaṃ bhavaty aham ābhayājambudvīpam avabhāsayeyaṃ mamābhayā jambudvīpaḥ sphuṭo bhavet evam eva śāradvatīputrasarvaśrāvakapratyekabuddhānāṃ naivaṃ bhavati vayaṃ ṣaṭsu pāramitāsu caritvā yāvadaṣṭādaśāveṇikāṃ buddhadharmān paripūryānuttarāṃ samyaksaṃbodhim abhisaṃbuddhyāprameyāsaṃkhyeyāparimāṇānsatvān parinirvāpayiṣyāmaḥ tadyathāpi nāma śāradvatīputra sūryamaṇḍalam udāgacchat sarvajaṃbūdvīpam avabhāsena spharati sarvajambudvīpam avabhāsena sphuṭīkaroti evam eva śāradvatīputra bodhisatvo mahāsatvaḥṣaṭsu pāramitāsu caran satvān paripācya buddhakṣetraṃ pariśodhya daśa tathāgatabalāniparipūrya catvāri vaiśāradyāni catasraḥ pratisaṃvido ṣṭādaśāveṇikān buddhadharmānparipūryānuttarāṃ samyaksaṃbodhim abhisaṃbudhyāprameyāsaṃkhyeyāparimāṇān satvān parinirvāpayati  evam ukte āyuṣmāṃc chāradvatīputro bhagavantam etad avocat kathaṃ bhagavaṃ bodhisatvo mahāsatvaḥ śrāvakapratyekabuddhabhūmī atikramyāvaivartikabhūmīm  anuprāpnoti  bodhisatvamārgaṃ ca pariśodhayati  evam ukte bhagavān āyuṣmantaṃ śāradvatīputram etad avocat iha śāradvatīputra bodhisatvomahāsatvaḥ prathamacittotpādam upādāya ṣaṭsu pāramitāsu caraṃc chunyatānimittāpraṇihiteṣu LPG rdharmeṣu sthitvā śrāvakapratyekabuddhabhūmī atikramya buddhabhūmim anuprāpnoti  śāradvatīputra āha katamasyāṃ bhagavan bhūmau sthitvā bodhisatvo mahāsatvaḥ sarvaśrāvakapratyekabuddhānāṃ dakṣiṇīyo bhavati bhagavān āha prathamacittotpādaṃ śāradvatīputropādāya bodhisatvo mahāsatvaḥ ṣaṭsu pāramitāsu caranyāvad bodhimaṇḍaniṣaṇṇaḥ atrāntarād bodhisatvo mahāsatvaḥ sarvaśrāvakapratyekabuddhānāmagro vaktavyaḥ tat kasya hetoḥ tathā hi śāradvatīputra bodhisatvaṃ mahāsatvam āgamyasarveṣāṃ kuśalānāṃ dharmāṇāṃ loke prādurbhāvo bhavati yad uta daśānāṃ kuśalānāṃ karmapathānāṃ paṃcānāṃ śikṣāpadānām aṣṭāṃgasamanvāgatasyapoṣadhasya caturṇāṃ dhyānānāṃ caturṇām apramāṇānāṃ catasṛṇām ārūpyasamāpattīnāṃ paṃcānāmabhijñānāṃ ṣaṇṇām anusmṛtīnāṃ caturṇāṃ smṛtyupasthānānāṃ caturṇāṃ samyakprahāṇānāṃcaturṇām ṛddhipādānāṃ paṃcānām indriyāṇāṃ paṃcānāṃ balānāṃ saptānāṃ bodhyaṃgānāmāryāṣṭāṃgasya mārgasya loke prādurbhāvo bhavati daśānāṃ tathāgatabalānāṃcaturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ loke prādurbhāvo bhavati eṣāṃ kuśalānāṃ dharmāṇāṃ loke prādurbhāvo bhavati eṣāṃ kuśalānāṃ dharmāṇāṃ loke prādurbhāvāt kṣatriyamahāsālakulāni prajñāyante brāhmaṇamahāsālakulāni śreṣṭhigṛhapatimahāsālakulāni prajñāyante  cāturmahārājakāyikā devās trāyastriṃśā yāmās tuṣitā nirmāṇaratayaḥ paranirmitavaśavartinaḥ brahmakāyikā devā yāvad aghaniṣṭhā devāḥ prajñāyante yāvan naivasaṃjñānāsaṃjñāyatanā devāḥ prajñāyante srotaāpannāḥ sakṛdāgāminaḥ anāgāmino rhantaḥ pratyekabuddhā bodhisatvās tathāgatā rhantaḥ samyaksaṃbuddhā loke prajñāyante  āha tat kiṃ punar bhagavan bodhisatvo dakṣiṇāṃ śodhayati bhagavān āha LPG v paryāyeṇa śāradvatīputra bodhisatvo mahāsatvo dakṣiṇāṃ śodhayati tat kasya hetoḥ atyantapariśuddhā śāradvatīputra bodhisatvasya mahāsatvasya dakṣiṇā  tathā hi dāyakaḥ śāradvatīputra bodhisatvo mahāsatvaḥ kasya dāyakaḥ anekeṣāṃ kuśalānāṃ dharmāṇāṃ yad uta daśānāṃ kuśalānāṃ karmapathānāṃ yāvad  aṣṭādaśāveṇikānāṃ buddhadharmāṇāṃ  āha kathaṃ yujyamāno bhagavan bodhisatvo mahāsatvaḥ prajñāpāramitāyāṃ yukta iti veditavyaḥ bhagavān āha  iha śāradvatīputra bodhisatvo mahāsatvo rūpaśunyatāyāṃ yukto yukta iti vaktavyaḥ vedanāśunyatāyāṃ saṃjñāśunyatāyāṃ saṃskāraśunyatāyāṃ vijñānaśunyatāyāṃ  yukto yukta iti vaktavyaḥ  punar aparaṃ cakṣuḥśunyatāyāṃ yukto yukta iti vaktavyaḥ evaṃ śrotraghrāṇajihvākāyamanaḥśunyatāyāṃyukto yukta iti vaktavyaḥ evaṃ rūpaśabdagandharasasparśadharmaśunyatāyāṃ yukto yuktaiti vaktavyaḥ cakṣurdhātuśunyatāyāṃ rūpadhātuśunyatāyāṃ cakṣurvijñānadhātuśunyatāyāṃyukto yukta iti vaktavyaḥ evaṃ śrotradhātuśunyatāyāṃ śabdadhātuśunyatāyāṃ śrotravijñānadhātuśunyatāyāṃghrāṇadhātuśunyatāyāṃ gandhadhātuśunyatāyāṃ ghrāṇavijñānadhātuśunyatāyāṃ jihvādhātuśunyatāyāṃrasadhātuśunyatāyāṃ jihvāvijñānadhātuśunyatāyāṃ kāyadhātuśunyatāyāṃ sparśadhātuśunyatāyāṃkāyavijñānadhātuśunyatāyāṃ manodhātuśunyatāyāṃ dharmadhātuśunyatāyāṃ manovijñānadhātuśunyatāyāṃyukto yukta iti vaktavyaḥ duḥkhaśunyatāyāṃ samudayaśunyatāyāṃ nirodhaśunyatāyāṃ mārgaśunyatāyāṃyukto yukta iti vaktavyaḥ skandhaśunyatāyāṃ dhātuśunyatāyāṃ āyatanaśunyatāyāṃ yuktoyukta iti vaktavyaḥ avidyāśunyatāyāṃ yukto yukta iti vaktavyaḥ saṃskāraśunyatāyāṃvijñānaśunyatāyāṃ nāmarūpaśunyatāyāṃ LPG rṣaḍāyatanaśunyatāyāṃ sparśaśunyatātāyāṃ vedanāśunyatāyāṃ tṛṣṇāśunyatāyām upādānaśunyatāyāṃbhavaśunyatāyāṃ jātiśunyatāyāṃ jarāmaraṇaśunyatāyāṃ yukto yukta iti vaktavyaḥ sarvadharmaśunyatāyāmyukto yukta iti vaktavyaḥ ye kecit saṃjñāgatāḥ saṃskṛtāsaṃskṛtā dharmāḥ sarveṣāṃ dharmāṇāṃ śunyatāyāṃ yukto yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran prakṛtiśunyatāyāṃyukto yukta iti vaktavya evaṃ khalu śāradvatīputra bodhisatvo mahāsatvaḥ prajñāpāramitāyāṃcaran yukta iti vaktavyaḥ sa ābhir daśabhiḥ śunyatābhiḥ prajñāpāramitāyāṃ caran na tāvad yukta iti vā ayuktaiti vā vaktavyaḥ tat kasya hetoḥ tathā hi sa na rūpaṃ yuktam iti vā ayuktam iti vā samanupaśyati na vedanāṃ na saṃjñān na saṃskārān na vijñānaṃ yuktam iti vā ayuktam iti vā samanupaśyati na rūpam utpādadharmi vā nirodhadharmi vā samanupaśyati na vedanāṃ na saṃjñān na saṃskārān na vijñānam utpādadharmi vā nirodhadharmi vā samanupaśyati na rūpaṃ saṃkleśadharmi vā vyavadānadharmi vā samanupaśyati na vedanāṃ na saṃjñāṃ na saṃskārān na vijñānaṃ saṃkleśadharmi vā vyavadānadharmi vā samanupaśyati na rūpaṃ vedanayā sārdhaṃ samavasaratīti samanupaśyati na vedanā saṃjñayā na saṃjñā saṃskārair na saṃskārā vijñānena sārdhaṃ samavasarantīti samanupaśyati na vijñānaṃ saṃskāraiḥ sārdhaṃ samavasaratīti samanupaśyati tat kasya hetoḥ tathā hi na sa kaścid dharmaḥ kenacid dharmeṇa sārdhaṃ samavasarati na visarati  na yujyate na viyujyate prakṛtiśunyatām upādāya yā śāradvatīputra rūpaśunyatā na sā rūpaṃ yā vedanāśunyatā na sā vedanā yā saṃjñāśunyatā na sā saṃjñā yā saṃskāraśunyatā na te saṃskārā yā vijñānaśunyatā na sā vijñānaṃ tathā hi śāradvatīputra yā rūpaśunyatā na sā rūpayati yā vedanāśunyatā na sā LPG v vedayati yā saṃjñāśunyatā na sā saṃjānāti yā saṃskāraśunyatā na sābhisaṃskaroti yā vijñānaśunyatā na sā vijānāti  tat kasya hetoḥ na hi śāradvatīputrānyad rūpam anyā śunyatā nānyā śunyatānyad rūpam rūpam eva śunyatā śunyataiva rūpam evaṃ nānyā vedanānyā  śunyatā  nānyā saṃjñā nānyā śunyatā nānye saṃskārā anyā śunyatā nānyad vijñānam anyā śunyatā nānyā śunyatānyad vijñānaṃ vijñānam eva śunyatā śunyataiva vijñānaṃ yā śāradvatīputra śunyatā na sā utpadyate na nirudhyate na saṃkliśyate na vyavadāyate na hīyate na vardhate nātītā nānāgatā na pratyutpannā yā notpadyate na nirudhyate na saṃkliśyate na vyavadāyate na hīyate na vardhate nātītā nānāgatā na pratyutpannā na tatra rūpaṃ na vedanā na saṃjñā na saṃskārā na vijñānaṃ na cakṣur na śrotraṃ naghrāṇaṃ na jihvā kāyo na manaḥ na rūpaṃ na śabdo na gandho na raso na sparśo na dharmāḥna tatra skandhā na dhātavo nāyatanāni na tatra cakṣurdhātur na rūpadhātur na cakṣurvijñānadhāturna śrotradhātur na śabdadhātur na śrotravijñānadhātuḥ na ghrāṇadhātur na gandhadhāturna ghrāṇavijñānadhātur na jihvādhātur na rasadhātur na jihvāvijñānadhātuḥ na kāyadhāturna spraṣṭavyadhātur na kāyavijñānadhātur na manodhātur na dharmadhātur na manovijñānadhāturna tatrāvidyā nāvidyānirodhaḥ na saṃskārā nna saṃskāranirodhaḥ na vijñānaṃ na vijñānanirodhaḥna nāmarūpaṃ na nāmarūpanirodhaḥ na ṣaḍāyatanaṃ na ṣaḍāyatananirodhaḥ na sparśo nasparśanirodhaḥ na vedanā na vedanānirodhaḥ na tṛṣṇā na tṛṣṇānirodhaḥ nopādānaṃ nopādānanirodhaḥna bhavo na bhavanirodhaḥ na jātir na jātinirodhaḥ na jarāmaraṇaṃ na jarāmaraṇanirodhaḥna duḥkhaṃ na samudayo na nirodho na mārgaḥ na prāptir nābhisamayaḥ na srotaāpannona srotaāpattiphalaṃ na sakṛdāgāmī LPG rna sakṛdāgāmiphalaṃ nānāgāmī nānāgāmiphalaṃ nārhan nārhatvam na pratyekabodhir napratyekabuddhaḥ na tatra mārgākārajñatā na bodhisatvaḥ na tatra bodhir na buddhaḥevaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta itivaktavyaḥ sa evaṃ prajñāpāramitāyāṃ caran na dānapāramitāyāṃ yukta iti vā ayuktaiti vā samanupaśyati  na śīlapāramitāyāṃ na kṣāntipāramitāyāṃ na vīryapāramitāyāṃ na dhyānapāramitāyāṃ na prajñāpāramitāyāṃ yukta iti vā ayukta iti vā samanupaśyati na rūpaṃ yuktam iti vā ayuktam iti vā samanupaśyati na vedanāṃ na saṃjñān na saṃskārān na vijñānaṃ yuktam iti vā ayuktam iti vā samanupaśyati na cakṣur yuktam iti vā ayuktam iti vā samanupaśyati na śrotraṃ na ghrāṇaṃ na jihvāṃ na kāyaṃ na mano yuktam iti vā ayuktam iti vā samanupaśyati na rūpaṃ yuktam iti vā ayuktam iti vā samanupaśyati na śabdaṃ na gandhaṃ na rasaṃ na sparśaṃ na dharmān na cakṣurdhātuṃ yuktam iti vā ayuktam iti vā samanupaśyati na rūpadhātuṃ na cakṣurvijñānadhātuṃ yāvan na manodhātuṃ na dharmadhātuṃ na manovijñānadhātuṃ yukta iti vā ayukta iti vā samanupaśyati na smṛtyupasthāneṣu yukta iti vā ayukta iti vā samanupaśyati na samyakprahāṇeṣu na riddhipādeṣu nendriyeṣu na baleṣu na bodhyaṃgeṣu na mārge yukta iti vā ayukta iti vā samanupaśyati  yāvan na daśasu tathāgatabaleṣu na caturṣu vaiśāradyeṣu na catasṛṣu pratisaṃvitsu nāṣṭādaśasv āveṇikeṣu buddhadharmeṣu yukta iti vā ayukta  iti vā samanupaśyati  yāvan na sarvajñatāyāṃ na sarvākārajñatāyāṃ yukta iti vā ayukta iti vā samanupaśyati  anenāpi śāradvatīputra paryāyeṇa bodhisatvo mahāsatvaḥ prajñāpāramitāyāṃ yukto yukta iti vaktavyaḥ sarvadharmāyogāviyogatām LPG v upādāya punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na śunyatāṃ śunyatayā yojayati na viyojayati na śunyatāyogam nānimittam ānimittena yojayati na viyojayati nānimittayogam nāpraṇihitam apraṇihitena yojayati na viyojayati nāpraṇihitayogam tat kasya hetoḥ tathā hi śunyatā na yogo na viyogaḥ evam ānimittam apraṇihitaṃ nayogo na viyogaḥ evaṃ yujyamānaḥ śāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥpunar aparaṃ śāradvatīputra bodhisatvo mahāsatvaḥ prajñāpāramitāyāṃ caran dharmāṇāṃ svalakṣaṇaśunyatām avatarati evam avataran na rūpaṃ yojayati na viyojayati na vedanāṃ na saṃjñāṃ na saṃskārān na vijñānaṃ yojayati na viyojayati na rūpaṃ pūrvāntena yojayati na viyojayati tathā hi pūrvāntam eva na samanupaśyati na rūpam aparāntena yojayati na viyojayati tathā hy aparāntam eva na samanupaśyati na rūpaṃ pratyutpannena yojayati na viyojayati tathā hi pratyutpannam eva na samanupaśyati na vedanān na saṃjñān na saṃskārān na vijñānaṃ pūrvāntāparāntapratyutpannair yojayati na viyojayati tathā hi pūrvāntāparāntapratyutpannāny eva na samanupaśyati  punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na pūrvāntam aparāntena yojayati na viyojayati nāparāntaṃ pūrvāntena yojayati na viyojayati na pratyutpannaṃ pūrvāntenāparāntena vā yojayati na viyojayati na pūrvāntam aparāntaṃ vā pratyutpannena yojayati na viyojayati adhvasamatāśunyatām upādāya  evaṃ hi yuktaḥ śāradvatīputra bodhisatvo mahāsatvaḥ LPG rprajñāpāramitāyāṃ yukta iti vaktavyaḥ  punar aparaṃ śāradvatīputra bodhisatvo mahāsatvaḥ prajñāpāramitāyāṃ carann evaṃ yujyate yathā yujyamāno na sarvajñatām atītena yojayati tathā  hy atītam eva na samanupaśyati  asamanupaśyan kathaṃ sarvajñatām atītena yojayiṣyati na sarvajñatām anāgatena yojayiṣyati tathā hy anāgatam eva na samanupaśyaty asamanupaśyan kathaṃ sarvajñatām anāgatena yojayiṣyati na sarvajñatāṃ pratyutpannena yojayati tathā hi pratyutpannam eva na samanupaśyaty asamanupaśyan kathaṃ sarvajñatāṃ pratyutpannena yojayiṣyati evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ punar aparaṃc chāradvatīputra bodhisatvo mahāsatvaḥ prajñāpāramitāyāṃ caran na rūpaṃsarvajñatayā yojayati na viyojayati tathā hi rūpam eva na samanupaśyaty asamanupaśyankathaṃ rūpaṃ sarvajñatayā yojayiṣyati  evaṃ na vedanāṃ na saṃjñān na saṃskārān na vijñānaṃ sarvajñatayā yojayati na viyojayati tathā hi vijñānam eva na samanupaśyati yāvan na cakṣuḥ sarvajñatayā yojayati na viyojayati tathā hi cakṣur eva na samanupaśyati evan na śrotraṃ na ghrāṇaṃ na jihvāṃ na kāyan na manaḥ sarvajñatayā yojayati na viyojayati tathā hi mana eva na samanupaśyati evaṃ na rūpaṃ sarvajñatayā yojayati na viyojayati tathā hi rūpam eva na samanupaśyati evaṃ na śabdagandharasasparśadharmān sarvajñatayā yojayati na viyojayati tathā hi dharmān eva na samanupaśyati evaṃ na skandhān sarvajñatayā yojayati na viyojayati LPG v tathā hi skandhān eva na samanupaśyati na dhātūn sarvajñatayā yojayati na viyojayati tathā hi dhātūn eva na samanupaśyati nāyatanāni sarvajñatayā yojayati na viyojayati tathā hy āyatanāny eva na samanupaśyati  na cakṣurdhātuṃ sarvajñatayā yojayati na viyojayati tathā hi cakṣurdhātum eva na samanupaśyati  na rūpadhātuṃ sarvajñatayā yojayati na viyojayati tathā hi rūpadhātum eva na samanupaśyati na cakṣurvijñānadhātuṃ sarvajñatayā yojayati na viyojayati tathā hi cakṣurvijñānadhātum eva na samanupaśyati yāvan na manodhātuṃ sarvajñatayā yojayati na viyojayati tathā hi manodhātum eva na samanupaśyati na dharmadhātuṃ sarvajñatayā yojayati na viyojayati tathā hi dharmadhātum eva na samanupaśyati na manovijñānadhātuṃ sarvajñatayā yojayati na viyojayati tathā hi manovijñānadhātum eva na samanupaśyati asamanupaśyan kathaṃ manovijñānadhātuṃ sarvajñatayā yojayiṣyati evaṃ caraṃc chāradvatiputra bodhisatvo mahāsatvaḥ prajñāpāramitāyāṃ caran yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na dānapāramitāṃ sarvajñatayā yojayati na viyojayati tathā hi dānapāramitām eva na samanupaśyaty asamanupaśyan na yojayati na viyojayati evaṃ na śīlapāramitāṃ na kṣāntipāramitāṃ na vīryapāramitāṃ na dhyānapāramitāṃ na prajñāpāramitāṃ sarvajñatayā yojayati na viyojayati tathā hi prajñāpāramitām eva na samanupaśyaty asamanupaśyan na yojayati na viyojayati evaṃ na smṛtyupasthānāni na samyakprahāṇardhipādendriyabalabodhyaṃgamārgān sarvajñatayā yojayati na viyojayati evan na daśa tathāgatabalāni na catvāri vaiśāradyāni na catasraḥ pratisaṃvida LPG rnāṣṭādaśāveṇikān buddhadharmān sarvajñatayā yojayati na viyojayati tathā hy āveṇikabuddhadharmān na samanupaśyaty asamanupaśyan na yojayati na viyojayati evaṃ yujyamānaḥ śāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na buddhaṃ sarvajñatayā yojayati na viyojayati na sarvajñatāṃ buddhena yojayati na viyojayati tathā hi buddham eva na samanupaśyati sarvajñatām eva na samanupaśyaty asamanupaśyan na yojayati na viyojayati na bodhiṃ sarvajñatayā yojayati na viyojayati na boddhyā sarvajñatāṃ yojayati na viyojayati tathā hi bodhim eva na samanupaśyati sarvajñatām eva na samanupaśyaty asamanupaśyan na yojayati na viyojayati evaṃ hi śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na rūpaṃ bhāva iti yojayati na rūpaṃ vibhāva iti yojayati na vedanān na saṃjñān na saṃskārān na vijñānaṃ bhāva iti na vijñānaṃ vibhāva iti yojayati  na rūpaṃ nityam iti yojayati na rūpam anityam iti yojayati evan na vedanāṃ na saṃjñān na saṃskārān na vijñānaṃ nityam iti yojayati na vijñānam anityam iti yojayati na rūpaṃ sukham iti yojayati na rūpaṃ duḥkham iti yojayati evan na vedanān na saṃjñān na saṃskārān na vijñānaṃ sukham iti yojayati na vijñānaṃ duḥkham iti yojayati na rūpam ātmeti yojayati na rūpam anātmeti yojayati evaṃ na vedanān na saṃjñān na saṃskārān na vijñānam ātmeti yojayati na vijñānam anātmeti yojayati na rūpaṃ śāntam iti yojayati na rūpam aśāntam iti yojayati evan na vedanān na saṃjñān na saṃskārān na vijñānaṃ śāntam iti LPG v yojayati na vijñānam aśāntam iti yojayati na rūpaṃ śunyam iti vā aśunyam iti yujyate na vedanān na saṃjñān na saṃskārān na vijñānaṃ śunyam iti vā aśunyam iti vā yujyate na rūpaṃ nimittam iti vā animittam iti vā yujyate na vedanān na saṃjñān na saṃskārān na vijñānaṃ nimittam iti vā animittam iti vā yujyate na rūpaṃ praṇihitam iti vā apraṇihitam iti vā yujyate na vedanān na saṃjñān na saṃskārān na vijñānaṃ praṇihitam iti vā apraṇihitam iti vā yujyate na rūpam utpadyata iti vā nirudhyata iti vā yujyate evaṃ na vedanān na saṃjñān na saṃskārān na vijñānam utpadyata iti vā nirudhyaya iti vā yujyate na rūpam atītam iti yujyate na rūpam anāgatam iti yujyate  na rūpaṃ pratyutpannam iti yujyate evan na vedanān na saṃjñān na saṃskārān na vijñānam atītam iti yujyate na vijñānam anāgatam iti yujyate na vijñānaṃ pratyutpannam iti yujyate na rūpaṃ sāram iti na durbalam iti yujyate evan na vedanān na saṃjñān na saṃskārān na vijñānam sāram iti na durbalam iti yujyate na rūpam astīti na nāstīti yujyate na viyujyate evan na vedanān na saṃjñān na saṃskārān na vijñānam astīti na nāstīti yujyate na viyujyate sa prajñāpāramitāyāṃ caratīti nopaiti na caratīti nopaiti caratīti ca na carati ceti nopaiti naiva carati ca na caratīti nopaiti evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na prajñāpāramitāyāḥ kṛte prajñāpāramitāyāṃ carati na dānapāramitāyā na śīlapāramitāyā na kṣāntipāramitāyā na vīryapāramitāyā na dhyānapāramitāyāḥ kṛte prajñāpāramitāyāṃ carati nāvaivartyabhūmeḥ kṛte prajñāpāramitāyāṃ carati na satvaparipākahetoḥ na buddhakṣetrapariśodhanārthaṃ na daśānāṃ LPG rtathāgatabalānāṃ kṛte na caturṇāṃ vaiśāradyānāṃ kṛte na catasrṇāṃ pratisaṃvidānāṃ kṛte nāṣṭādaśānām āveṇikānāṃ buddhadharmāṇāṃ kṛte prajñāpāramitāyāṃ carati nādhyātmaśunyatāyāḥ kṛte prajñāpāramitāyāṃ carati na bahirdhāśunyatāyā nādhyātmabahirdhāśuntatāyā na śunyatāśunyatāyā na mahāśunyatāyā na paramārthaśunyatāyā na saṃskṛtaśunyatāyā nāsaṃskṛtaśunyatāyā nātyantaśunyatāyā nāvarāgraśunyatāyā nāvakāraśunyatāyā na prakṛtiśunyatāyā na svalakṣaṇaśunyatāyā na sarvadharmaśunyatāyā nānutpādaśunyatāyā nābhāvasvabhāvaśunyatāyāḥ kṛte na tathatāyāḥ kṛte na dharmadhātor na bhūtakoṭeḥ kṛte prajñāpāramitāyāṃ carati tat kasya hetoḥ na hi bodhisatvo mahāsatvaḥ prajñāpāramitāyāṃ caran kasyacid dharmasya bhedaṃ vā nānākaraṇaṃ vā viśeṣaṃ vā samanupaśyati evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ sa na divyasya cakṣuṣaḥ kṛte prajñāpāramitāyāṃ carati na divyasya śrotrasya na paracittajñānasya na pūrvanivāsānusmṛter nardhipādānāṃ kṛte prajñāpāramitāyāṃ carati evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃbhavaty aham ṛddhipādeṣu sthitvā divyena cakṣuṣā pūrvasyān diśi gaṃgānadīvālukopameṣulokadhātuṣu ye buddhā bhagavantas tān satkariṣyāmi gurukariṣyāmi mānayiṣyāmi pūjayiṣyāmi evaṃ dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣvekaikasyān diśi gaṃgānadīvālukopameṣu lokadhātuṣu ye buddhā bhagavantas tān satkariṣyāmigurukariṣyāmi mānayiṣyāmi pūjayiṣyāmi na cāsyaivaṃ LPG vbhavati yat te buddhā bhagavanto bhāṣante tat sarvaṃ divyena śrotreṇa śroṣyāmi ahaṃ tatra lokadhātuṣu satvānāṃ cetasaiva cittaṃ jñāsye ahaṃ eṣāṃ pūrvenivāsān anusmariṣyāmi ahaṃ divyena cakṣuṣā tāṃ satvāṃś cyavamānān upapadyamānān upapannāṃś ca drakṣyāmi aham aprameyāsaṃkhyeyān satvān parinirvāpayiṣyāmi ti  evaṃ khalu śāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ evaṃ khalu śāradvatīputra bodhisatvasya mahāsatvasya prajñāpāramitāyāṃ carato māraḥ pāpīyān avatāraṃ na labhate yāny api kānicil laukikalokottarāṇi karaṇīyāni tāny api sarvāṇi pradakṣiṇībhavanty anābhogenāparikalpitāni ye ca te pūrvasyān diśi gaṃgānadīvālukopameṣu lokadhātuṣu buddhā bhagavanto ye cadakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣvekaikasyān diśi gaṃgānadīvālukopameṣu lokadhātuṣu buddhā bhagavantas te pi buddhābhagavantas taṃ bodhisatvaṃ mahāsatvam ārakṣanti mā śrāvakabhūmiṃ vā pratyekabuddhabhūmiṃ vā pated iti ye ca catvāro mahārājā yāvad aghaniṣṭhā devās te pi taṃ bodhisatvaṃ mahāsatvammārakṣanti mā haiva kaścid bodhisatvasya mahāsatvasyāntarāyaṃ kārṣīt ye ca kecitkāyikā rogās te pi tasya dṛṣṭe pi dharme sarveṇa sarvaṃ na bhavanti tat kasya hetoḥ tathā hi bodhisatvo mahāsatvaḥ sarvasatvān maitryā spharati  evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ  punar aparaṃ śāradvatīputra bodhisatvasya mahāsatvasya prajñāpāramitāyāṃ carataḥ alpakṛcchreṇa dhāraṇīmukha samādhimukhāni pratibhānapratisaṃvinmukhāny  āmukhībhavanti  tathāgatāṃś cārhataḥ LPG rsamyaksaṃbuddhān ārāgayati taiś ca buddhair bhagavadbhir na kadācid virahito bhavati yāvad anuttarāṃ samyaksaṃbodhim abhisaṃbudhyate   punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃ bhavati asti kaścid dharmo yo dharmaiḥ sārdhaṃ saṃyujyate vā visaṃyujyate vā sameti vā na sameti vā tat kasya hetoḥ tathā hi sa tad dharmaṃ na samanupaśyati yo yujyeta vā viyujyeta vā sameyād vā na sameyād vā evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃbhavati  kaccid ahaṃ dharmadhātum abhisaṃbuddhyeya na vābhisaṃbudhyeya tat kasyahetor na hi dharmadhātum abhisaṃbuddho nābhisaṃbudhyate nābhisambhotsyate evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na kaṃcid dharmaṃ dharmadhātuvyatiriktaṃ samanupaśyati evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na dharmadhātor dharmāṇāṃ ca nānākaraṇaṃ karoti  punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃ bhavati dharmadhātuṃ pratividhyeya vā na vā pratividhyeya tathā hi sa na kaṃcid dharmaṃ samanupaśyati yena dharmeṇa yo dharmaḥ pratividhyeta tathā hi na sa dharmadhātuṃ śunyam iti yojayati nāśunyam iti yojayati evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ LPG v punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na cakṣurdhātuṃ śunyatayā yojayati na śunyatāṃ cakṣurdhātunā yojayati na rūpadhātuṃ śunyatayā yojayati na śunyatāṃ rūpadhātunā yojayati na cakṣurvijñānadhātuṃ śunyatayā yojayati na śunyatāṃ cakṣurvijñānadhātunā yojayati  evaṃ na śrotradhātuṃ na śabdadhātuṃ na śrotravijñānadhātuṃ na ghrāṇadhātuṃ na gandhadhātuṃ na ghrāṇavijñānadhātuṃ na jihvādhātuṃ na rasadhātuṃ  na jihvāvijñānadhātum  na kāyadhātuṃ na spraṣṭavyadhātuṃ na kāyavijñānadhātuṃ yāvan na manodhātuṃ śunyatayā yojayati na śunyatāṃ manodhātunā yojayati na dharmadhātuṃ śunyatayā yojayati na śunyatāṃ dharmadhātunā yojayati na manovijñānadhātuṃ śunyatayā yojayati na śunyatāṃ manovijñānadhātunā yojayati  eṣa hi śāradvatīputra paramo yogo yad uta śunyatāyogaḥ śunyatāyāṃ śāradvatīputra caran bodhisatvo mahāsatvo na śrāvakabhūmau vā pratyekabuddhabhūmau  vā patati  buddhakṣetraṃ ca pariśodhayati satvāṃś ca paripācayati kṣipraṃ cānuttarāṃ samyaksaṃbodhim abhisaṃbudhyate ye kecic chāradvatīputra yogāḥ prajñāpāramitāyogas teṣām agryamākhyāyate śreṣṭha varaḥ pravaraḥ praṇītamākhyāyate tat kasya hetoḥ anuttara eṣa yogo yad uta prajñāpāramitāyogaḥ śunyatānimittāpraṇihitayoga evaṃ yujyamānaḥ śāradvatīputra bodhisatvo mahāsatvo vyākṛto vaktavyaḥ asannibhūtaś cānuttarāyāḥ samyaksaṃbodheḥ evaṃ yujyamānaḥ LPG rśāradvatīputra bodhisatvo mahāsatvo prameyāṇām asaṃkhyeyānāṃ satvānāmm arthaṃ karotina cāsyaivaṃ bhavaty ahaṃ prajñāpāramitāyāṃ yujye ti vā viyujye ti vā māṃ buddhābhagavanto vyākariṣyanty aham āsannībhūto vyākaraṇasya ahaṃ buddhakṣetraṃ pariśodhayiṣyāmi aham anuttarāṃ samyaksaṃbodhim abhisaṃbudhya dharmacakraṃ pravartayiṣye  tat kasya hetos tathā hi sa dharmadhātuṃ na vyatirekīkaroti  na ca dharmadhātoḥ kaṃcid anyadharmaṃ samanupaśyati yaḥ prajñāpāramitāyāṃ cared yo vā buddhair bhagavadbhir vyākṛyeta yo vānuttarāṃ samyaksaṃbodhim abhisaṃbudhyeta tat kasya hetoḥ tathā hi tasya bodhisatvasya mahāsatvasya prajñāpāramitāyāṃ carato na satvasaṃjñotpadyate na jīvasaṃjñā na pudgalasaṃjñā na jānakapaśyakakārakavedakasaṃjñotpadyate  tat kasya hetoḥ tathā hy atyantaṃ satvo nopalabhyate na nirudhyate na hi satvasyotpādo na nirodhaḥ yasya ca notpādo na nirodhaḥ kathaṃ sa prajñāpāramitāyāṃ cariṣyati evaṃ caraṃc chāradvatīputra bodhisatvo mahāsatvaḥ satvānutpādatayā prajñāpāramitāyāṃ carati satvaśunyatayā prajñāpāramitāyāṃ carati satvānupalabdhyā satvaviviktatayā satvaprakṛtyā satvāsvabhāvatayā prajñāpāramitāyāṃ carati eṣa śāradvatīputra bodhisatvānāṃ mahāsatvānāṃ paramo yogo yad uta śunyatāyogaḥ ayaṃśāradvatīputra bodhisatvasya mahāsatvasya prajñāpāramitāyāṃ carataḥ paramo yogaḥyas tadanyān yogān abhibhūya tiṣṭhati atra ca śāradvatīputra yoge caran bodhisatvo mahāsatvo mahāmaitrīm abhinirharati mahākaruṇāṃ cābhinirharati atra śāradvatīputra yoge caran bodhisatvo mahāsatvo na mātsaryacittam utpādayati na dauḥśīlyacittaṃ na vyāpādacittaṃ na kausīdyacittaṃ LPG vna vikṣepacittaṃ na dauṣprajñacittam utpādayati 