Adhyardhaśatikā Prajñāpāramitānamo namaḥ sarvabuddhabodhisattvebhyaḥ namo bhagavatyā āryaprajñāpāramitāyai AśP  evam mayā śrutam ekasmin samaye bhagavān sarvatathāgatavajrādhiṣṭhānasamayajñānavividhaviśeṣasamanvāgataḥsarvatathāgataratnamukuṭatraidhātukābhiṣekaprāptaḥ sarvatathāgatasarvajñajñānamahāyogeśvaraḥsarvatathāgatasarvamudrāsamatādhigato viśvakāryakaraṇatayāśeṣānavaśeṣasattvadhātusarvāśāparipūrisarvakarmakṛnmahāvairocanaḥ śāśvatas tryadhvasamatāsthitasarvakāyavākcittavajras tathāgataḥ sarvatathāgatādhyuṣitapraśastabhūṣitemahāmaṇiratnapratyupte vicitravarṇaghaṇṭāvasaktamārutoddhūtapaṭtapatākāsragdāmacāmarahārārdhahāracandropaśobhitesarvakāmadhātūpariparanirmitavaśavartino devarājasya bhavane vijahāra AśP  aṣṭābhir bodhisattvakoṭībhiḥ sārdham tadyathā vajrapāṇinā ca bodhisattvena mahāsattvena avalokiteśvareṇa ca bodhisattvena mahāsattvena ākāśagarbheṇa ca bodhisattvena mahāsattvena vajramuṣṭinā ca bodhisattvena mahāsattvena mañjuśriyā ca bodhisattvena mahāsattvena sahacittotpāditadharmacakrapravartinā ca bodhisattvena mahāsattvena gaganagañjena ca bodhisattvena mahāsattvena sarvamārabalapramardinā ca bodhisattvena mahāsattvena AśP  evaṃ pramukhābhir aṣṭābhir bodhisattvakoṭībhiḥ parivṛtaḥ puraskṛto dharmaṃ deśayati sma  ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyañjanam kevalaṃ paripūrṇaṃ pariśuddhaṃ paryavadātaṃ sarvadharmaviśuddhimukhaṃ  brahmacaryam saṃprakāśayati sma  AśP  yad uta sarvadharmasvabhāvaviśuddhimukhaṃ namaprajñāpāramitānayaṃ deśayati sma tadyathā  surataviśuddhipadam etad yat uta bodhisattvapadam  rāgavāṇaviśuddhipadam etad yad uta bodhisattvapadam  dveṣavahniviśuddhipadam etad yad uta bodhisattvapadam  snehabandhanaviśuddhipadam etad yad uta bodhisattvapadam  sarvaiśvaryādhipatyaviśuddhipadam etad yad uta bodhisattvapadam  dṛṣṭiviśuddhipadam etad yad uta bodhisattvapadam  rativiśuddhipadametad yad uta bodhisattvapadam  tṛṣṇāviśuddhipadam etad yad uta bodhisattvapadam  garvaviśuddhipadam etad yad uta bodhisattvapadam  bhūṣaṇaviśuddhipadam etad yad uta bodhisattvapadam  manohlādanaviśuddhipadam etad yad uta bodhisattvapadam  ālokaviśuddhipadam etad yad uta bodhisattvapadam  kāyaviśuddhipadam etad yad uta bodhisattvapadam  kāyasukhaviśuddhipadam etad yad uta bodhisattvapadam  rūpaviśuddhipadam etad yad uta bodhisattvapadam  śabdaviśuddhipadam etad yad uta bodhisattvapadam  gandhaviśuddhipadam etad yad uta bodhisattvapadam  rasaviśuddhipadam etad yad uta bodhisattvapadam  sparśaviśuddhipadam etad yad uta bodhisattvapadam  dharmaviśuddhipadam etad yad uta bodhisattvapadam tat kasya hetoḥ tathā hi sarvadharmāḥ svabhāvaviśuddhāḥ sarvadharmāsvabhāvatayā prajñāpāramitāviśuddhiteti AśP  yaḥ kaścid vajrapāṇe imaṃ sarvadharmasvabhāvaviśuddhipadanirhāranāmadheyaṃprajñāpāramitānayaṃ sakṛd api śroṣyati tasyā bodhimaṇḍāt sarvajñeyāvaraṇakleśāvaraṇakarmāvaraṇānimahānty apy upacinvato na kadācid api narakādyapāyopapattir bhaviṣyati pāpāni ca kṛtamātrāṇy aduḥkhataḥ kṣayaṃ yāsyanti  yaś ca dhārayiṣyati dine dine vācayiṣyati svādhyāyiṣyati yoniśaś ca manasikariṣyati sa ihaiva janmani sarvadharmasamatāvajrasamādhipratilambhāt  sarvadharmeśvaro bhaviśyati  sarvaratiprītiprāmodyāny anubhaviṣyati ṣoḍaśame mahābodhisattvajanmani tathāgatatvaṃ pratilapsyate vajradharatvaṃ ceti AśP  atha bhagavān sarvatathāgatamahāyānābhisamayaḥ sarvamaṇḍalaḥ sakalavajradhātvagryasattvaḥsakalatraidhātukasarvatrilokavijayy aśeṣānavaśeṣasattvadhātuvinayanasamarthaḥ sarvārthasiddhaḥsarvavajrapāṇir mahāsamayo nekavajramahāguhyasattvaparivāra imam eva prajñāpāramitānayārthamudyotayan prahasitavadanas tad ādyaṃ mahāvajram vāmagarvollālanatayā svahṛdyutkarṣaṇayogenadhārayann idam mahāsukhavajrāmoghasamayaṃ nāma svatattvahṛdayamagāt hūṃ  AśP  atha bhagavān vairocanas tathāgataḥ punar apīmaṃ prajñāpāramitānayaṃ sarvatathāgatavajradharmatābhisaṃbodhinirhāraṃ nāma deśayati sma vajrasamatābhisaṃbodho mahābodhir vajradṛḍhatayā arthasamatābhisaṃbodho mahābodhir ekārthatayā dharmasamatābhisaṃbodho mahābodhiḥ sarvadharmaviśuddhitayā sarvasamatābhisaṃbodho mahābodhiḥ sarvadharmasvabhāvāvikalpatayeti  AśP  yaḥ kaścid vajrapāṇe imāṃś caturo dharmavihārāñ śroṣyati dhārayiṣyati vācayiṣyati bhāvayiṣyati sa sarvapāpasamācāro pi sarvāpāyasamatikrānto  bhaviṣyaty ā bodhimaṇḍāt  kṣipraṃ cānuttarāṃ samyaksaṃbodhim abhisaṃbhotsyata iti  AśP  athedam uktvā bhagavāñ jñānamuṣṭiparigraha idam evārthapadaṃ bhūyasyā mātrayoddīpayan smitamukha idaṃ sarvadharmasamatāhṛdayam abhāṣata   vajra āḥ   AśP  atha bhagavān sarvaduṣṭavinayanaśākyamunis tathāgataḥ punar api sarvadharmasamatāvijayasaṅgrahaṃ nāma prajñāpāramitānirhāram abhāṣata rāgāprapañcatayā dveṣāprapañcatā dveṣāprapañcatayā mohāprapañcatā mohāprapañcatayā sarvadharmāprapañcatā sarvadharmāprapañcatayā prajñāpāramitāprapañcatā veditavyeti AśP  yaḥ kaścid vajrapāṇe imaṃ prajñāpāramitānayaṃ śroṣyati dhārayiṣyati vācayiṣyatibhāvayiṣyati tasya traidhātukopapannān api sarvasattvān prapātayato nāpāyagamanaṃbhaviṣyati vinayavaśam upādāya kṣipraṃ cānuttarāṃ samyaksaṃbodhim abhisaṃbhotsyata iti AśP  atha vajrapāṇir imam eva dharmatārthaṃ bhūyasyā mātrayoddīpayaṃs trilokavijayavajrāṃnāma mudrāṃ baddhvā sabhrukuṭibhrūbhaṅgadīptadṛṣṭivihasitaruṣiteṣaddaṃṣṭrākarālavadanakamalaḥpratyālīḍhasthānastha idaṃ vajrahūṃkāraṃ nāma hṛdayam abhāṣata  vajra hūṃ  AśP  atha bhagavān svabhāvaviśuddhadharmatāprāptas tathāgataḥ punar apīmaṃ sarvadharmasamatāvalokiteśvarajñānamudraṃ nāma prajñāpāramitānayārtham  abhāṣata  sarvarāgaviśuddhitā loke sarvadveṣaviśuddhitāyai saṃvartate sarvamalaviśuddhitā loke sarvapāpaviśuddhitāyai saṃvartate sarvadharmaviśuddhitā loke sarvasattvaviśuddhitāyai saṃvartate sarvajñānaviśuddhitā loke prajñāpāramitāviśuddhitāyai saṃvartate  AśP  yaḥ kaścid vajrapāṇe imaṃ nayaṃ śroṣyati dhārayisyati vācayiṣyati bhāvayiṣyati sa sarvarāgamadhyasthito pi padmam iva rāgadoṣair na  malair āgantukair lepaṃ yāsyati  kṣipraṃ cānuttarāṃ samyaksaṃbodhim abhisaṃbhotsyata iti AśP  atha bhagavān avalokiteśvaro bodhisattvo mahāsattva imam evārthapadaṃ bhūyasyāmātrayoddīpayan prahasitavadanaḥ padmapattravikāsanatayā rāgādinirlepatām avalokayannidaṃ sarvajagadviśvarūpapadmaṃ nāma hṛdayam abhāṣata  hrīḥ  AśP  atha bhagavān sarvatraidhātukādhipatis tathāgataḥ punar api sarvatathāgatābhiṣekasambhavajñānagarbhaṃ nāma prajñāpāramitānayārtham abhiṣekadānaṃ sarvatraidhātukarājyapratilambhāya saṃvartate arthadānaṃ sarvāśāparipūryai saṃvartate dharmadānaṃ sarvadharmasamatāprāptyai saṃvartate āmiṣadānam sarvakāyavākcittasukhapratilambhāya saṃvartate AśP  athākāśagarbho bodhisattvo mahāsattvaḥ prahasitavadano bhūtvā svaśirasi vajraratnābhiṣekamālāmavabandhayann imam eva dharmatārthaṃ bhūyasyā mātrayoddīpayann idaṃ sarvābhiṣekasamayaratnaṃnāma hṛdayam abhāṣata  trāṃ AśP  atha bhagavān sarvatathāgatajñānamudrāprāptaḥ sarvatathāgatamuṣṭidharaḥ sarvatathāgataḥśāśvataḥ punar apīmaṃ sarvatathāgatajñānamudrādhiṣṭhānavajraṃ nāma prajñāparamitānayārtham abhāṣata sarvatathāgatakāyamudrāparigrahaḥ sarvatathāgatatvāya saṃvartate sarvatathāgatavāṅmudrāparigrahaḥ sarvadharmapratilambhāya saṃvartate sarvatathāgatacittamudrāparigrahaḥ sarvasamādhipratilambhāya saṃvartate sarvatathāgatavajramudrāparigrahaḥ sarvakāyavākcittavajratvottamasiddhyai saṃvartate AśP  yaḥ kaścid vajrapāṇe imam dharmaparyāyaṃ śroṣyati dhārayiṣyati vācayiṣyatyuddeksyati bhāvayiṣyati sa sarvasiddhīḥ sarvasaṃpattīḥ sarvajñānāni sarvakāryāṇisarvakāyavākcittavajratvasarvottamasiddhiṃ ca pratilapsyate ksipraṃ cānuttarāṃsamyaksaṃbodhim abhisaṃbhotsyata iti AśP  atha bhagavān vajramuṣṭir mahāsamayavajramudrāparigraha imam evārthaṃ bhūyasyāmātrayoddīpayan prahasitavadana idaṃ sarvadṛḍhavajramudrāsiddhisamayaṃ nāma hṛdayam abhāṣata  aḥ AśP  atha bhagavān sarvadharmasamatāprapañcas tathāgataḥ punar apīmaṃ cakrākṣaraparivartaṃ nāma prajñāpāramitānayārtham abhāṣata śūnyāḥ sarvadharmā niḥsvabhāvatāyogena animittāḥ sarvadharmā nirnimittatām upādāya araṇihitāḥ saradharmā apraṇidhānayogena pakṛtiprabhāsvarāḥ prajñāpāramitāpariśuddhā AśP  missingAśP  t tatra mahāvajreśvara idaṃ tattvahṛdayam agāt oṃ vajranetrībhyaḥ svāhā AśP  atha bhagavān anantāparyantaniṣṭhas tathāgato paryantāniṣṭhadharmā punarapy asya kalpasya pariniṣṭhādhiṣṭhānārtham imaṃ sarvadharmasamatāpariniṣṭhādhiṣṭhānavajraṃnāma prajñāpāramitānayārtham abhāṣata prajñāpāramitānantatayā sarvatathāgatānantatā prajñāpāramitāparyantatayā sarvadharmāparyantatā prajñāpāramitānekatayā sarvadharmānekatā prajñāpāramitāpariniṣṭhatayā sarvadharmāpariniṣṭhatā bhavatiAśP  vajra oṃ sarvadharmatāprapañco hili sarvadharmatā mili sarvānurāgiṇi svāhā AśP  yaḥ kaścid vajrapāṇe imaṃ dharmaparyāyaṃ śroṣyati dhārayiṣyati vācayiṣyatyuddekṣyati pravartayiṣyati bhāvayiṣyati tasyāniṣṭhāṃ buddhabodhisattvacaryāṃ gatvāsarvāvaraṇapariniṣṭhatayā tathāgatatvaṃ vajradharatvaṃ vāśu bhaviṣyati AśP  namaḥ sarvatathāgatānāṃ namaḥ sarvavajradharāṇām oṃ bhagavann ārāt pāraṃ viśodhaya svāhā oṃkārapūrvaṅgamād oghottāraṇaṃ kariṣyāmi sarvasattvānāṃ AśP  atha sarvatathāgatāḥ samājam āgamyāsya dharmaparyāyasyāmogham apratihatāśusiddhyarthaṃ vajrapāṇaye sādhukāram adātsādhu sādhu mahāsattva sādhu sādhu mahāsukha sādhu sādhu mahāyāna sādhu sādhu mahāmate  subhāṣitam idaṃ kalpaṃ vajrasūtram adhiṣṭhitam sarvavajradharair buddhair amoghavinayottamam   dhārayisyanti ye hīmaṃ kalparājam anuttaram adhṛṣṭāś cāghatavyāś ca sarvamārādibhis tu te   buddhatvaṃ bodhisattvatvam uttamāḥ sarvasiddhayaḥ acirād eva lapsyante sarvabuddhavaco yathā   AśP idam uktvā tu sarvāgrāḥ sarvabuddhāḥ sasauraghanāḥ vajriṇā guhyasiddhyarthaṃ bhāṣitaṃ cābhyanandi te   AśP  atha bhagavān vairocanas tathāgataḥ sarvatathāgataguhyadharmatāprāptaḥ sarvadharmāprapañcaḥpunar apīdaṃ mahāsukhavajrāmoghasamayaṃ nāmāmoghavajradharmasamatāprajñāpāramitānayamukhaṃparamādyam anādinidhanamadhyam uttamam abhāṣata mahārāgottamasiddhir mahābodhisattvānāṃ mahāsukhottamasiddhyai saṃvartate mahāsukhottamasiddhir mahābodhisattvānāṃ sarvatathāgatamahābodhyuttamasiddhyai saṃvartate sarvatathāgatamahābodhyuttamasiddhir mahābodhisattvānāṃ sarvamahāmārapramardanottamasiddhyai saṃvartate sarvamahāmārapramardanottamasiddhir mahābodhisattvānāṃ sarvatraidhātukādhipatyottamasiddhyai saṃvartate sakalatraidhātukaiśvaryottamasiddhir mahābodhisattvānām aśeṣānavaśeṣasattvadhātuviśodhanādhyavasāyahetvarthenetyāsaṃsārādhyavasāyināṃ mahāvīryāṇāṃ mahāsattvānām aśeṣānavaśeṣasattvadhātuparitrāṇasarvahitasukhottamasiddhyai saṃvartate AśP  oṃ vajra  oṃ sarvatathāgatamāte mahāsukhavajradhāriṇi sarvasamatāpraveśani sarvaduḥkhakṣayaṅkari sarvasukhapradāyike sarvasukhapradāyini svāhā AśP  tat kasya hetoḥ yāvat saṃsāravāsasthā bhavanti varasūrayaḥ tāvat sattvārtham atulaṃ śaktāḥ kartum anirvṛtāḥ   prajñāpāramitopāyajñānādhiṣṭhānavāsitāḥ sarvadharmaviśuddhyā tu bhāvaśuddhā bhavanti ha   rāgādivinayo loka ā bhavāt pāpakṛt sadā teṣāṃ viśodhanārthaṃ tu vinayanty ā bhavāt svayam   yathā padmaṃ suraktaṃ tu rāgadoṣair na lipyate vāsadoṣair bhave nityaṃ na lipyante jagaddhitāḥ   mahārāgaviśuddhās tu mahāsaukhyā mahādhanāḥ tridhātvīśvaratām prāptāḥ sattvārthaṃ kurvate dṛḍham   iti AśP  yaḥ kaścid vajrapāṇe imaṃ paramādyam prajñāpāramitānayamukhaṃ dharmaparyāyaṃdine dine kālyam utthāyoccārayiṣyati śroṣyati vā sa sarvasukhasaumanasyalābhī mahāsukhavajrāmoghasamayasiddhimātyantikīm ihaiva janmani lapsyate sarvatathāgatavajraguhyottamasiddhir mahāvajradharo bhaviṣyati tathagato veti AśP  atha bhagavān vajrapāṇiṃ guhyakādhipatim āmantrayate sma imāni guhyakādhipate pañcaviṃśatiprajñāpāramitānayamukhāni dhārayitavyāni oṃ bodhicittavajre   oṃ samantabhadracarye   oṃ cintāmaṇi   oṃ anirodhe   oṃ jātivivartani   oṃ sarvavijñāne   oṃ mahāvirāgadharmate   oṃ vīryakavace   oṃ sarvagāmini   oṃ vajrakavacadṛḍhacitte   oṃ sarvatathāgate   oṃ svabhāvaviśuddhe   oṃ dharmatājñānaviśuddhe   oṃ karmaviśodhani hūṃ   oṃ nisumbhavajriṇi phaṭ   oṃ kāmarāge   oṃ jaha vajre   oṃ hūṃ sarvadāyini   oṃ hrīḥ   oṃ akāramukhe   oṃ prajñāpāramite   oṃ aṃ vaṃ hūṃ oṃ aḥ   oṃ sarvatathāgatakāyāgre   oṃ sarvatathāgatavāgviśuddhe   oṃ sarvatathāgatacittavajre   AśP  nāyaṃ vajrapāṇe navaropitakuśalamūlānāṃ sattvānāṃ karṇapuṭe nipatiṣyati nāpy anavaropitakuśalamūlaiḥ sattvaiḥ śakyo likhituṃ paṭhituṃ dhārayituṃ vācayituṃ satkartuṃ gurukartuṃ mānayituṃ pūjayitum  anyatra bahubuddhāvaropitakuśalamūlās te sattvā bhaviṣyanti ya imaṃ prajñāpāramitānayamukham dharmaparyāyam antaśa ekākṣaram api śroṣyanti kiṃ punaḥ sakalaṃ parisamāptam yena kenacid vajrapāṇe śītigaṅgānadīvālukāsamāni buddhakoṭiniyutaśatasahasrāṇi nasatkṛtāni na gurukṛtāni na mānitāni na pūjitāni bhavanti tena na śakyo ayaṃ prajñāpāramitānayamukhodharmaparyāyaḥ śrotum tasmāc caityabhūtaḥ pṛthivīpradeśo bhaviṣyati yatrāyaṃ dharmaparyāyaḥ pracariṣyati vandanīyaś ca sa pudgalo bahukalpakoṭī bhaviṣyati yasyāyaṃ dharmaparyāyaḥ kāyagato vā pustakagato vā bhaviṣyati jātismaraś ca bahukalpakoṭī bhaviṣyati na cāsya māraḥ pāpīyān antarāyaṃ kariṣyati catvāraś cāsya mahārājānaḥ pṛṣṭhataḥ pṛṣṭhataḥ samanubaddhā bhaviṣyanti rakṣāvaraṇaguptaye anyāś ca devatāḥ na ca viṣamāparihāreṇa kālaṃ kariṣyati sarvabuddhabodhisattvasamanvāhṛtaś ca bhaviṣyati samāsato yatra buddhakṣetre ākāṅkṣiṣyate tatra tatropapatsyate evaṃ bahvanuśaṃsaḥ prajñāpāramitānayamukho dharmaparyāyaḥ api ca pradeśamātraṃ mayā kīrtitam iti AśP  idam avocad bhagavān  āttamanaso vajrapāṇipramukhā bodhisattvā mahāsattvāḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandan ity adhyardhaśatikā bhagavatī prajñāpāramitā samāptā 