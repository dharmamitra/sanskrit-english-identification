pāpaṃ na kuryān manasā na vācā kāyena vā kiṃcana sarvaloke riktaḥ kāmaiḥ smṛtimān saṃprajānaṃ duḥkhaṃ na seveta anarthasaṃhitam  agākhyeyasaṃjñinaḥ satvā ākhyeye smin pratiṣṭhitāḥ ākhyeyam aparijñāya yogam āyānti mṛtyunaḥ  agākhyeyaṃ tu parijñāya ākhyātāraṃ na manyate tad vai na vidyate tasya vadeyur yena taṃ pare  agsamo viśeṣa uta vāpi hīno yo manyate sa vivadeta tena vidhātraye smin na vikampate yaḥ samo viśiṣṭaś ca na tasya bhavati  agācchidya tṛṣṇām iha nāmarūpe prahāya mānaṃ ca na saṃgam eti taṃ śāntadhūmam anighaṃ nirāśaṃ nādrākṣus te devamanuṣyaloke iha bāhirataś ca  agkāmarāgābhibhūtatvāc cittaṃ me paridahyate aṃga me gautama brūhi śāntiṃ tvam anukaṃpayā  agviparyāsena saṃjñānāṃ cittaṃ te paridahyate nimittaṃ varjyatāṃ tasmāc chubhaṃ rāgopasaṃhitaṃ  agaśubhāṃ bhāvaya sadā tvam ekāgraḥ susamāhitaḥ nirvāpayāśu rāgāgniṃ dahyase mā punaḥ punaḥ  agsaṃskārāvaratāṃ paśya duḥkhato nātmatas tathā smṛtiṃ kāyagatāṃ kṛtvā nirvedabahulo bhava  agbhāvyatām animittaṃ ca mānānuśayanāśanaṃ tato mānābhisamayād duḥkhasyāntaṃ kariṣyasi  agkumārikāpraśnagāthākathaṃvihārabahulo bhikṣuḥ pañcaughatīrṇas taratīha ṣaṣṭhaṃ kathaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ  agpraśrabdhakāyaḥ suvimuktacitto hy asaṃskurvan smṛtimān akopyaḥājñāya dharmam avitarkadhyāyī kopaspṛhāstyānadoṣaiḥ viyuktaḥ  agevaṃvihārabahulo bhikṣuḥ pañcaughatīrṇas taratīha ṣaṣṭhaṃ evaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ  agnityotrasto hy ayaṃ loko nityodvignā iyaṃ prajā anutpanneṣu duḥkheṣu samutpanneṣu vā punaḥ yadi kiṃcid anutrastaṃ pṛṣṭa ācakṣva tan mama  agnānyatra jñānatapaso nānyatrendriyanigrahāt nānyatra sarvasaṃtyāgān mokṣaṃ paśyāmi devate  agcirasya bata paśyāmi brāhmaṇaṃ parinirvṛtaṃ sarvavairabhayātītaṃ tīrṇaṃ loke viṣaktikām  agkenābhivarṇā janatā praṇītā mārgaś ca nairyāṇikataḥ prayuktaḥ kutra sthitaḥ kutra ca śikṣamāṇo nāyaṃ martyaḥ paralokād bibheti  agyaḥ śīlavāñ jñānavān bhāvitātmā samāhitaḥ smṛtimān ṛjugataś ca sarve sya śokajvarathāḥ prahīṇāḥ samyaksmṛto yasya cittaṃ vimuktaṃ  agtenābhivarṇā janatā praṇītā mārgaś ca nairyāṇikataḥ prayuktaḥ atra sthitaḥ atra ca śikṣamāṇo nāyaṃ martyaḥ paralokād bibheti  agkathaṃ yaśasvī bhavati kathaṃ bhavati bhogavān kathaṃ kīrtim avāpnoti kathaṃ mitrāṇi vindati  agśīlād yaśasvī bhavati dānād bhavati bhogavān satyena kīrtim āpnoti dadan mitrāṇi vindati  agkutaḥ sarā nivartante kutra vartma na vartate kutra duḥkhasukhaṃ loke niḥśeṣam uparudhyate  agcakṣuḥ śrotraṃ tathā ghrāṇaṃ jihvā kāyo manas tathā yatra nāma ca rūpaṃ ca niḥśeṣam uparuhyate  agtataḥ sarā nivartante tatra vartma na vartate tatra duḥkhasukhaṃ loke niḥśeṣam uparudhyate  agkena svid oghaṃ tarati kenottarati cārṇavaṃ duḥkhaṃ tyajati kena svit kena svit pariśudhyati  agśraddhayā tarati hy ogham apramādena cārṇavaṃ vīryeṇa duḥkhaṃ tyajati prajñayā pariśudhyati  agka etam oghaṃ tarati rātriṃdivam atandritaḥ anālambe pratiṣṭhe ca ko gaṃbhīre na sīdati  agsarvataḥ śīlasaṃpannaḥ prajñāvān susamāhitaḥ adhyātmacintī smṛtimāṃs taratīmaṃ sudustaraṃ  agviraktaḥ kāmasaṃjñābhyo rūpasaṃyojanātigaḥ anālambe pratiṣṭhe ca sa gaṃbhīre na sīdati  agrāgadveṣau bhagavan kinnidānāv aratiratī romaharṣaḥ kuto yam kutaḥsamutthāś ca mano vitarkāḥ kumārakā dhātrīm ivāśrayante  agsnehajā ātmasaṃbhūtā nyagrodhaskandhakā yathā pṛthagviṣaktāḥ kāmeṣu mālutā vā latā vane  agrāgaś ca dveṣaś ca itonidānāv aratiratī romaharṣaḥ ito yaṃ itaḥsamutthāś ca mano vitarkāḥ kumārakā dhātrīm ivāśrayante  agye tān prajānanti yatonidānāṃs te tāṃ janā yakṣa vinodayanti ta arṇavaṃ saṃpratarantīhaugham atīrṇapūrvam apunarbhavāya  agkāryam etad brāhmaṇena prahāṇam akilāsinā kāmānāṃ viprahāṇārthaṃ na hi kāṃkṣaty asau bhavaṃ  agsa kāryaṃ brāhmaṇasyāsti kṛtārtho brāhmaṇaḥ smṛtaḥ  agyāvan na gādhaṃ labhate na tīram āyūhate sarvagātraiḥ sa tāvat tīraṃ tu labdhveha saṃtiṣṭhati sthale nāyūhate pāragato nirucyate  ageṣopamā dāmale brāhmaṇasya kṣīṇāsravo yo nipako dhyānalābhī sarve sya śokajvarathāḥ prahīṇāḥ samyaksmṛto yasya cittaṃ vimuktam  aggeyabhikṣo bhikṣo ogham atārṣīḥ āma devate anālambe pratiṣṭhe ogham atārṣīḥ āma devate yathā kathaṃ tvaṃ bhikṣo anālambe apratiṣṭhe ogham atārṣīḥ yathā yathāhaṃ devate āyūhāmi tathā tathā saṃsīdāmi yathā yathā saṃsīdāmi tathā tathā saṃtiṣṭhe yathā yathā saṃtiṣṭhe tathā tathā uhye yathā yathāhaṃ devate nāyūhāmi tathā tathā na saṃsīdāmīti vistareṇa śuklapakṣo veditavyaḥ  agkumārikāpraśnagāthāeko raṇye prasṛto dhyāyase tvaṃ vittād vihīna uta vā prārthayānaḥ grāmasya vā kiṃcanāgo nv akārṣīḥ kasmāj janena na karoṣi sakhyaṃsakhyaṃ na saṃvidyate kena cit tava  agarthāprāptyā hṛdayasyeha śāntir jitveha senāṃ priyaśātarūpaṃ eko dhyāyī sukham asmy anvabhotsaṃ tasmād janena na karomi sakhyaṃsakhyaṃ na saṃvidyate kena cid mama  aganityā bata saṃskārā utpādavyayadharmiṇaḥ utpadya hi nirudhyante teṣāṃ vyupaśamaḥ sukham  ag cf Uv apramādo mṛtapadaṃ pramādo mṛtyunaḥ padaṃ apramattā na mriyante pramattās tu sadā mṛtāḥ  ag cf Uv vitarkapramathitasya dehinas tīvrarāgasya śubhānudarśinaḥ bhūyas tṛṣṇā vivardhate sā gāḍhīkurute sya bandhanaṃ  ag cf Uv dharmasthaṃ śīlasaṃpannaṃ hrīmantaṃ satyavādinaṃ ātmanaḥ priyakartāraṃ taṃ janaḥ kurute priyaṃ  ag cf Uv yat pareṣūpanidhyāyet karma dṛṣṭveha pāpakam ātmanā tan na kurvīta karmabaddho hi pāpakaḥ  ag cf Uv subhāṣitaṃ hy uttamam āhur āryāḥ priyaṃ vaden nāpriyaṃ tad dvitīyaṃ satyaṃ vaden nānṛtaṃ tat tṛtīyaṃ dharmaṃ vaden nādharmaṃ tat caturtham  ag cf Uv śraddhātha hrīḥ śīlam athāpi dānaṃ dharmā ime satpuruṣapraśastāḥ etaṃ hi mārgaṃ divigaṃ vadanti etena vai gacchati devalokam  ag cf Uv śrutvā dharmaṃ vijānāti śrutvā pāpān nivartate śrutvā anarthaṃ tyajati śrutvā prāpnoti nirvṛtim  ag cf Uv ākāśasamo na lipyate indrakīlapratimo na kaṃpate hrada iva samupetakardame saṃsāre ramate na paṇḍitaḥ  ag cf Uv ye rūpeṇa pramiṇvanti māṃ ghoṣeṇānuyānti ca cchandarāgavaśopetā na mā jānanti te janāḥ  ag cf Uv adhyātmaṃ ca vijānāti bahirdhā ca na paśyati adhyātmaphaladarśī yaḥ sa vai ghoṣeṇa nīyate  ag cf Uv adhyātmaṃ ca na jānāti bahirdhā ca vipaśyati bahirdhāphaladarśī yaḥ so pi ghoṣeṇa nīyate  ag cf Uv adhyātmaṃ ca na jānāti bahirdhā ca na paśyati samantāvaraṇo bālaḥ so pi ghoṣeṇa nīyate  ag cf Uv adhyātmaṃ ca vijānāti bahirdhā ca vipaśyati dhīro niḥsaraṇaprajño na sa ghoṣeṇa nīyate  ag cf Uv ṣaṣṭhe adhipatau rājñi rajyamāne rajasvalaḥ arajasy arajā bhavati rakto bālo nirucyate  ag cf Uv nagaram asthiprākāraṃ snāyumāṃsānulepanaṃ yatra rāgaś ca dveṣaś ca māno mrakṣaś ca gāhate  ag cf Uv kūrmaḥ svake ṅgāni yathā kapāle bhikṣur nidadhyān manaso vitarkāni aniśrito nyān aviheṭhamānaḥ parinirvṛto nāpavadeta kaṃ cit  ag cf Uv tulyam atulyaṃ ca saṃbhavaṃ bhavasaṃskāram avāsṛjan muniḥ adhyātmarataḥ samāhita abhinat kośam ivāṇḍasaṃbhavaḥ  ag cf Uv nāsti kāmasamaḥ paṃko nāsti dveṣasamo grahaḥ nāsti mohasamaṃ jālaṃ nāsti tṛṣṇāsamā nadī  ag cf Uv ākāśe vai padaṃ nāsti śramaṇo nāsti bāhyakaḥ prapañcābhiratā bālā niṣprapañcās tathāgatāḥ  ag cf Uv sthitiḥ prapaṃcāś ca na santi yasya yaḥ saṃdānaṃ parighaṃ cātivṛttaḥ taṃ nistṛṣṇaṃ muniṃ carantaṃ na vijānāti sadevako pi lokaḥ  ag cf Uv yasya vitarkā vidhūpitā adhyātmam avikalpitā aśeṣaṃ saṃgaṃ so tītya rūpasaṃjñāṃ caturyogāpagato na jātim eti  ag cf Uv dadataḥ puṇyaṃ pravardhate vairaṃ saṃyamato na cīyate kuśalī prajahāti pāpakaṃ kleśānāṃ kṣayatas tu nirvṛtaḥ  ag cf Uv sarvapāpasyākaraṇaṃ kuśalasyopasaṃpadā svacittaparyavadamanam etaṃ buddhānuśāsanaṃ  ag cf Uv durnigrahasya laghuno yatrakāmanipātinaḥ cittasya dāmanaṃ sādhu cittaṃ dāntaṃ sukhāvaham  ag cf Uv cittanimittasya kovidaḥ pravivekasya ca vindate rasaṃ dhyāyī nipakaḥ pratismṛto bhuṃkte prītisukhaṃ nirāmiṣaṃ  ag cf Uv aśilpajīvī laghur ātmakāmo jitendriyaḥ sarvato vipramuktaḥ anokasārī hy amamo nirāśaḥ kāmān prahāyaikacaro yas sa bhikṣuḥ  ag cf Uv dūraṃgamam ekacaram aśarīraṃ guhāśayaṃ damayati durdamaṃ cittaṃ brāhmaṇaṃ taṃ bravīmy ahaṃ  ag cf Uv pārāyaṇeṣv ajitapraśnaḥkenāyaṃ nivṛto lokaḥ kenāyaṃ na prakāśate kiṃ cābhilepanaṃ brūṣe kiṃ ca tasya mahad bhayam  agavidyānivṛto lokaḥ pramādān na prakāśate jalpābhilepanaṃ brūmi duḥkhaṃ tasya mahad bhayaṃ  agsravanti sarvataḥ srotāḥ srotasāṃ kiṃ nivāraṇaṃ srotasāṃ saṃvaraṃ brūhi kena srotaḥ pidhīyate  agyāni srotāṃsi lokasya smṛtiḥ teṣāṃ nivāraṇaṃ srotasāṃ saṃvaraṃ brūmi prajñayā hi pidhīyate  agprajñāyāś ca smṛteś caiva nāmarūpasya sarvaśaḥ ācakṣva pṛṣṭa etan me kutraitad uparudhyate  agprajñā caiva smṛtiś caiva nāmarūpaṃ ca sarvaśaḥ vijñānasya nirodhād dhi atraitad uparudhyate  agkathaṃ smṛtasya carato vijñānam uparudhyate ācakṣva pṛṣṭa etan me yathātatham asaṃśayaḥ  agadhyātaṃ ca bahirdhā ca vedanāṃ nābhinandataḥ evaṃ smṛtasya carato vijñānam uparudhyate  agye ca saṃkhyātadharmāṇo ye ca śaikṣāḥ pṛthagvidhāḥ teṣāṃ me nipakasyeryāṃ pṛṣṭaḥ prabrūhi mārṣa  agkāmeṣu nābhigṛdhyeta manasānāvilo bhavet kuśalaḥ sarvadharmeṣu smṛto bhikṣuḥ parivrajet  agarthavargīyeṣu kāmān ārabhya gāthākāmān kāmāyamānasya tasya cet tat samṛdhyati addhā prītamanā bhavati labdhvā martyo yad īpsitaṃ  agtasya cet kāmāyamānasya chandajātasya jaṃtunaḥ te kāmāḥ parihīyaṃte śalyaviddha iva rūpyate  agyaḥ kāmāṃ parivarjayati sarpasyeva śirāt padaṃ sa imāṃ viṣaktikāṃ loke smṛtaḥ samativartate  agkṣetravastuhiraṇyaṃ ca gavāśvamaṇikuṇḍalaṃ striyo dāsān pṛthakkāmān yo naro hy abhigṛdhyati  agabalaṃ vā balīyāṃso mṛdnaṃty enaṃ parisravāḥ tata enaṃ duḥkham anveti bhinnāṃ nāvam ivodakaṃ  agyasya tv etat samucchinnaṃ tālamastakavad dhataṃ śokās tasya nivartante udabindur iva puṣkarāt ag cf Uv ab und cdbhadraikarāgāthā bhadragarātrīyabhadrakarātriyaatītaṃ nānvāgamayen na pratikāṃkṣed anāgataṃ pratyutpannāś ca ye dharmās tatra tatra vipaśyakaḥ asaṃhāryam asaṃkṣobhyaṃ tad vidvān anubṛṃhayet  ag