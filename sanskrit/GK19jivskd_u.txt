saṅkalpakalpadruma
śrīrādhādāmodarābhyāṃ namaḥ
śrīkṛṣṇa kṛṣṇacaitanya sasanātanarūpaka 
gopāla raghunāthāpta vrajavallabha pāhi mām 
nandanandana ity uktas trailokyānandavardhanaḥ 
anādijanmasiddhānāṃ gopīnāṃ patir eva yaḥ 
navīnanīradaśyāmaṃ taṃ rājīvavilocanam 
vallavīnandanaṃ vande kṛṣṇaṃ gopālarūpinam 
yugmam
vṛndāraṇye jaran jīvaḥ kaścit prāha manaḥ prati 
mriyase sāmprataṃ mūḍhaḥ gūḍhām etāṃ sudhāṃ piba 
tāṃ pibann eva he svānta svaṃ ca gokulasaṅgatam 
sevāṃ ca vāñchitāṃ kāñcid bhāvabhedena bhāvaya 
maṅgalaḥ sarvalokānāṃ gopakṣauṇībhṛdaṅgajaḥ 
bhavyaṃ pallavayan pāyād vallavījanavallabhaḥ 
aho bakīty ādikīrtiḥ kṛṣṇas tu bhagavān svayam 
asti yas tasya pitrāditayā citrāya k ptavān 
stutas tad bhūribhāgyeti tathā cetthaṃ satām iti 
nemaṃ viriñca ityevaṃ nāyaṃ śriya iti vrajaḥ 
yas taṃ ko vāśrayen nātra kṣitāv indriyavān naraḥ 
tasmād bhrātar nijatrātaḥ svānta svāntas tam āśraya 
tribhiḥ kulakam
upadeśaṃ deśarūpaṃ mama mānaya mānasa 
sudhādhārādharaḥ so'yaṃ kalpaḥ syāt kalpabhūruhaḥ 
mūlaṃ janmādilīlāsya skandhaḥ syān nityalīlatā 
śākhās tattadṛtuślokāḥ phalaṃ premamayī sthitiḥ 
atha mahākulakena janmādilīlā 
yas tantramantrayor guptam uktaḥ śrīnandanandanaḥ 
tadrūpatāṃ nijāṃ vyāñjīt kutaścit kutukād bhuvi 
yaḥ prāg iti hi padyābhyāṃ nandātmajatayā svataḥ 
vāsudevatayā kāryavaśād gargeṇa niścitaḥ  
 b śrīśrīrādhākṛṣṇābhyāṃ namaḥ
 Gcp v  GautT  there
anekajanmaśuddhānām
Gcp  anekajanmasiddhānāṃ  b
not found  b
mriyate 'sāmpratam  BhP iii  BhP i
  BhP x  BhP x  BhP x  BhP x  BhP x
yaḥ śrīnandayaśodāntarhṛdi sphūrtiṃ gatas tataḥ 
udyaṃś cakre dugdhasindhor indor janmaviḍambanam 
yaḥ sarvarddhivrajaṃ nandavrajaṃ svaṃ janmamātrataḥ 
ramāṇāṃ jāyamānānām ārāmaṃ dhāma nirmame 
yaḥ svamādhuryapīyūṣaṃ sampūrya pariveśayan 
jigāya mohinīrūpaṃ kṣīranīradhitīragam 
yaḥ kṛpāṃ janmanā vyañjan pūtanām api pūtatām 
nītāṃ dhātrīgatiṃ sphītāṃ cākārṣīn nūtanārbhakaḥ 
yaḥ komalapadāgreṇa śakaṭaṃ tad viśaṅkaṭam 
svajyotsnāvaraṇaṃ matvā cikṣepākṣepavān iva 
yaḥ pūjitapadakṣepakūjitasmitarociṣām 
śobhayā lobhayāmāsa bālikāḥ kulapālikāḥ 
yaḥ svanāmādyam āsādya gargād vargān nijān anu 
harṣaṃ vavarṣa nyag jalpann om itthaṃ somajinmukhaḥ 
yas tṛṇāvartam āsādya sadyaḥ saṃvartavartanam 
saṃvartayaṃs tam āninye viparītaparītatām 
yaḥ śrīrāmaṃ nijārāmaṃ saṅgacchann acchakhelayā 
bālān ānandayan nandarājakeśarinandanaḥ 
yaḥ puṇḍraṃ rocanārucyaṃ kañcukaṃ kāñcanaprabham 
dadhan mātus tat tadāsīd utsaṅgasī yad ājani 
yaḥ kurvan kardamakrīḍāṃ nirvyājam anayā dhṛtaḥ 
dvayoḥ sukhena duḥkhena snigdhān digdhān vinirmame 
yaḥ samaṃ sahajātena raṅgann aṅgaṇakardame 
kiñcit kātaradhīḥ paśyan mātaraṃ drutam īyivān 
yas tayāliṅgitaḥ sā smitaṃ stanyam ananyadhīḥ 
apāyi suṣṭhu cāpyāyi smitaṃ bibhrad udaikṣi ca 
yas tadā mātur āninye sarvaṃ vismṛtivismṛtam 
vadann iva sasaṃmugdhabālasiṃhāvalokanaḥ 
yas tadā mṛttikāṃ bhakṣann alakṣyam anayā dhṛtaḥ 
dayayā kiṃ bhayād asyās trātaḥ srāg yogamāyayā 
yaḥ śrīrāmānvayī kāmān nanāṭa sahapāṭavam 
vṛddhānāṃ sukham ṛddhānāṃ kurvāṇas tālapālanam 
yaḥ krīṇan karavibhraṣṭamūlyatve 'py amitaṃ phalam 
phalāny ananyalabhyoani dade vikrīṇatīṃ prati  
 a oṃ mārāmaṃ  b
sarvatra  this verse missing from b
  b
iyivān  b
suo  b
sahapāṭavaḥ
yas tarṇakān purā muñcann añcan bālabalānvitaḥ 
dohānukaraṇaṃ kurvan sukhadohāya k ptavān 
yaḥ karṣann api vatsasya pucchaṃ saṅkarṣaṇānvitaḥ 
tena karṣaṃ vrajan bhrātṛbhāyābhiḥ paryahasyata 
yaḥ kurvann api gavyānāṃ cauryaṃ bhavyāya didyute 
yasya tābhir vivādaś ca sukhasaṃvādasiddhaye 
yaḥ svaṃ dāmodaraṃ śrṇvan sāmodavrīḍam añcati 
prasūśikṣāmayasnehād bālyasvehāntarād api 
yaḥ suṣṭhu khelayāviṣṭaḥ svamātrā praṇayān muhuḥ 
kṛṣṇa kṛṣṇāravindākṣety āhūto 'py āśu nāyayau 
yaḥ śrīvṛndāvanaṃ prāñcan bhrātrā saha vanāspadam 
hāsayan bhāsayāmāsa mātarau yātarau mithaḥ 
yaḥ śrīvṛndāvane labdhe prārabdhakrīḍam anvabhūt 
rāmadāmādibhiḥ sakhyaṃ tatprakhyaṃ bhramarādibhiḥ 
yaḥ śrīrāmeṇa tatrāpi vīkṣya prītim agāt parām 
vṛndāvanaṃ govardhanaṃ yamunāpulināni ca 
yaḥ prāptamadhyakaumāraḥ pitrā sārdhaṃ vanaṃ vrajan 
pṛcchan nāmāni dhāmāni paśyan mudam avāptavān 
yaḥ krīḍan śiśur avrīḍam agrajena vrajendrajaḥ 
jalpājalpi mithaś cakre hastāhasti padāpadi 
yaś cārayan nijān vatsān vatsakaṃ nāma dānavam 
bakaṃ bakavadākāraṃ dārayan muktam ārdayat 
yaḥ svair viharaṇaṃ cakre meṣīharaṇasaṃjñitam 
vyomaṃ ca vyomatāṃ ninye kurvantaṃ pratilomatām 
yaḥ kurvaṃs tam aghaṃ khaṇḍaṃ vidher agham ataḥ param 
ninye svajyotiṣi prāñcaṃ tad arvāg bhaktitejasi 
yaḥ kaumāram atikramya ramyapaugaṇḍamaṇḍanaḥ 
cakre gopālatāṃ gacchan lokapālakapālatām 
yaḥ kālakūṭaniṣpiṣṭacetanān vrajaketanān 
cetayāmāsa kṛpayā locanāmṛtavṛṣṭibhiḥ 
yaḥ kāliyam api vyaktaṃ nijāṅghriyugamudrayā 
vyañjan mameti śaraṇāgatān anyān arañjayat 
yaḥ śukena vrajapremāspadatvenettham īritaḥ 
kṛṣṇe 'rpitātmasuhṛd ity ādi procya praśocya ca  
 b bālyaṃ  BhP x  b
bhāṣayāmāsa  BhP x
ābālavṛddhavanitāḥ sarve 'ṅga paśuvṛttayaḥ 
nirjagmur gokulād dīnāḥ kṛṣṇadarśanalālasāḥ 
mahākulakāntar yugmakam
yas tasmin sambhrame rodhān niṣkrame vrajakanyakāḥ 
mene tāḥ prathamaṃ paśyan svaṃ kṛtārthaṃ kṛtāv iha 
yas tadā dahanaṃ goṣṭhapremnākṛṣṭavivecanaḥ 
premnas tasya parīkṣārtham iva drāg apibat prabhuḥ 
yaḥ sparśād anṛtīkurvan viṣaṃ viṣadharaṃ ca tam 
svāśritān amṛtīkartuṃ kṛtī kaimutyam aikṣayat 
tas tu bhāṇḍīram āsādya mallatāṇḍavam ācaran 
yakṣendrabhaṭa ity evaṃ k ptasaṅgaiḥ kumārakaḥ 
savayobhiḥ sukhaṃ lebhe yatra kāścit kumārikāḥ 
gopālī pālikā dhanyā viśākhā dhyānaniṣṭhikā 
rādhānurādhā somābhā tārakā daśamī tathā 
kautukāya gatā yāsu mallī mallīti narmakṛt 
madhvājyanibham āsvādya yābhiḥ k ptaṃ sma mādyati 
pūrvavan mahākulakāntaś caturbhir anvayaḥ
yaḥ kāmye kāmyake gatvā saraḥ sāgarasannibhaṃ 
laṅkākalpākṛtākalpaṃ nityaṃ dīvyati saṅgibhiḥ 
yaḥ kaiśoraṃ tataḥ sajjan vasantam iva ṣaṭpadaḥ 
lolayann ātmanaś cittaṃ lolayāmāsa padminīḥ 
yas tā vrajaramā nityapreyasīḥ kutukātmanā 
līlāśaktyānyathābhānaṃ nītā guptam arañjayat 
yaḥ śrīrāmeṇa dhenūnāṃ rakṣāyāṃ dhenukāsuram 
nighnan vighnam apākārṣīd akārṣīd abhayaṃ divi 
yaś cakre dhenum ādāya sāyaṃ vrajam upāgataḥ 
pūrvarāgaṃ kiśorīṇām apūrvaṃ vyativīkṣayā 
yaḥ pūrvaṃ lajjayā dūtakāmalekhādyupāyatām 
vijahan nijanetrāntaṃ ninye nūtanadūtatām 
yas tāsu sphuṭam āsajya virajya laghu sarvataḥ 
tadaṅgasaṅgabhikṣārthaṃ veṇuśikṣām asādhayat 
yaś cetanācetanāliṃ karṣann apy āśu veṇunā 
tāḥ kraṣṭuṃ suṣṭhu nāśaknod yatas tā lajjayā sitāḥ  
 b sarvāṅgo  missing from b
  b
niṣkrāntā  b
śubhadra  BRS iii  b
odhyānaniṣṭhikāḥ
 BhaviṣyaP iv cf KS p
 yaḥ śrībhāṇḍīranāmānaṃ baṭaṃ śaśvad aṭann adhāt 
nānākrīḍāṃ sanīḍānām adabhraṃ bibhrad utsavam 
yaḥ śrīdāmnā sudāmnā ca bhadrasenārjunādibhiḥ 
khelādambhabalāc cakre tatpralambapralambhanam 
yaḥ pralambaṃ lambamānaṃ jīvanād balatejasā 
vidhāya vidadhe tīvrān navaśaktiṃ davīyasīm 
yaḥ kānane sudīrghāhe nidāghe kṛtakelikaḥ 
aparāhṇe preyasīnām ānandaṃ vidadhe yathā 
gopīnāṃ paramānandam āsīd govindadarśane 
kṣaṇaṃ yugaśatam iva yāsāṃ yena vinābhavat 
pūrvavad yugmakam
yaḥ sadā dṛṣṭikṛd vṛṣṭivarṣārūpaniśākṣaye 
śaradaṃ prātar āsādya priyāṇām ahṛtāndhatām 
yaḥ śrīgovardhanapremasvapremadhanajīviṣu 
svagotreṣv api sañcāryānyān apy āryān aśikṣayat 
yaḥ śrīgovardhanaṃ bibhrac chakravibhraṣṭagarvatām 
ninye goṣṭhaṃ yad unninye śreṣṭhaṃ svapreṣṭhajātiṣu 
śrīgovindatāṃ vindann avindad viśvananditām 
yan mithaḥ śakrajantūnāṃ naitryāvyadhita śambhutām 
yaḥ pāśilokād ānīya pitaraṃ mātṛjīvanam 
ajīvayad vrajaṃ sarvaṃ taṃ vinā gatajīvanam 
yaḥ svānāṃ vrajalokānāṃ hṛdokās tān viśokayan 
teṣāṃ svasya ca golokaṃ nityalokam alokayat 
yaś cittavāsasī nītvā kumārīṇāṃ paraṃ dade 
na pūrvaṃ yena tā baddhāḥ sambaddhā nityam ātmani 
yaḥ svavaṃśikayā mohabādhitāṃ rādhikām anu 
pūrṇāḥ pulindya ityādi vṛttaṃ vṛttaṃ vinirmame 
yaḥ sakhīn akhilāgrīyān grīṣmāntaḥ premasampadā 
saṃmadād ājuhāvāmūn kramād evaṃ mudāṃ pradaḥ 
he stokakṛṣṇa he aṃśo śrīdāman subalārjuna 
viśāla vṛṣabhaujasvin devaprastha varūthapa 
evam āhūya bhūyas tān narmasūnṛtagīr vṛtam 
āha vṛndāvanasthānāṃ sthāvarāṇāṃ varāṃ gatim 
pūrvavat tribhiḥ 
 b tīvrāṃ  BhP x  BhP x  BhP x
yas tāsāṃ yajñapatnīnāṃ mahimasnehavṛddhaye 
bubhukṣāṃ sakhibhir vyañjann annabhikṣāṃ vinirmame 
yas tatrāśokavanyāyāṃ dhanyāyāṃ sakhibhiḥ saha 
krīḍan nirvarṇitas tābhiḥ śyāmam ityādi varṇitaḥ 
yaḥ sadā narmaśarmārthī madhumaṅgalanāminam 
narmamantriṇam āsajya bhojyan mitrāṇy arañjayat 
yaḥ svajīvanajīvānāṃ cātakīnām ivāmbudaḥ 
svajīvanena tādātmyam akarod vrajasubhruvām 
yaḥ pareṣāṃ hrepaṇatāṃ śaktisaṅkhyālpatāṃ vidan 
guptāgaṇyasvakāntāsu vaṃśīdūtīm amanyata 
yaś cirād eva muralīśikṣāyāṃ vīkṣya pūrṇatām 
tayā mādyapriyās tūrṇaṃ pūrṇaṃ mene svam añjasā 
yas tyāgavyājabhṛnnarma vyājahāra priyāḥ prati 
pratinarmapriyāvṛndād vindan śarmānvavindata 
yaḥ sadā yogamāyākhyāṃ śaktim āsaktitaḥ śritaḥ 
paurṇamāsīm iti nāmāsīd vraje yāsīt tapasvinī 
yas tayā divyayā śaktyānantadhānantasubhruvām 
bibhrad vinā sanarmādiśarmālabhata sarvadā 
yaḥ kṛtvā rāsakhelāyāṃ mudaṃ dvandvaṃ punar mudam 
kheleyam iti tad vyañjann amumudad amūḥ priyāḥ 
yas tyajann api tāḥ sarvāḥ parvātanuta kutracit 
apy eṇapatnītyādyaṃ yat tatra karṇāmṛtaṃ matam 
yas tāsāṃ jayatīty ādi vilāpād vyagratāṃ gataḥ 
tāsām āvirabhūd evaṃ sudhībhir adhivarṇitaḥ 
yāsāṃ stanakāśmīraśastavastrāsanaṃ gataḥ 
rarāja tārakārājarājatpulinadhāmani 
yaḥ prahelikayā tāsāṃ svaparājayam āmṛśan 
na pāraye 'ham ity ādi rītyā svaṃ matavān ṛṇī 
yaḥ śyāmaḥ svarṇagaurībhiḥ parāṃ śobhāṃ yayau yathā 
tatrātiśuśubhe rājann bhagavān iti satprathā 
yas tāsāṃ svavihāreṇa śrāntānāṃ mukhapaṅkajam 
prāmṛjat karuṇaḥ premnā śantamenāṅgapāṇinā 
yaḥ krīḍan vārivanayor vikrīḍa iva tāḥ punaḥ 
anunīya vinirṇīya svasaṅgaṃ nilayaṃ gataḥ  
 a vyañjann annabhikṣā b
vyañjan annabhikṣām
 BhP x
 BhP x
 BhP x
 BhP x
 BhP x
 BhP x  BhP x  b
cikrīḍa yas tīrthavyājam avrājīd vrajena vanam āmbikam 
yatrāśeṣeṇa veśena cchalayāmāsa cābalāḥ 
yaḥ sarvajīvanaṃ jīvaṃ vitaran pitaraṃ prati 
padāsarpan spṛśan sarpaṃ muneḥ śāpād apākarot 
yaḥ sudarśanatāṃ ninye mahāsarpaṃ kudarśanam 
kāruṇyakāruḥ kañcāraṃ na cakārāpi dāruṇam 
yaḥ pūrvaṃ nirmame horīparvaṃ yakṣasya dhūrvaṇam 
antaryāmivat tan manye tādṛggrāmīṇaparvasu 
yaḥ prātarādijāḥ krīḍāḥ kurvaṃs tāsu sphurann api 
ślokānāṃ yugmasaṅghena ślokitas tābhir anvaham 
yaḥ śrīgovardhane rāsavardhanecchāvivardhaneyaḥ 
saṃgamya preyasīsaṅghaṃ narmasaṅgararaṅgavān 
goṣṭhaprakoṣṭhataḥ kruṣṭaṃ śrutvāriṣṭakṛtaṃ kaṭu 
tatra saṃgatya saṃyatya taṃ nihatya mudaṃ gataḥ 
punaḥ śīghraṃ giriṃ gacchan saṅginībhiḥ sabhaṅgibhiḥ 
rāsam ullāsayāmāsa bhāsayāmāsa cākhilam 
pūrvavat tribhiḥ
yaḥ kuṇḍaṃ puṇḍarīkākṣas tan nirmāya sunarmakṛt 
śrīrādhikāṃ dhanyam anyat kārayāmāsa sārabhṛt 
kaṃseneśinaṃ goṣṭhakleśinaṃ vājiveśinam 
keśine keśinaṃ cakre yamasya prativeśinam 
yaḥ pitrādyanurāgeṇa citrābhaḥ sarvavismṛtiḥ 
kaṃsaṃ dhvaṃsakam apy ārcchān na hantuṃ gantukāmatām 
yaḥ snigdhasmitayā dṛṣṭyā vācā pīyūṣakalpayā 
caritreṇānavadyena śrīniketena cātmanā 
imaṃ lokam amuñcābhiramayan sutarāṃ vrajam 
reme kṣaṇadayā dattakṣaṇastrīkṣaṇasauhṛdaḥ 
pūrvavad yugmakam
yas tathā saha gopībhiś cikrīḍa vrajarājajaḥ 
yathābdakoṭipratimaḥ kṣaṇas tena vinābhavat 
yaḥ kāntāmukhacandrāṇāṃ bhāsā bhāsini diggaṇe 
rāgasāgaranirmagnaś calituṃ nāpi ca kṣamaḥ 
kiñcit tadvyaktivātālilajjāvīcivicālitaḥ 
kaṃsaghātamiṣāpātanijecchābhāsam āgataḥ  
 a kañjāraṃ b
kaṃ cāriṃ  b
dharṣaṇam  a
antaryāmīva tano  b
kaṃseneśitam  b
veśinaṃ  not found in b
  vip v  b bhāsinam
taṭasthatām aṭann urīcakre madhuparīgatim 
āḥ kiṃ vācyā vraje yācyā prāṇimātre tanoḥ sthitiḥ 
pūrvavat tribhiḥ
yaḥ svāṃs tattadguṇaḥ sarvān alaṃ hātuṃ na te ca yam 
āstāṃ vraje premaśūrā dūrād eva tathā kathā 
yaḥ pṛthvyā prathamaskandhe dharmāgrevarṇitān guṇān 
nityam āptas tathātrāpi varṇyaḥ sann avakarṇyatām 
sarvānandapradānandakandas tadvadguṇāvaliḥ 
sarvaparvadamāhātmyād varaḥ sarvata īśvaraḥ 
sarvadā vṛddhibhāgṛddhiḥ sarvārādhanabhūdhanam 
svarūparūpasādguṇyapuṇyakṛt karmaśarmadaḥ 
dṛṣṭiḥ pratisudhāvṛṣṭiprabhasundaratāprabhaḥ 
varṇānāṃ syandadiṅmātrāt karṇānandakarasvaraḥ 
aśvāsānām api śvāsakārisaurabhagauravaḥ 
adharaspṛṣṭanīrādisṛṣṭaśrīrasanārasaḥ 
svasparśisparśanāsparśād viśvatāpāpayāpanaḥ 
jagataḥ śucitādhāma nāmadhāmasmṛtīḍitaḥ 
anantasaccidānandajyotirdyotikalevaraḥ 
vapuraṃśukayor aṃśusampad viṣṇuramājayī 
jagaddūṣaṇaśobhābhṛd vibhūṣaṇavibhūṣaṇaḥ 
tūrṇaṃ yathāruci vyāpirucidhāryaguṇākṛtiḥ 
śaṅkhacakrādicihnaśrīdurnihnavanijasthitiḥ 
jetuṃ svam apy aviśrāntaṃ śaśvadvalgubalāvaliḥ 
kiśoratāmanaḥsāracoratāviśvamohanaḥ 
vilāsahāsalīlāsyakṛtalāsyakalājayaḥ 
vikārarahitākāraḥ sphuratpremavikāravān 
purāpi nava ity evaṃ purāṇādiviniścitaḥ 
anūtanatanūḥ śrīmān sadā nūtanavattanuḥ 
sarveṣāṃ manasaḥ kartuṃ pramanas tāṃ sphuranmanāḥ 
viśveṣāṃ buddhikṛd buddhiḥ siddhīnām api siddhikṛt 
dakṣatālakṣaśikṣākṛd dakṣatābhir vilakṣaṇaḥ 
tucchopakāritābindusindhukārī kṛtajñataḥ  
 BhP i  b oprabhā  b
diṅmātrao  a
karaṇānanda
  b
pakṣa  a
ovalgād  b
tanuḥ  b obuddhio
sudṛḍhavratatāvrātatrātaśaśvadanuvrataḥ 
nijamaryādayā baddhaśrutimaryādaceṣṭitaḥ 
ceṣṭitaṃ tāvad āstāṃ tad dṛṣṭamātras tathā guṇaḥ 
yajñajñaḥ kāladeśādiprajñaḥ sarvajñaśekharaḥ 
sarvajñatām avajñāya prajñatātarkitākhilaḥ 
dhīratā sthiratā śobhi vīratā niratāntaraḥ 
kṣāntyā dāntyā ca śāntyā ca saha kāntyā svayaṃ vṛtaḥ 
dharmadānanidānaśrīḥ śūraḥ suratamānasaḥ 
mānyasāmānyavardhiṣṇumānyatākriyatāpriyaḥ 
akṣīṇavinayaḥ suṣṭhu lajjitaḥ kūṭavarjitaḥ 
kīrtipratāpapūrtibhyāṃ kṛtasallokajūrtikaḥ 
sādhūnāṃ mādhurīdānān nityaṃ sādhusamāśrayaḥ 
dviṣāṃ ca muktikṛn muktibhāgākarṣiguṇāmbudhiḥ 
nānābhāṣālisambhāṣo devaparyantadevanaḥ 
pratyagvādiny api prītisatyatāsphuradīritaḥ 
vāvadūkaḥ sudhīmūkasthitikārisudhīdharaḥ 
dṛṣṭamātratayā sarvabudhatāṃ budhatāguruḥ 
yogyānām api yogyāśī raṅkāṅām api śaṅkaraḥ 
śaraṇāgatarakṣāyāḥ śaraṇaṃ śarmakarmaṭhaḥ 
na ca bhaktiṃ vināsaktibinduḥ sindhuvad antaraḥ 
samaḥ sarvatra bhaktānāṃ bhakta ity apy asau samaḥ 
bhaktānāṃ bhaktatānandī premasthemavaśīkṛtaḥ 
tattadrūpaguṇakrīḍākṛtasvāvadhivismayaḥ 
snehābhiṣekād viśveṣāṃ prājyasāmrājyapūjitaḥ 
sarvatra snehapīyūṣavarṣinityanavambudaḥ 
goṣṭhavṛndāṭavīśaṃsivaṃśīgānamadhūnmadaḥ 
nijapriyāvalībhāgyaspṛhiviṣṇupriyārcitaḥ 
kiṃ bahūktena sūktena sūktena śrūyatām idam 
kṛṣṇa eva hi kṛṣṇaḥ syāt kṛṣṇaḥ syāt kṛṣṇa eva hi 
pūrvavad ekonatriṃśabhiḥ
yas tādṛgguṇavān goṣṭhaṃ nātyantaṃ tyaktum arhati 
tādṛgguṇānvayipremnā tasya baddhaś ca tad yathā 
dustyajaś cānurāgo 'smin sarveṣāṃ no vrajaukasām 
yaḥ sajjan kāliyakroḍaṃ vrajaṃ sajjantam āmtani 
nanda te tanaye 'smāsu tasyāpy autpattikaḥ katham 
pūrvavad eva yugmakam 
 b ceṣṭataḥ  b
śūrao  b
oparaḥ  a
osambhāṣād eva  b
prītiḥ  b
vāvadūkao  b
budhatāo  a
yogyāśā  a
vināsaktiṃ
vimṛśann unmamajja drāg varṣan harṣaṃ jagaty api 
yaḥ śakre vakratāṃ paśyan premnā yan vrajavaśyatām 
hṛdy arthaṃ tam imaṃ vidvān atra vyānag yathārthatām 
tasmān maccharaṇaṃ goṣṭaṃ mannāthaṃ matparigraham 
gopāye svātmayogena so 'yaṃ me vrata āhitaḥ fn
pūrvavad eva yugmakam
yaḥ saṅkalpaṃ vyadhād evaṃkiñca bhūdharadhāraṇam 
saptatarāpy ahorātrām stanmātraṅgīkṛtisthitiḥ 
kiṃ ca yaḥ sakhivatseṣu luñciteṣu viriñcinā 
sasarjāntyāṃs tadākāran paraṃ svenāpareṇa na 
tathāpy anirvṛtiṃ gacchaṃs tān āyacchad viriñcitaḥ 
svapremādhikatatpremavaśatām āsadad yataḥ 
pūrvavad eva yugmakam
yas tān svasmin bakagraste grastehāprāṇatāmitān 
svamātraprāṇapātrāṅgān vidan vindann api sthitaḥ 
yas teṣv aghanigīrṇeṣu svayaṃ kīrṇe hatāṃ vrajan 
tadgalāntar viśann ātmanirviśeṣān viveda tān 
yas tatrāpy adbhutaṃ prema śrīmannandayaśodayoḥ 
dampatyor nitarām āsīd gopagopīṣv iti smaran 
sadāpi vedavad veda tad aśeṣavidāṃ varaḥ 
yad eva śukadevādyā vādyābhaṃ jagur uccakaiḥ 
pūrvavad yugmakam
yaḥ svīyām ṛṇitāṃ vyaktāṃ tyaktāṃ kartum aśaknuvan 
na pāraye 'ham ity ādyaṃ pratijajñe priyāḥ prati 
yaḥ kaṃsādyān dantavakraprāntān sāntān vinirmame 
tad vinā vrajam āgantuṃ śāntiḥ syān nety acintayat 
yas tanmadhye samutkaṇṭhām utkaṇṭhāṃ śamayann iva 
svasthān kartuṃ vrajāntaḥsthān muhuḥ sāntvanam ādadhe 
yaḥ svaprasthānasamaye śarīrasthā imā nahi 
bhaveyur iti sañjajñe pratijajñe nijāgatim  
 BhP x  b hṛdyārtham  BhP x  b
svena pareṇa  BhP x
  b oprāptān  a
so 'ntān  a
śāntuḥ syāṃ 
  a
pratiyajñe
yas tatra śukadevena drāghitaślāghitaṃ stutaḥ 
ubhayeṣāṃ premasāmyaṃ vyañjatā vyañjitāspadaḥ 
tās tathā tapyatīr vīkṣya svaprasthāne yadūttamaḥ 
sāntvayāmāsa sapremair āyasya iti dyotakaiḥ 
pūrvavad yugmakam
yaḥ kaṃsaghnaḥ śaśaṃsedaṃ harivaṃśe 'py anūditam 
niśvāsā yasya vedāḥ syus tad etat katham anyathā 
ahaṃ sa eva gomadhye gopaiḥ saha vanecaraḥ 
prītimān vicariṣyāmi kāmacārī yathā gajaḥ 
pūrvavad yugmakam
yaḥ kaṃse lambhitadhvaṃse svaṃ vinātivilambitam 
kurvantaṃ pitaraṃ proce śoceḥ katham itaḥ pitaḥ 
yāta yūyaṃ vrajaṃ tāta vayaṃ ca snehaduḥkhitān 
jñātīn vo draṣṭum eṣyāmo vidhāya suhṛdāṃ sukham 
snehena duḥkhitān ity etat procya snehavastuni 
atṛptiṃ vyānag atrāpi draṣṭum ity eva darśanam 
puruṣārthatayāvocad bhāvikālatayāpi ca 
adṛpter bhāvikālasya cānantyāt tadanantakam 
tātajñātipadābhyāṃ ca tad yuktam idam uktavān 
suhṛdāṃ sukham ity ākhyāsyate yadvat tathā nahi 
suhṛcchabdenopakāryopakāritvaṃ pratīyate 
sukhaṃ ca suhṛdāṃ gamyam upakāramayaṃ param 
vidhāyeti ca pūrvasya kālasya cchinnarūpatām 
nirdiśaṃs tadvidhānasya nyadiśat cchinnarūpatām 
tasmāt teṣāṃ śatruvadhaḥ sukhaṃ yat tat samāpsyati 
jñātīnāṃ snehaśīlānāṃ tat tu vo na samāpsyati 
iti procyedam avyāñjīt teṣāṃ dhairyapradaṃ param 
māgadhādivadhāntasthaṃ svasthatā dhāma yad bhavet 
jarāsandhādiśatrūṇāṃ pratibandhān upekṣya ca 
yady eṣyāmy anusandhānaṃ kuryus tatrāpi te dviṣaḥ 
sveṣām eva pratijñāya vrajāgamanam īśvaraḥ 
na yūyam atrāyāteti vyajya vyāñjīd idaṃ punaḥ 
yadi vātra bhavantaḥ syur gamāgamavidhāyinaḥ 
tathāpy acchinnamatsnehaṃ jñātvā hanyur vrajaṃ dviṣaḥ  
 b drāghitaḥ ślāghitaḥ  BhP x  b
anuditam  hv   BhP x  b
opradaḥ  b osthao
tasmāt tāvad dhīrabhāvaṃ vidhatta vrajasaṃsadi 
māṃ ca yuṣmatpriyaṃ nityaṃ lālanaṃ ca samāpsyatha 
pūrvavan navabhiḥ
yaḥ saṅgatya guror gehāt pratatya svavrajasmṛtim 
prāhiṇod uddhavaṃ vaktuṃ suniścitam idaṃ yathā 
hatvā kaṃsaṃ raṅgamedhye pratīpaṃ sarvasātvatām 
yad āha vaḥ samāgatya kṛṣṇaḥ satyaṃ karoti tat 
āgamiṣyaty adīrgheṇa kālena vrajam acyutaḥ 
priyaṃ vidhāsyate pitror bhagavān sātvatāṃ patiḥ 
pūrvavad tribhiḥ
yaḥ sāsram uddhavaṃ sāsraḥ patis tāsāṃ svayaṃ rahaḥ 
asaṅkocam avocetthaṃ preṣṭham ekāntinaṃ kvacit 
gṛhītvā pāṇinā pāṇiṃ prapannārtiharo hariḥ 
gacchoddhava vrajaṃ saumya pitror naḥ prītim āvaha 
gopīnāṃ madviyogādhiṃ matsandeśair vimocaya 
tā manmanaskā matprāṇā madarthe tyaktadaihikāḥ 
mām eva dayitaṃ preṣṭham ātmānaṃ manasā gatāḥ 
ye tyaktalokadharmāś ca madarthe tān bibharmy aham 
mayi tāḥ preyasāṃ preṣṭhe dūrasthe gokulastriyaḥ 
smarantyo 'ṅga vimuhyanti virahautkaṇṭhyavihvalāḥ 
dhārayanty atikṛcchreṇa prāyaḥ prāṇān kathañcana 
pratyāgamanasandeśair vallavyo me madātmikāḥ 
pūrvavat ṣaḍbhiḥ
yas tathā procya yat pratyāyayat tac ca vilocyatām 
yad vilocanamātreṇa bhramas te śvabhratāṃ vrajet 
mām evety ādinā tāsām antaḥpatir ahaṃ param 
bahir vyavahṛtir lokadṛṣṭeti spaṣṭam ātanot 
yat pitror ity urīcakre pitṛtvaṃ vallavendrayoḥ 
tasmād vallavamānitvam ātmānaś ca vyajijñapat 
tatra cāha na ity etad bahuvācipadād idam 
mayi jāte tayoḥ putre rāme tvayi ca putratā 
tataś ca tāḥ prati prākhyad vallavyo ma iti sphuṭam 
yad amūṣu svadāratve vyānañja svayam añjasā  
 BhP x  BhP x  BhP x  b otvaṃ
maddāratvaṃca tāsāṃ tāḥ sadā yasmān madātmikāḥ 
madātmakatvam āśu syād abhedāc chaktitadvatoḥ 
iti vyañjan manmanaskā ity uktaṃ nātyapaikṣataḥ 
na cānyavad ihāpekṣyam anyad ity apy amanyata 
dhārayantīti ca procya pratyāgamanam uddiśan 
vallavyo ma iti prākhyat tasmād eva nyajīgamat 
gamanaṃ mama taj jajñe svām avaśyaṃ kṛtiṃ prati 
āgamya svīyatāṃ tāsāṃ pūrayiṣyāmy adūrataḥ 
pūrvavad navabhiḥ
yas tāsu bahudhā jñānaṃ nidiśyāpi mudhā vidan 
sākṣād ātmīyasamprāpti sākṣād eva nidiṣṭavān 
mayy āveśya manaḥ kṛṣṇe vimuktāśesavṛtti yat 
anusmarantyo māṃ nityam acirān mām upaiṣyatha 
yā mayā krīḍatā rātryāṃ vane 'smin vraja āsthitāḥ 
alabdharāsāḥ kalyāṇyo māpur madvīryacintayā 
pūrvavad tribhiḥ
yas tadā sandiśan sandīpitam etad vinirmame 
tad etac chṛṇu maccitta guptavittaṃ manuṣva ca 
vṛttir yad anyā nirmucya mayy āmucya manaḥ sthitāḥ 
mām āpsyatha drutaṃ tasmān mama nātra svatantratā 
mayīty anena prāpte 'pi kṛṣṇe kṛṣṇapadaṃ bruvan 
anyarūpaṃ manyamānān hanyamānān vyadhāt prabhuḥ 
mayīty evaṃ mām iti ca procya mām ity avocata 
tac cāvṛttyā dṛḍhīkṛtya mataṃ paridṛḍhīkṛtam 
kṛṣṇa iti padaṃ labdhe mayīty asya viśeṣaṇe 
māṃ dvaye 'py upalabdhāsā tadviśeṣaṇatā svataḥ 
mayi kṛṣṇe 'tra māṃ kṛṣṇaṃ māṃ kṛṣṇam iti sidhyati 
kalyāṇya iti sambodhya prabodhyaṃ kṛtavān idam 
na tāsām iva matprāptir dehaṃ vaḥ param īhate 
ity evam anyad apy atra manyamānaṃ manaḥ kuru 
pūrvavad pañcabhiḥ
yaḥ śrīrāmeṇa sandiśya priyāsu nijahṛdgatam 
yathāvad vyañjayāmāsa śrīparāśaragīr yathā  
 b oprāptiṃ  BhP x  BhP x
sandeśaiḥ sāmamadhuraiḥ premagarbhair agarvitaiḥ 
rāmeṇāśvāsitā gopyaḥ kṛṣṇasyātimanoharaiḥ 
pūrvavad yugmakam
yaḥ kurukṣetrayātrāyā vyājān mātrādikān cirāt 
saṃsajyāmūn visṛjyānyān sahavāsamudaṃ dadhe 
yaḥ suraghnān vraje gantuṃ vighnān hantuṃ vrajeśituḥ 
vraje gamanam ācarya dvārakāgatim ādade 
yaḥ krāmadbhiḥ sudīrgheṇa suṣṭhu kraṣṭuṃ vrajaṃ prati 
āmuktaḥ pāśasaṅkāśamanasā vrajavāsibhiḥ 
yaḥ prakāśaṃ mahārājasampadaṃ dadhad īkṣitaḥ 
vrajāya vrajarājādyenāhūtaḥ pūrvavad girā 
yas teṣāṃ suṣṭhu nirninye yan manaḥ svāgatispṛhiḥ 
tenāntaḥkarṣaṇaṃ prāptaḥ karṣam anyena nārhati 
yaḥ svīyasahitas teṣāṃ svīyakāmān apūrayat 
kṛṣṇe kamalapatrākṣe sannyastākhilarādhasā 
āgamiṣyaty adhīrgheṇety āśālabdhaṃ yad īpsitam 
tad artham eva tān arthān ye svīcakruḥ parān api 
pūrvavad yugmakam
yaḥ svāgamanamaryādāṃ preyasīṣu nijāṃ vyadhāt 
dantavakrāntaśatrūṇāṃ māraṇaṃ sarvatāraṇam 
api smaratha naḥ sakhyaḥ svānām arthaṃ cikīrṣayā 
gatāṃś cirāyitān śatrupakṣakṣapaṇacetasaḥ  
mayi bhaktir hi bhūtānām amṛtatvāya kalpate 
diṣṭyā yad āsīn matsneho bhavatīnāṃ madāpanaḥ 
yas tātkālikaśāntyarthe tathāpi jñānam ādiśat 
āhūś cetyādike padye prārthitas tābhir anyathā 
tatrāṅghrismṛtiyācñā tu lakṣyam eva vinirmame 
tatpratyāgatitātparyā sā tu paryavasāyyate 
mayi tāḥ preyasām ity ādy uktaṃ tena svayaṃ yataḥ 
tasmāt taccintanāśaktyā vyaktyā taddarśanārthitā 
tathānugṛhya bhagavān gopīnāṃ sa gurur gatiḥ 
ity anena muniḥ procya tāsāṃ vāñchitapūraṇam 
mayi bhaktir hīti kṛṣṇaproktam eva nyajīgamat 
mayy āveśya manaḥ kṛṣṇa ity ādy api ca tadvacaḥ 
pūrvavad tribhiḥ 
 vip v  b svāgataspṛhi
 BhP x  b arthao  BhP x
  BhP x  BhP x  BhP x  BhP x  BhP x
yaḥ pṛthivyā guṇastome satyenādāv abhiṣṭutaḥ
satyaṃ vidhātuṃ satyaṃ tan nāvrajet kiṃ vraje bata 
sambhāvanā mamaiveyam iti nātra vicāryatām 
vrajasthānāṃ vrajaprāṇavaryasyāpy avadhāryatām 
śrīmadvrajādhirājasya kṛṣṇakāntāgaṇasya ca 
uddhavaṃ prati gīr īdṛg dṛśyatāṃ daśamādiṣu 
yugmakam
yas tu yarhy ambujākṣeti stuvadbhir dvārakājanaiḥ 
kadācid vrajam āgād ity abhyudhāyi kadācana 
yas tathā śrūyate pādmottarakhaṇḍād api sphuṭam 
adād vrajāya svaprāptimaṅgalaṃ nityam ity api 
dattvā tatkṛtakṛtyaḥ san prādurbhāvāntaraṃ gataḥ 
jagāma dvārakām ity apy aśrāvīty api yuktimat 
āgamiṣyaty adīrgheṇety uddhavād buddham anyathā 
yathā na syāt tathā bhāṣyaṃ kathānyā vitathā matā 
yas tyajann api gām ākhyat tam uddhavakam utsukaḥ 
rāmeṇa sārdham ityādyaṃ tāsāṃ kāmitalambhanam 
rāmeṇeti dvayenāha viyukter yad vyatītatām 
tena nāsti viyuktiḥ sā tadānīm iti bhāvyate 
mayi tāḥ preyasāṃ preṣṭha iti prāktanavāgdvaye 
viyukter vartamānatvaṃ dṛṣṭvā niṣṭaṅkatām idam 
svena tāsāṃ punaḥ saṅge yad vṛttaṃ prathame 'hani 
tadapy atītarīty āha prītyā samadadhad uddhavam 
tā nāvidann iti proce yatra tāsāṃ madātmatām 
babhūva sa mahābhāvaḥ sarvāsāṃ parataḥ paraḥ 
tataś ca nāmarūpātmany udbhūte svīyavaibhave 
praviṣṭā iva na spaṣṭaṃ praviṣṭā gatyabhāvataḥ 
dṛṣṭāntayugalaṃ tat tu nāvidann iti kevale 
avedanaṃ nadīpakṣe py abdhyanyarasatāhatiḥ 
samādhāv iti dṛṣṭāntasyāṅgarūpatayor itam 
dārṣṭāntikasyānuṣaṅgaṃ syād aṅgaṃ tadbhidādvayoḥ 
matkāmā ramaṇaṃ jāram asvarūpavido 'balāḥ 
brahma māṃ paramaṃ prāpur iti padye tu tatpare 
pacyantāṃ vividhāḥ pākā itīvātrārthikaḥ kramaḥ 
tā brahma prāpur ity evaṃ tā ity asyātra cānvayaḥ  
 BhP i  b bhāvyam
 BhP xi
 BhP x
 BhP xi  BhP xi  BhP x
kīdṛg brahmeti bodhāya yat prāha paramaṃ padam 
tatrāpy ākāṅkṣayāvādīn mām iti svaṃ punaḥ prabhuḥ 
mayi bhaktir hīti vākyād āha prāg etad eva hi 
dhārayanty atikṛcchreṇety uktyā vyānag idaṃ purā 
prāṇatyāgena matprāptir nānyavat tāsu manmatā 
matkāmā iti pūrvārdhe cākhyat prāptivibhaktatām 
asvarūpavidaḥ satyaḥ prāpur jāradhiyety avak 
nityatatpreyasīrūpasvarūpaṃ hi tadīyakam 
yat pūrvaṃ bhāvayan bhāvaṃ bhāvinīnām amūdṛśām 
matkāmā iti niḥkṣipya jāratve sthairyam ākṣipat 
mayi kāmaḥ sadā yāsāṃ tā matkāmā itīritāḥ 
kāmaś ca ramaṇatvena spṛhātra pratipadyate 
asminn api batetyādi śrīrādhāgīr aliṃ prati 
vivicyatāṃ tataḥ sarvam anyad anyad vivicyatām 
atrāryaputra śabdaḥ syāt patyāv eva prasiddhibhāk 
tathāpi sveṣu kaiṅkaryaṃ dainyāt kanyāvad īritam 
saṅk ptāpatitā tābhiḥ punar ittham udīritam 
śyāmasundara te dāsya iti yadvat tatheha ca 
āryaputraḥ kadāsmākaṃ kiṅkarīṇāṃ tu mūrdhani 
bhujaṃ dhāsyaty evam āsāṃ tatpatnīpadakāmatā 
tatkāmatā hi siddhā cet tena taddānam avyayam 
ye yathā māṃ prapadyante iti yatvat pratiśravaḥ 
vallavyo me madātmāna iti yat proktam ātmanā 
sarveṣāṃ vacasām ūrdhvaṃ tad āstāṃ sarvamūrdhani 
yan matkāmā iti proce tāsāṃ prāptis tathā svayam 
tan mayā sādhu tat proktaṃ tāsāṃ kāmitalambhanam 
matkāmā iti padyasya turyāṃśe tv idam ucyate 
parāś ca saṅgatas tāsāṃ prāpuḥ śatasahasraśaḥ 
pūrvavad ekaviṃśatyā
yaḥ śrīgargavacaḥ pūrṇaṃ tūrṇaṃ cakre svayaṃ dvayam 
eṣa vaḥ śreya ādhasyad ya etasmin maheti dik 
nāśād vighnasya kaṃsādeḥ patyābhāsādijasya ca  
 b 'sthairyam
 BhP x
 ibid
 x  gītā   a
yat tat  BhP x  BhP xi  BhP x
sadā svam adadād yasmād vraje kāntāvrajeṣv api 
pūrvavad yugmakam
yaḥ prādād vrajavāsibhyaḥ pūrvarītyā nijāṃ gatim 
vṛndāvanasthāṃ golokanāmnīṃ yāṃ prāg alokayat 
yāṃ śrībṛhadgautamīye prāha vṛndāvanaṃ prati 
sarvadevamayaś cāhaṃ na tyajāmi vanaṃ kvacit 
āvirbhāvas tirobhāvo bhaven me'tra yuge yuge 
tejomayam idaṃ ramyam adṛśyaṃ carmacakṣuṣā 
tad etad vistarād brahmasaṃhitāyāṃ nirūpitam 
golokanāmnā tanmadhye gokulākhyaṃ hareḥ padam 
na tyajāmīti yat tat tu dvidhābhiprāyakaṃ matam 
virahe 'pi vraje sphūrtyā pūrtyā śīghrāgater api 
pūrvavac caturbhiḥ
yaḥ svapuryor api sthairyaṃ yāti nityaṃ yathāha ca 
mathurā bhagavān yatra nityaṃ sannihito hariḥ 
dvārakāṃ hariṇā tyaktāṃ samudrotplāvayat kṣaṇāt 
varjayitvā mahārāja śrīmadbhagavadālayam 
smṛtvāśeṣāśubhaharaṃ sarvamaṅgalamaṅgalaḥ 
nityaṃ sannihitas tatra bhagavān madhusūdanaḥ 
pūrvavad tribhiḥ
yas tasmād ubhayatrāpi rājatīti śukena ca 
jayatīty ādivākyena varṇitaḥ kṣitipaṃ prati 
yaś campūyugalaprāntam īdṛk siddhāntam īritam 
jīvāntaryāmitāṃ prāptas tūrṇaṃ pūrṇam acīkarat 
sa tu harir adhivartma dantavakraṃ
yudhi śamayan vrajavāsam āsasāda 
tam abhiyayur amī vrajeśamukhyāḥ
śaśinam iva kṣudhitāś cakoravārāḥ 
ādim ārabhya mahākulakam
sa ca janakamukhān nirīkṣya
śuṣkān svadṛgamṛtena siñcati sma 
pulakakulamiṣād yathāṅkurāṇāṃ
tatim adadhur bata te'pi gopavṛkṣāḥ 
atha harihariṇīdṛśaś ca tarhi
sphuraṇam iva pratipadya pūrvatulyam 
nayanagatatayānyathā ca matvā
muhur agaman bhramam abhramaṃ ca tatra  
 gcp  gcu  etc  b
nāmnīṃ  BhP x  BhP xi  BhP xi  BhP x
vrajam atha viśataḥ saratnam ārātrikam anulabdhavataś ca tasya lokaḥ 
kusumakulasahodaraṃ vitanvan jayajayaghoṣam uvāca bhadravācam 
vrajam atha sukhayan vinītavācā
kramam anulabdhatadīyasaṅgamaś ca 
drutagati jananīṃ sukhena sektuṃ
gṛham adasīyam iyāya kṛṣṇacandraḥ 
ciram api viracayya śarma tasyās tadanumatiṃ pratilabhya tattanūjaḥ 
sahasakhinikareṇa divyaśayyāṃ sukham adhiśayya niśāvirāmadṛṣṭaḥ 
punar api nijavṛndasaukhyavṛndaṃ vidadhad uditya sa nityacitramitraḥ 
nijamukhakamalaṃ vikāsya netrabhramaramadhūtsavam ātatāna tatra 
yugmakam
aharahar idam eva tatra pūrvapratinavabhāvam avāpa kevalaṃ na 
janasamuditir apy adṛṣṭapūrvāṃ vapur anukāntim iyāya śaśvad eva 
divasakatipaye tadātiyāte paśupatipālakatāptatādṛgicchuḥ 
nijarathatarasā nināya goṣṭhaṃ sahajananīkabalaṃ tam uddhavaṃ ca 
agharipusudṛśāṃ dhavābhimāniṣv akṛtatanupratimāḥ purā tu māyā 
sarabhasam adhunā sma tā vibhajya prakṛtatanūs tanute premāspadāni 
atha gatavati mūrtibhedarītyā yadupuram atra ca rājamānadhāmni 
vrajabhavajanamātradṛśyarūpe matir udiyāt tava citta gopakṛṣṇe 
iti janmādilīlā  
 b pūrvaṃ  a tadādio
atha nityalīlā
prakaṭataravikāsabhāji vṛndāvana iha bhāti kim apy adṛśyadhāma 
vrajajanasahitaḥ sa yatra kṛṣṇaḥ sukhavihṛtiṃ vidadhad vibhāti nityam 
parilasati payaḥsamudrasīmā vrajayuvarājasamājaloka eṣaḥ 
amum anu caturasram atra vanyāgirisaridañcitacārutātidhanyā 
girisamuditir atra suṣṭhu govardhanavalitā paribhāti citratulyā 
vilasati yamunādikānadīnāṃ tatir api mānasagaṅgayānuṣaktā 
abhirucidadaratnacitramitraṃ bhuvanam idaṃ paribhāti yatra vṛkṣāḥ 
tad anukṛtiparārucā samṛddhyā hariratidāyitayā ca ye vibhātāḥ 
vilasati caturasradhāmni ghasrakṣitipatibimbamahaḥ sahasrapatram 
upavanam adhipatram atra kṛṣṇapriyatamadāravihārasāravāraḥ 
iha kamaladaladvayālimadhyasthitipathivṛndam atisphuṭaṃ vibhāti 
aparaparagatāv acākṣuṣāṇi śrutivihitāny ayanāni yat tu jetṛ 
maṇijanikamalasya tasya cāgrāvalivalayapratisandhilabdhasandhi 
surabhigaṇavṛtāsudhābhadugdhāsurabhitatiḥ śrayate śubhaṃyugoṣṭham 
atha dalavalayasya madhyabhāgaṃ pratilasati vrajarājarājadhānī 
paridhivad abhitaḥ samastagopaprakaragṛhāvalir atra yatra bhāti 
rucilasadavarodhamadhyabhāgaṃ sapariṣadantimaṣaṣṭhabhāgapuṣṭam 
vrajanṛpabhavanaṃ tu tatra cāntar dinakaravad vidadhāti raśmisṛṣṭim 
yad api maṇimayaṃ tad ekarūpaṃ tad api sad adbhutamadhyamadhyabhāgam 
yadi bahuvidham ūhituṃ samīhā smara mama mānasa gopacampūyugmam 
iha sahacaratārakālipuṣṭaḥ svakaparicāricakoravārajuṣṭaḥ 
smitam anuyaśa ity anudya kaumudy avataratīty uditātareḥ sutuṣṭaḥ 
vrajakulakumudāvalīmudāṃ yaḥ satatamahāmahakṛdvidhāv atandraḥ 
pitṛmukhasadasi priyāvalīnāṃ mahasi ca nandati gopakṛṣṇacandraḥ 
surapatimaṇimānitāṅgisaṅghapaṭapapaṭutākṛtahemaraṅgabhaṅgaḥ 
guṇagaṇabhṛtabhāratīsamājaḥ sa jayati gokularājavaṃśarājaḥ 
tribhiḥ kulakam
iha harivihṛtīr atītarītyā śṛṇu kathayāmi sadāpi nātibhinnāḥ 
yad anṛtam api pūrvarīti cetaḥ praviśati nādyatanaṃ tathā yathārtham  
 b priyatam udārao  b
cintāmaṇio  obhāsaṃ  b
parividhad 
pratilavam api citram asya tat tat ka iva sudhīr avasānam ādadīta 
atha niśi rahasāgatāntarāyāṃ valajam ite stavavādyavidyaloke 
vrajabhavanajanaḥ sahaiva jāgran manasi hariṃ dadhad āgataṃ nananda 
sa mathananinadaṃ sagītanādaṃ sasurabhidoharavaṃ sagopavādam 
amṛtamathanayuk payodhitulyaṃ vrajakulam ullasitaṃ didhinva kṛṣṇam 
vrajapatimithunaṃ tadātha putrapramadamadaślathitapradānasetu 
tanayajayaviruttatiṃ paṭhadbhyaḥ pracurataraṃ vitatāra vāravāram 
iha lasati harer vilāsagehapratatir udārasudārasāravārā 
śayanasukhamayī nikuñjavīthiḥ kvacana ca tādṛśatāṃ gatā vibhāti 
nijanijaśayanaṃ gataṃ tam āliṅganavalitaṃ vidadhur vidhusutanvaḥ 
rajani viramaṇaṃ yathā yathāsīd aghaṭata dordraḍhimā tathā tathāsām 
iha paramaramā vibhāti rādhā saduḍugaṇe gagane yathendumūrtiḥ 
tad iyam adhikayā girā sabhājyā tadanugatiṃ dadhatāṃ parāḥ sapatnyaḥ 
vrajasukṛtavilāsasāraratnākaravṛṣabhānusujātaśātalakṣmīḥ 
agharipuramaṇīramāsu mukhyā svayam anurāgavihārahārimūrtiḥ 
dayitaghanataḍidvilāsivarṇā priyatamavarṇasvavarṇaśastavastrā 
harimaṇitaralādidivyadīvyanmaṇimayabhūṣaṇabhūṣaṇāṅgabhaṅgiḥ 
upamitipadavīṃ svam eva yāntīṃ suparimitivyatiśobhitāṅgasaṅghā 
pratikakubhaśubhaṅkaraprathābhiḥ sahajavilakṣaṇāṅkitaśrīḥ 
śaśikamalarucāṃ padāpi jetrī nijanakhakāntibhir ujjvalena tena 
avayavakulam anyad anyad astu pratinavarocir upāttakāntacittam 
sukusumasukumāratāvatāras trijagati saurabhasaurabhākaraśrīḥ 
ṛtam itamadhurapriyārtharītipravalitavarṇanarītilabdhavarṇā 
sumatim atiguruḥ samastavidyā sakalakalāvalitātinamracittā 
hriyam anu vinayaṃ nayaṃ samajñām api dadhatī svajanādi śarmadātrī 
nikhilagakaruṇādikair guṇais taṃ svadayitam eva tulāṃ sadāpi dhartrī 
gurunikaradayāspadātibhaktiḥ sthiracarahārdasukhāmṛtābhiṣiktā 
priyapadanakhakāntileśanirmañchanaparacittadaśāvaśānuvelam 
bhramaram api tadīyadūtabuddhyā praṇayajacitragirā vicitrayantī 
marud api calati svabhāvataś cet kvacid anukūlatayā nijābhisāre 
navavidham api tatra bhaktabhāvaṃ vinidadhatī priyabhaktacittasaktā 
bahir anumitidūrabhāvapūrasvacaritacārutayā sadāvasantī 
racayati rahasi priyājane sā svadayitam anv api narmakeliśarma 
navabhiḥ 
 b ojanao  a vāraṃ vāram  b
osao  b
anyam  b oracitao
bhrukuṭinayanabhaṅgisaṅgi kutrāpy ativinayaprathi cāṭu kutracic ca 
vaśayati dayitaṃ hariṃ priyā sā kim idam iti prathanāya nāham īśe 
harir api śuśubhe sa yābhir uccair anugatimāditayā sugānadhāmni 
praṇayaṛṇidaśām avāpa yāsāṃ prathatamā khalu tāsu saiva seva 
śṛṇu guṇam aparaṃ kṛpāvilāsaṃ vṛṣaravijām anu rāsakelinaktam 
mararipur amukāṃ nināya dūraṃ nijanayanaṃ bubudhe mudā tu neyam 
tad api tad asahiṣṇavaḥ sapatnyaḥ kim api jajalpur amūr amūṃ vinindya 
iyam api tu murārimelanāya svayam upapattim adād amūṣu suṣṭhu 
yugmakam
guṇakulam aparaṃ kim aṅga varṇyaṃ harirativāridhibhaṅgasaṅgharūpam 
ayi śṛṇu hṛdaya prage ca tasyāś caritam idaṃ mṛdu tatpriyasya cātha 
anumitam akarod yadālpakalpaṃ rajanivibhāgam iyaṃ tadā tu kāntam 
akuruta bhujapāśabaddham asrasnapitanibhaṃ kurute sma varṣma cāsya 
atha bahuvinayaṃ dadhan murārinayanapayāṃsy apasārayan amuṣyāḥ 
svanayanasalilena sārdham aṅgaṃ nijam akarot idam iyam apy abhīkṣṇam 
tadanu ca lalitāviśākhike dve samavayasāv anayor upetya pārśvam 
ahimakarahimarturaśmitulyāt kharavacanāt paṭu lumpataḥ sma jāḍyam 
hriyam iyam abalā tadā tu yātā dayitatanor upagūhanaṃ visṛjya 
svapanam iva gatā kṣaṇaṃ nirīhā punar iva jāgaraṇaṃ bhayād dadambha 
ahar uditanibhaṃ parāś ca yātā haridayitā harimātaraṃ bhaveyuḥ 
iti taduditasambhramād ayāsīd aharudayānugakarmadharmadhāma 
rajanivilasitaprasaṅgivāsaḥ kulam ajahāt tad iyaṃ yad eva hṛdyam 
aparam akurutāṅgasaṅgi yat skhalayitum iṣṭam aho balī tu diṣṭaḥ 
padakaravadanaṃ muhuḥ punānā yad iha jalaṃ visasarja śubhrapātre 
bhuvam api tad idaṃ bhuvaḥsvarādīny api bhuvanāni sadā punad vibhāti 
akuruta na paraṃ bahiḥ snihaṃ sā haridayitā muhur antarasnihaṃ ca 
harivapurupayuktatailaśeṣaṃ vinidadhatī khalu yā tulāṃ siṣeve 
surabhibhir atha mardanāni kṛtvāsnapayad amūm udakena tādṛśena 
sahajasurabhitā tatas tadaṅgād udayam itā vijitā diśaś cakāra 
yugmakam
tanum anu vavase varāṃśukaṃ sā tadapi tanuś chavim ujjagāra tasyāḥ 
ghanatatipihite 'pi sūryabimbe diśi diśi rājati tasya raśmisaṅghaḥ 
athavā
hariratir atigupyate tayā sā tadapi ca tacchavir īkṣyate bahiś ca  
 b saṅgibhaṅgi
 jīva has not made sandhi of ṛ  b
saiva saiva  b
hṛdaye  b
vibhāvam  b sārdram
vividhamaṇivibhūṣaṇaṃ varākṣyāḥ sukhayati tāḥ svasakhīr itīdam ittham 
iha ca hariguṇasmṛtipradīptaṃ pulakamukhaṃ sukhabhūṣaṇaṃ kim īḍe 
vrajanṛpamithunasya cāṅghritīrthaṃ vrajanṛpates tanayasya ca prapīya 
japavidhivihitadvivarṇamantrā harijananīm avalokituṃ pratasthe 
atha harijananīṃ prati prayātāpy abhimukham eti na sā sakhīvṛtāpi 
api tu kuṭilavartmanānugamya praṇamati tatpadayor nidhāya bhālam 
atha harijananī svayaṃ karābhyāṃ śirasi samunnamite sayatnam asyāḥ 
parimalam upalabhya sāsram enāṃ pihitatanuṃ parirabhyanandati sma 
tadanu tadupadeśataḥ samastāṃ guruvanitām avanamya ramyacittā 
pṛthag upaviśatī samastadṛṣṭīr aharata candramukhī cakoratulyāḥ 
yadapi muhur iyaṃ sadānubhūtā tadapi tadā milatī pratisvam ārdram 
rajani virahitā ca kāravarṣājanir iva gharmakanīyasī samastam 
iti sati carite haripriyāyā haricaritaṃ śṛṇu citta varṇayāmi 
gṛhagatavibhave suvarṇite syād gṛhapativarṇanam āśu saukhyadāyi 
haridayitatamā yadāśu talpād dinamukhakṛtyakṛte kṛteham āsīt 
harir api sa tadā tadartham ātmapriyasakhadāsagaṇena sevyate sma 
sa rajanivasanaṃ sasarja tac ca sphuṭam iva sūcayati sma gūḍhavṛttam 
iha ca tad idam antaraṅgam itthaṃ piśunam itīva tadā smitaṃ suhṛdbhiḥ 
mukhakaracaraṇaṃ hareḥ sudhautaṃ kamalavanāni jigāya tac ca paśya 
vrajam anu kamalālayāpi yasya śrayati rajaḥ padayor yathātra vandī 
bahuvidham api tailam iṣṭagandhaṃ dhṛtam abhitaḥ sa vidagdhatānidigdhaḥ 
surabhitam iha rādhayā tu devyā svayam urarīkurute sma kṛṣṇacandraḥ 
tad aghajiti sutailam ādadāne samajani pūṣitā na tat tu citram 
prathamam api sa tan mudābhijighrann agamad amūdṛśatāṃ tad eva citram 
sa śucisurabhiṇā jalena siktaṃ svavapur akārayad īdṛśaṃ vidhātum 
ahaha śṛṇu manas tad eva tat tad guṇamahasā samabhūd atīvasāndram 
haritanum anu mārjanaṃ vidhitsan mṛdur iyam ity adhigatya kampate sma 
jalaguruvasanaṃ visarjayaṃs taddvayam aparaṃ sa dadhat praphullati sma 
kanakanibhapaṭadvayaṃ paṭīyān paridadhad ambudarocir uptakeśaḥ 
satilakalaghubhūṣaṇaḥ svakāntyā trijagati kāntidayā sakhīn didhinva 
harir atha kanakāsane niviśya vyaracayad ācamanaṃ yathā nidiṣṭam 
paridadhad upavītam anyad āsīj japam anu sandadhad apy adīpi tatra 
yadupuram anu yat pradhānabhāvaṃ harir akaroj janake 'pi vidyamāne 
taducitam ucitaṃ tu nātra yasmāt pitṛsutatāgatatāratamyam asti  
 this line not found in b
  cirahitā  b
kṛtehayāsīt  a
dadatvrajapatimithune sadāpi bālyaṃ harim anucintayad evam āha nityam 
vayam iha sukṛtāni yāni kurmaḥ pratinidhayas tava tatra na svatantrāḥ 
iti harir iha nātidharmakarmāṇy uṣasi karoti pituḥ pramodakārī 
api tu tadanumodanānukūlāṃ bhavikakṛtiṃ vidadhāti mātur agre 
harir atha calati sma mātṛpārśvam saha sakhibhir dhvanayan bhūṣaṇāni 
sa tad avakalayan vadhūnikāyaḥ sapadi sasāra rahasyapākadhāma 
atha harijananī hariṃ nirīkṣya vrajamahilābhir iyāya tasya pārśvam 
sutam anugamanaṃ vyaloki dhenoḥ samam anayā natarāṃ gavāṃ param āsām
padam anu patanaṃ bhaven na tasyāḥ savidhajuṣā hariṇā drutaṃ milantyāḥ
iti harir avanamya dūradeśāc ciram iva tadvad atiṣṭhad iṣṭabhaktiḥ 
drutam atha jananī tam etya putraṃ drutam udanīnayad āgrahaṃ dadhānā 
tadanu ca suciraṃ prasajya mūrdhni sravadudakākṣiyugaṃ tam āluloke 
harir avakalayan sarohiṇīkā vrajamahilā jananīsamānabhāvāḥ 
tadanuguṇakabhaktibhāg amūṣāṃ namanakṛdasrajalena sicyate sma 
atha balavalitāḥ pare sakhāyaḥ sahamadhumaṅgalakāḥ samāgatās te 
yad ajitam abhajaṃs tad ahni citraṃ vidhum anuṣajya subhagrahā virejuḥ 
atha punar upaveśam āgatās te haribalamātṛmukhāḥ sukhād aśeṣāḥ 
haribalavalitā yathāsvam āsann adhi vividhāsanam udyadasranetrāḥ 
atha purugurudāralambhitāśīr baṭusahitāḥ pratipadya viprabhāryāḥ 
valayitasakalaḥ sarāmakṛṣṇaḥ praṇamanasaṅgatam unnaman didhinva 
dvijakulamahilā baṭupradhānā dinadinam āśiṣam adbhutāṃ dadānāḥ 
tadudayam api śaśvad īkṣamāṇā vidadhati sākṣatalājapuṣpavṛṣṭim 
harir atha kapilāḥ sanavyavatsā rajatakhuraprakarāḥ suvarṇaśṛṅgāḥ 
vividhamaṇibhūṣaṇāḥ samarcya dvijabaṭusādakarod vidhānayuktam 
dhṛtamaṇinavakaṃ suvarṇapātraṃ ghṛtaparipūritabhūrikāntimadhyam 
paricitamukhabimbabimbam īśas tithigaṇakāya dideśa deśarūpam 
dvijakulajasatīr baṭūṃś ca kṛṣṇaḥ praṇamanapūrvakam īpsayābhinandya 
madhurataragirā visṛjya dhāmne nijajananīrucimaṅgalaṃ pupoṣa 
janayitṛjananīsvasṛḥ pitṛvyādikavanitāś ca vadhūsutāvimiśrāḥ 
anunayavinayapraṇāmapūjādibhir upaveśatayā harir didhinva 
iti purukṛtamaṅgalaḥ sa kṛṣṇaḥ svakagṛhanirmitatatkṛtir balaś ca 
sakhicitam ucitapradeśam añcann aśanavidhiṃ vidhinā vidhitsati sma 
asitakuṭilakeśaveśabhaṅgījanajanalobhanaśobhayā manojñam 
nirupamavadanaṃ sanīlaśubhracchavi savilāsasaśoṇakoṇanetram  
 b omithunaṃ  b
api  a
obhakti  a
udanīnamamat  a
praṇamanaṃ  b ovadanaḥ
alakavitatabhālamaṇḍitapuṇḍraṃ pṛthutaranīradamuktaṃ muktanāsam 
maṇigaṇamayakuṇḍalaprabhābhiḥ śavalitagaṇḍarucātirocituṇḍam 
galavalayavibhūṣaṇātiramyaṃ maṇisaramadhyanibaddharatnavaryam 
valayavilasadūrmikāṅgadānāṃ cchavicaladūrmibhujadvayāticāru 
nṛharivadavalagnalagnakāñcīstavakacalāñcalacañcadaṃsujālam 
kanakaghanajidantarāṃśukāṃśaspṛśamaṇinūpurakāntipūrapūrṇam 
abhimukham upaviṣṭam iṣṭapārasparikanirīkṣaṇākṣiyugmam 
navaghanaghanasārakāntipradavapurunnatadāsajuṣṭapṛṣṭam 
vividhavidhavicitramitrapaṅktidvayaracitadravatarṣimātṛharṣi 
nijanijavadhudṛśyadṛśyarūpaṃ rahasi vinirmitajālavantravṛndāt 
svayam api samiṣaṃ nirīkṣamāṇaṃ tadanugavākṣakulaṃ kriyākulākṣam 
dinamukham adhikṛtya bhavyakṛtyaṃ smara sahajadvayam iṣṭamiṣṭabhukti 
saptabhiḥ
bahuṣu dinamukheṣu goṣu śīghraṃ vrajanam iti vrajabhūbhṛtā subhojyam 
svayam aśanakṛtā praheyam ity apy aśanam idaṃ laghu vaṣṭi kṛṣṇacandraḥ 
atha maricasitāsitāṃśumiśraṃ ghṛtaparamānnam adann asāv amībhiḥ 
nijarucim iyatā nicāyayaṃś ca pratikavalaṃ praśaśaṃsa kaṃsaśatruḥ 
navavadhūnihitaṃ balasya mātrā svayam upanīya dhṛtaṃ vrajādhirājñyām 
akuruta pariveṣaṇaṃ tathā sā lavam api nātra yathā sa hātum aiṣṭa 
saparimalajalaṃ tathā jananyor mṛdu mṛdu jalpavikāsimandahāsam 
anubhavad iha rāmakṛṣṇayugmaṃ kramam anu bhojanatṛṣṇatām ahāsīt 
punar api jananīdvayī śiśūnām aśanarasaṃ vyatihāsanāt pupoṣa 
harir atha ca gavāvanāya khelāvanagamanāya ca taṃ kramāt tatāra 
parimalajaladhautavaktrabimbā navaharicandanacārucarcitāṅgāḥ 
khapuraphanidalīpuṭībhir ete surabhitarañjitam ūhur āsyamadhyam 
sutatanum anu sā virājayantī jananayanāny akarod virājitāni 
tam asitamaṇikāntidehakāntisnapitasuvarṇajavarṇakāntavastram 
svaviracitavibhūṣaṇaṃ nirīkṣya stananayanād amṛtāny avoḍha mātā 
maṇirucimuralīsuvaṛnayaṣṭipravaraśikhaṇḍakaśobhayā tu kṛṣṇaḥ 
asukhayad avarodhalokadṛṣṭiṃ sukhayitum ittham iyeṣa sabhyadṛṣṭim 
harim anukathanīyam atra yad yad balam anu tat tad avehi kintu yogyam 
haribalajananīyugaṃ ca tulyaṃ parikalaya priyatā hi tatra tulyā 
dinadinam anu sāvanāya gantuṃ kṛtamanasas tanayasya maṅgalāya 
sajalakalasadīpasāram ārātrikamukhamaṅgalavastu visṛṇoti  
 b jaladāṃśujālam  b
obhṛtibhṛto  b
ca  a osṛṣṭim
atha calitamanāḥ svamātur ārād aracayad añjalim acyutaḥ praṇamya 
iyam avamṛśatī kareṇa cāmūṃ stananayanāmṛtasārdham āha cedam 
vayam api bhavatā samaṃ prayāmaḥ kṛtapacanaṃ drutam uṣṇam arpayāmaḥ 
pariṇatavayasaś cirād abhūma prathayasi lajjitam atra kiṃ nu vatsa 
yadi vadati bhavān svadhāmni kā syād avasaram āvakayos tadā vidadhyām 
gṛham aham ahani kvacādhivatsyāmy atha balasūr api vatsyati kva cāpi 
katham iva vadasi tvam etad evaṃ gṛhakṛtir uddhatim āpsyatīti vatsa 
tava vanagamane punas tad etat kim api na sidhyati pṛcchyatām idaṃ ca 
aharahar ayatāṃ vanāni vatsaḥ svasadanavāsasukhaṃ tyajāva nāvām 
itimati pitarāv amū na śaṅkāṃ na ca hriyam atra labhāvahe tanūja 
iti sa tu jananīritaṃ niśamya smitavalitaṃ dhṛtabāṣpam ālalāpa 
dvividaripur api praṇamramūrdhnā mṛdu tadanūditam antarā cacāra 
janani yadi pitā tathā ca mātā pariṇamati sma śiśur babhūva yogyaḥ 
śiśur ayam ubhayatra tatra rājanyati yadi tarhi vibhāti suṣṭhu yogyaḥ 
vanam anu dhavalāvanāya mādṛk yad aṭati tanmiṣasiddhim amba viddhi 
sukhaviharaṇam eva tatra sārdhaṃ sakhibhir amībhir anukṣaṇaṃ bibharti 
vipinam anu vihāpitaṃ bhavatyo janani caturvidham annajātam admaḥ 
amṛtajayiphalāni yena vanyāny abhirucim attum ayāma tatra bhūri 
vrajaripukulamūlam āśu hantuṃ punar agamaṃ punar āgamaṃ vrajaṃ ca 
ajani ca jagatām adṛśya eṣa sphuratu kathaṃ bata mātar atha bhītiḥ 
ahaha bata gavāṃ kulaṃ samastaṃ mama pathi tiṣṭhati madgatiṃ pratīkṣya 
mayi gatavati śaṣpam atti caivaṃ hṛdi mama dhīradaśām aśāśyate sma 
atha harijananīṃ purandhrimānyātatir avadad dhṛtanīravṛṣṭidṛṣṭi 
bhavikam anu manuṣva nityakṛtyaṃ bhavati tad eva gatiḥ parāvarā ca 
tanujam anu purandhribhiḥ śubhāśīrvratatir akāri tataḥ svayaṃ tu mātā 
vidhṛtakaratayāṅganāya sāsrāpy amum avatārayati sma mandamandam 
spṛśati diśati vāñchati prayāti praṇayati mandati nandati bravīti 
iti bahuvidhalālanāṃ dadhānā sutam anu sā jananī na tṛptim āpa 
atha guruvanitāgaṇena mātrāpy anusaraṇād avarodhasetum āptaḥ 
praṇayaviṣarabandhatas tu dāmodarapadavīṃ punar eṣa śaśvad āpa 
atha harigamane krameṇa siddhe harijananī nijageham eva gatvā 
gṛhakṛtikalanān nināya kālaṃ vṛṣaravijā caritāni tu smarāmi 
yadavadhi harir eti mātṛpārśvaṃ tadavadhi sā ca parāś ca jālarandhrāt 
harim avakalayanti yatra sarvā muhur api moham ayanti saṃharanti  
 a mūrdhā  b uttamayāma  a
puragamaṃ  a
puredhrio  b avarodhio
yad anupadam iyaṃ tadāryapatnyāṃ dayitakṛte vinidhāya divyam annam 
sukham anubhavati sma tat tu māṃ ca kṣipati sudhājaladhāv aho kva yāmi 
tadaśanam anu yad vihāsajalpaṃ harikṛtam anvadhita svakarṇayugmam 
smitanayanayugaṃ tathā nijālīḥ prati tad idaṃ mama cittam āvṛṇoti 
harir ahaha tadā vanaṃ prayātuṃ nijatanum āstṛta divyavastralakṣmyā 
iyam asahanamānasā sapatnyām iva nidadhe sakaṭākṣam akṣi tasyām 
sa vipinagataye yadāpy udasthād adhita dhṛtiṃ nahi tarhi khañjanākṣī 
vapur iva jahatā svacetasā taṃ prasajati sā sma vanāya nirgamāya 
sarasijadṛg athāṅgane 'vatīrṇaḥ smitam amṛtaṃ vicakāra yarhi dikṣu 
iyam atularuciḥ sakhīṣu guptā svanayanam añjalim ācacāra tarhi 
murajiti nirite varāvarodhād guruvanitāsu nivṛtya cāgatāsu 
iyam atha lalitādibhiḥ svagehaṃ prati gamitāgamayat klamena kālam 
prathamam ajitam īkṣate gavākṣāt tad anu ca varṇayati priyābhir eṣā 
iha muhur api tarṣadharṣam asyāḥ puru dadhad akṣiyugaṃ na śāntim eti 
sṛjati harikṛte sahāramālyādy atulam iyaṃ nijasaṅginīsahāyā 
hariguṇagaṇagānaṃ apy apūrvaṃ mṛdu vidadhāti tathāpi naiti śāntim 
mṛgamadatilakā sanīlaratnaśrutiyugalābharaṇā ghanābhavastrā 
harivasanasanābhikāntir eṣā svakaratidīpanatāṃ svayaṃ jagāma 
jagur iha harirāgi rādhikāyāś caritam anūtanam ālayaḥ prasajya 
svayam iyam api tatra tāsu kasyāścid api jagāv anurāgipūrvarāgam 
murajiti jananīgṛhāt prayāte vanam anu varṣavarān susakhyadigdhān 
avasaram anu veṣabhaṅgibhāṣādiṣu vadhupuṃstulitān dideśa subhrūḥ 
pratinidhitanavaḥ stha yūyam asmākam iti nijaprabhunā samaṃ prayāta 
prabhum api tam upetya madvidhārhaṃ paricaraṇaṃ kuruta vyatiprasajya 
muhur atha ca bhavādṛg eka ekaḥ sucaritam asya nirīkṣya naḥ sametu 
iti tad anumataḥ sa sakramāt taṃ muhur anubhūya jagāda tām upetya 
atha harir agamat pituḥ sabhāyāṃ divijagaṇastutabhāvabhāvitāyām 
paśupatiparipūjyapāśupatyavrajajanabhāskārabhāsitāmbarāyām 
dvijakalakalapoṣavedaghoṣaprakarajamaṅgalasaṅgatiṃ vrajantyām 
diśi diśi kavisūtamāgadhādiprakararavastavavistaraṃ bhajantyām 
bharatavivṛtagītavādyanṛtyapracayabhidādividāṃ mudāṃ dharaṇyām 
nijapitṛkulamātṛvaṃśatattadvivahanapuṇyayujāṃ pramodakhanyām 
balasakhisahitaḥ sa sarvacakṣustatiṣu vavarṣa sudhām ivāṅgakāntim 
jayajayajayakāravārasāraḥ samajani yena tadānaśe jagac ca 
caturbhiḥ 
 b suo  this verse missing from b
  b
mudā  a
margin svakao
api varaguravas tam āśu dṛṣṭvā nijanijapīṭhavarā upetavantaḥ 
jalanidhim iva rāgitānadī tān prasabham amuṃ vahatīti tac ca yuktam 
kramamanu sa gurūn varān anaṃsīd yugapad atha praṇanāma kāṃścid anyān
samagamad aparān natān bhujābhyāṃ karakamalena tathā dṛśā parāṃs tu 
vrajam anu paramā varādibhedā davaratayā yad api sphuranti lokāḥ 
tadapi vidhir ajalpad atra mitraṃ padam iti hārdam amuṣya vakti suṣṭhu 
harir asitamaṇipravekamūrtir lasati balaḥ pṛthupūrtihīramūrtiḥ 
nijanidhir iti puṇyajātalabdhaḥ svayam iti sakramam ākali vrajena 
vrajanṛpatir atha svabāṣpanīrasthagitagalaḥ kṣamate sma nāpi vaktum 
tadapi harir avetya tasya hṛdyaṃ smitanayanāmbuvṛtām uvāca vācam 
ayi pitṛcaraṇā na cāsti kiñcid vrajavipine bhayadaṃ purāvad atra 
svayam api dhavalā vanād upeyus tadapi vayaṃ khalu khelituṃ vrajāmaḥ 
tam avadad upanandamukhyavṛndaṃ
vrajasadasām asavaḥ pitā tavāyam 
tvam asi tad asavas tad atra vācyaṃ
kim iva bhaven nikhilaṃ tvam eva vetsi 
vrajapatir atha yācakān samīkṣya svasutasukhāya punar dade bahūni 
vrajapatisutam aṇv amī yad āśīstatim adadur na sa tatra sāmyam āpa 
atha vanagataye 'ñjaliṃ dadhāne murajiti tadgatitarṣam ūhamānāḥ 
śrutibhaṇitaśubhān dvijān anuprāggati tam amī dhavalāntikāya ninyuḥ 
svayam asavidhataḥ samīkṣya dhenūr
na yayur amī prayayus tu kṛṣṇamukhyāḥ 
rabhasavaśam amūr amūṃs tu vīkṣyā
tmajasadṛśānu samaṃ samaṃ praṇeduḥ 
atha jihi jihi kārataḥ samastā vidadhur amī dhavalā vanāya nunnāḥ 
harisurabhim amūs tu vindamānā harim anugamya muhur nivṛttim āpuḥ 
tadapi gurugaṇe sthite haris tu vigatamanaḥsthitisūcanāṃ cakāra 
harimatim avabudhya bāṣpakaṇṭhaḥ sa ca katham apy apasaryaṇaṃ babhāja 
vacanavadanamārjanānuśikṣādyanugatim ujjahad apy amuṣyatātaḥ 
amum anunayanānuvṛtticaryāṃ na tu śithilām iva kartum īśitāsīt 
katham api vinivṛtya sadma yāti vrajadharaṇīśitari vraje ca kṛtsne 
harim anu vinivṛtya dṛṣṭir asmān na vighaṭituṃ ghaṭate sma tasya tasya 
murajid atha viśan vanāntarālaṃ gurukulasannatikṛd vidūrato 'pi 
gurubhir atitarāṃ tadāśīstatibhir apuṣyata tuṣyad akṣilakṣmi 
atha harir aṭavīm aṭan suhṛdbhiḥ sahajavareṇa ca gāḥ sthirīvibhāvya 
abhirucitapathaḥ prayāṇayuktā samavalayan mṛdugānarītihūti  
 a sa sma   b gāvaḥ
atha vanam agamad balādisaṅgaṃ paramasukhapradam eṣa manyamānaḥ 
vividhatarulatāsu kokilādidvijamṛgasaṅgītam āviśat parantu 
madhupapikaśikhipradhānapakṣiplavagarurupriyakādijantubhedān 
dhvanitanaṭakalābhir anvakurvann ajitabalādimudām udārabālyāḥ 
iti bahuvidhakhelayā mukundaṃ sukhayati bāndhavavṛndam etam eva 
nijanijavividhasvabhāvataś ca pramadayati pratidiṣṭam iṣṭamiṣṭam 
sthirataravarabuddhayaḥ sakhāyaḥ sacivacaritratayā hariṃ bhajanti 
capalamatimiladvidūṣakārhaprahasanakāvyagiraḥ prahāsayanti 
ṛjutamacaritaprayuktayuktasthitigatirītisamāḥ sabhājayanti 
pratimuhur api vāmatāyamānasvacaracitajalpakalāvikalpayanti 
atulakulajaśīlamīladugraprakṛtikagīrmṛdulāḥ sadārdrayanti 
girigiri ca vitaṇḍayāticaṇḍaprabharacanaprabhavo vicitrayanti 
iti nikhilagaṇā vicitratattadguṇaguṇitapraṇayaprakarṣacittāḥ 
bahuvidhavidhayaḥ pare pare te sukhadam amuṃ satataṃ sukhāyayanti 
kvacid api divase samitya govardhanam iha mānasasañjñitāṃ ca gaṅgām 
raviduhitaram atra cāhni līlāḥ sthalagalagā vidadhe tvadīyakāntaḥ 
kvacana ca sakhībhiḥ sameti bhāṇḍīrakam adhiyojanam asti yaḥ prasajya 
sthalavanayamunādi kelim asmin vividhavidhaṃ vidadhāti kṛṣṇacandraḥ 
ayi tava dayitaḥ kalena veṇoś calayati devagaṇāṃs tathā pataṅgān 
idam api ghaṭatāṃ parantu citraṃ sa hi dhunute nirasūn acetanāṃś ca 
hvayati ca dhavalājanāya yarhi tvadadhipatir madhureṇa śabditena 
jalam api karakāyamāṇam āsāṃ mṛdu mṛdu carvaṇayā rasaṃ bibharti 
nirudakagirisānugāḥ kadācid bahudhavalāḥ śavalās tṛṣā nirīkṣya 
dhvanayati muralīṃ patis tavāsmāddharaṇidharadravatā hi tāḥ piparti 
kalayati yamunādisañjñayā tāḥ śuṣirakalāśritayā sa eṣa dhenūḥ 
iha nijanijanāmabuddhinadyaḥ kim ayur amuṃ kim u vā kalāntakṛṣṭi 
kvacana ca divase nidāghamādhyāhnikasamaye vigatā vṛṣṭipradeśe 
dadhad atha muralīkalaṃ payodāṃś cyutasalilān vidadhāti goṣu goṣu 
kvacana ca divase samārdracittaḥ kalayati veṇukalaṃ tathā yathānu 
dravati girigaṇe padāṅkamudrā jahati śilā na kadāpi tatra teṣām 
racayati muralīṃ kadāpi nāvaṃ sariti paśūn paśupāṃś ca tārayan saḥ 
madhurakalatayā yadā tu tasyā ghaṭayati tāṃ kaṭhināṃ kutūhalena 
kvacid api kavayaḥ śilādravādyaṃ bata kavayanti kavipracāravṛttyā  
 a olatālio  a
margin mude mudā vayasyāḥ  b
prahasanaṃ
 this verse absent from b
  a
ca varṇayā  a
piparttiḥ  b
vigatāvṛtio
dadhati sarasatāṃ ca tatra vijñā harim anu tat tu nijaṃ kim atra varṇyam 
sakhivṛṣamahiṣān mudā yudhā tān valayati saṃvalate ca tatra tatra 
kva ca vijayaparājayāv abhīkṣya prahasitam añcati yuṣmadīyakāntaḥ 
kvacana ca racanāñcivastrayugmaṃ kvaca satirīṭam akuñcakāntarīyam 
kvaca naṭarucibhṛtpaṭaṃ kvacāpi pravalitamallatulaṃ sa vaṣṭi veṣam 
kvacid api vidadhāti mallalīlāṃ kvacid api nṛtyakalāṃ suhṛdbhir eṣaḥ 
dvayam api bhidayā mṛśāmi nedaṃ gatir aticitratamā samā dvaye 'pi 
hariṇaviharaṇaṃ satuṇḍayuddhaṃ nayananimīlanśālinarmagāliḥ 
iti bahuvidhakhelanāptavelaṃ svam aśanam apy aniśaṃ visasmarus te 
atha bahuvihṛtiṃ vicitracaryāṃ sa racitavān sakhibhiḥ sukhaṃ niṣaṇṇaḥ 
śayanam anugataś ca vījanādyaiḥ paricaritaḥ sukham eti tad dadāti 
iti haricarite tu tena tena śravasi cite muralīninādaramye 
sapadi tadavadhānam ādadhānā muhur abhajanta daśām amūm amūś ca 
adhi harimuralisvapūrvarāgasphuraṇadaśāvaśāpurāvadīhaḥ 
vṛṣaravitanayāmukhāḥ suduḥkhās tadamilanān mumuhur muhurmuhuś ca 
iti sati sacivāyamānarāmā jagadur aho katham atra vihvalāḥ stha 
vrajanṛpagṛhiṇīnideśavaryaṃ katham atha vismṛtam ārtibhiḥ kurudhve 
adiśata sadayā hareḥ prasūr yad dvividaripor api sā vidhāya yuktim 
tad anusarata kāntarāgaśāntasmṛtitatayas tad upāyam ātanudhvam 
prathamam aśanam īśituḥ prabhāte sphuṭam aparaṃ pratibhāti sārdhayāme 
avaram api turīyayāmālambhe param atha rātrimukhe vyatītamātre 
prathamam aśanam arpyate jananyā tadaparam āvriyate suhṛdgaṇena 
pitṛmukhagurubhir vriyeta turyaṃ bhavadupayuktam atas tṛtīyam eva 
vrajataṭam aṭataḥ murāriśatror abhigamanaṃ bhavatībhir atra yuktam 
sa hi miṣam upadhāya yuṣmadīyaṃ parisaram eṣyati dhāsyate ca śarma 
tvaritam iha tu kāntabhojyavaryaṃ kuruta kim apy adhunā tu tāḥ prayānti
vrajanarapatinā samaśnatā yā vyadhiśata dāpayituṃ sutāya bhojyam 
iti harivanitāsu susthitāsu vrajapatigīrvaśataḥ purandhrimukhyāḥ 
bahuvidham aśanaṃ vidhāya śīrṣṇi pramadabharaṃ manasi vrajāntam īyuḥ 
atha nijanijakulyabālasaṅghā kutukaparītatayā dravann amūbhiḥ 
kvacid api purataḥ kvacic ca paścāt kvacid api dakṣiṇavāmataḥ prasajya 
vanalasadaśanapradhānakhelākutukakulaṃ bata citta tasya paśya 
tvam asi kila kiyan munīndravaryān api yad idaṃ nijavandinaḥ karoti 
ka iha bata bhavanti te munīndrāḥ svayam api yacchravaṇe 'pi rādhikā sā  
b sakirīṭam  b oīhāḥ
ajitam api guṇena mohayantī muhur api moham upaiti tatra kas tvam 
hariharisuhṛdaḥ sphuradvihārā dadṛśur amūr amukān amūś ca tatra 
tadapi tad ubhayaṃ kulaṃ na bhogaṃ prati viviveca vihāramagnabuddhi 
katham api madhumaṅgalas tu paśyann atha viviveca javād uvāca tatra 
dhṛtavihṛtimadā na cet puras tātkṛtam api paśyatha kā kṣudhā varākī 
jagadur atha dhṛtasmitaṃ sakhāyaḥ kvacid api cen na bhavet prayojanāya 
prakaṭataram ajāgalastanasya pratimadaśāṃ dvija eṣa saṃvaleta 
iti bahuhasitaṃ vidhāya tasmin sthalavalaye viniviśya kṛṣṇamukhyāḥ 
caraṇakaramukhaṃ viśadya vārbhiḥ samaśanaśarmakṛte dhṛteham āsan 
bahurucirucirāṃśukaṃ dukūlādikam adhikṛtya śubhaḥ śubhaṃyuveśaḥ 
sahasakhinikaraḥ sa eṣa kṛṣṇaḥ sarabhasabhojanatṛṣṇatāṃ babhāja 
vidhum anu kamalaṃ baliṃ pradatte hasati cakorayugaṃ tad eva vīkṣya 
iti harim avalokya tatra tasthur vrajamahilā bata citratāṃ bhajantyaḥ 
pṛthakad upaviśan vilokayantyaḥ sa ca madhumaṅgalakaḥ sanarmajalpaḥ 
pṛthag iva pariveṣayan prahāsaṃ rasam itavān surasān ṣaḍ apy amuṣṇāt 
samam aśanasamarpiṇībhir āptān vrajapṛthukān savidhe vidhāya sāsraḥ 
murajid adanabhājanād amībhyaḥ pratikavalaṃ kavalaṃ dadan nananda 
surabhighṛtapariṣkṛtān samastān ṣaḍapi rasān praticarvaṇaṃ ruciprān 
pratilavarucibhoktṛṣu pradāya pratilavam āpa ruciṃ purandhrivargaḥ 
iha bahuvidhasandhitāni nimbūprabhṛtiphalāni rucārpitāni rejuḥ 
nikaṭavinihitāni yāni cāsan pratimuhur eva ca sarvarocanāni 
abhinavaparipakvanārikeladravavalitaṃ maricādicārugandham 
lavalavaṇarasapriyaṃ kaduṣṇaṃ samucitapātrabhṛtaṃ ca mudgayūṣam 
surabhisurabhijātajātasarpiḥplutam atha pītanapītamiṣṭagandham 
api parimalaśālidivyaśāliprabhavasukomalaśubhraśocir annam 
śṛtaghṛtamuhuruddhṛtapramṛṣṭadvidalavaṭīvividhaprakāravāram 
harir abhijalasiktaniktatiktasvarasaviviktavicitrapākabhedam 
navacaṇakakalāyamāṣamudgapravarajayuktakaṭuprasaktasūpam 
phaladalakusumatvagaṣṭikandaprasavakṛtaprathayuktipaṅktibhedam 
śṛtaghṛtadhṛtajīrakāñcidhātrīphalarasapākakaṣāyaramyacukram 
bahuvidharacanācaṇāmlasaṅghaṃ ghanadadhimaṇḍakaroṭikājyapakvam 
śrapitapayasi bāṣpapaṅkapiṣṭapravalitaśarkaramugdhadugdhasāram 
amṛtajayirasaprasāraśālānibhavibhavaprasarāgraṇīrasānām 
saparimalaṃ jalaṃ tathāmbadhātrī praṇayajakopavilāsavalguvācam  
 b pṛthak samupaviśan  b
samāptān  a
ocukruḥ  b
osvadhātrīḥkulavarapariveṣikātatīnāṃ sakhivalayena vivādaśarmajātam 
anubhavad iha rāmakṛṣṇayugmaṃ muhur api bhojanatṛṣṇatām avāpa 
tadapi ca nijasevakeṣu phalāvitaraṇakāmatayā tato vyaraṃsīt 
aṣṭabhiḥ
arasayad iha temanāni ṣaṣṭiṃ sahasakhisaṅghatayā svayaṃ murāriḥ 
muhur atisarasāni yāni tatra spṛhijanabhāvabhidāṃ vidhunvate sma 
saparimalajalena vaktraśuddhiṃ vidadhur amī bata tādṛśena yat tu 
aśanajasukhapūri suṣṭhu cakre hṛdayagataṃ kim api prasādaśātam 
himajalahimabālukāsitābhir viracitapānakapāyakāḥ sakhāyaḥ 
himakaravaragandhavīṭikābhiḥ kṛtamukhavāsatayā sukhaṃ virejuḥ 
iti harim upalabhya tṛptim etā
harijananīm upalambhayāmbabhhūvuḥ 
tadaśanam amṛtaṃ vibhāti tasmin
katham atha tatkathanaṃ tathā na tasyām 
tadanu tadanugā tu kāpi kāpi vrajakamalāḥ sajatī tadekaśarmā 
haricaritakathāsu lambhitāśā harim api lambhayituṃ drutaṃ vavāñcha 
atha paśupakulakṣitīśapatnyāḥ svam aśanakālam adhītya tatra yātāḥ 
tadaśanam anu tāṃ niṣevya tadgīrvaśam aśanaṃ rahasā carantv amūś ca 
atha muhur upalabdhagoparājñīvacanabalāḥ svayam icchamānasāś ca 
nijanijakarasādhitaṃ vitartuṃ nijaramaṇāya ramā babhūvur utkāḥ 
dayitam abhisarantu taṃ tu dhanyāḥ śataśatayūtham itāḥ sa eva cāsu 
viracayatu gatiṃ kayāpi śaktyā smara mama citta mudā sadāpi rādhām 
śṛṇu hṛdaya diśāmi rādhikāyāṃ harim abhisāraya tatra tāṃ kadāpi 
dvayam idam anu pūjanaṃ tad eva dvayam anu yat purutoṣapoṣakāri 
atha saha dhavalābhir āvrajantaṃ vrajataṭam ahni turīyayāmabhāge 
puruyugavirahād ivātikhinnā vyatikṛtasatvaratāvidhāyijalpāḥ 
ghṛtaracitapacaṃ sumiṣṭam iṣṭaṃ tad anu ca ṣāḍavasaṅginīṃ rasālām 
drutataragamanā vṛṣārkajātā vrajad abhigṛhya sakhībhir ātmakāntam 
yugmakam
nijavanagamanārhasūkṣmarandhraṃ drutam atigamya vanaṃ praviśya sarvāḥ 
praṇayi savidhadūratas tu tasthur jaḍahṛdayāḥ spṛhayā ca lajjayā ca 
harir idam avagamya ramyacetāś chalam akaron nikhileṣu vacmi tac ca 
dinadinam anu kāpi devatā māṃ kalayitum eti rahas tataḥ prayāmi 
tvaritam iha tu yūyam āvrajantaṃ kalayata mām iti dūratām upetya 
atha kim ucitam ittham ūhamānas tricaturavālakasaṅgi tiṣṭhati sma  
 b adds kulakam  a
margin gataṃ rasāñci
atha kathitacarāḥ sakhīsadṛkṣā navanavavarṣavarā hariṃ parītya 
svagatam uta tadīyam iṣṭam arthaṃ samaghaṭayan saha sā babhāṣire ca 
vrajanṛpasuta tāḥ sadā bhajante navanavatāṃ tad amūḥ sadā kumāryaḥ 
api dhṛtasubṛhadvratās tadāsāṃ tava muralī kṣipati vrataṃ muhuś ca 
harir idam avabudhya sudhyadhīśaḥ sahasitam āha kathaṃ kva vātra doṣaḥ 
aham api sa kumāra eva tasmād abhigamanaṃ mayi yuktam eva tāsām 
tadapi ca bata tā vratena khinnāḥ punar iyad āgamanaṃ na tāsu yuktam 
iti yad abhigataṃ tad eva tāsāṃ vayam anuyāma tathā sadāśrayāma 
iti sa parihasann amūn amūṣāṃ hṛdi muralījanimohanaṃ tu jānan 
sakaruṇadṛg amūṃ samīpam añcan pracurasakhīmilitāṃ dadarśa rādhām 
harimilanavidūrabhāvanātaḥ kvacana ca dṛṣṭivisṛṣṭiyuktaṃ netrāḥ 
haritanum avalokcya tās tu sākṣāt kucitavapur laghu lilyire latāsu 
atha harir anunīya tāḥ purastāt parivalayann upahāram ādadānaḥ 
svahṛdi sukhasukhaṃ prasajya tābhiḥ pratataparasparaśarmatāṃ dadhāra 
yadapi samayabhedataḥ samagrā dadhati tadāspadatāṃ bhuvaḥ kramasthāḥ 
tadapi digavalokanāya yogyaṃ niśamaya citta tad etad adya dhāma 
purumaṇicayacāruśobhagovardhanaśivadiggatasāṇuni praśaste 
suratarujayibhūruhāliśāliprasavasamuccayamaṇḍikuṇḍayugmam 
anupamititadantarālavāle mṛdumṛdumārutabhāji kelidhāmni 
parimalavanakṛṣṭadhṛṣṭahṛṣṭabhramararavakramajātajātasāmni 
murajidupaviśan smitārpitāśīr asitamaṇipraṇidhānahāribhāsī 
kanakagaṇamanaḥprakāmamānapravasaśanakṛdvasanaśriyāṃ nivāsī 
nijavararamaṇīsuvarṇavarṇavratatitatismitapārijātajātim 
anubhavapadavīṃ nayann ayaṃ pramadamadasthaganāya nāpa sātim 
caturbhiḥ
kva ca yadi gaṇanātigāḥ sahāyāḥ sthalam apurupratham ekakaś ca kṛṣṇaḥ 
tadapi bhavati sāvakāśarītitrayam api citta vicitram atra paśya 
yadapi subahavas tadīyakāntā nijanijagarvadharādharād abandhyāḥ 
tadapi kalaya citta sā tu rādhā nikhilapuraḥsaratāṃ gatā vibhāti 
harim anu rasanīyam etayā yat paripariveṣitam atra tat tu bhāvyam 
rasatatir iha paryaveṣi yānyā katham atha sā pariceyatāṃ prayātu 
nayanavalayayānvasūci kiñcin niṭilakacālanayā tathānyad atra 
mṛdutaravacasā tathā paraṃ ca priyatamapṛṣṭatamaṃ tayā ramaṇyā 
harir atha vividhaṃ vibhajya bhojyaṃ
pṛthupṛthukān api tān mudopayojya 
mukham anu sarasaṃ jagāma yaṃ yaṃ
nahi mukhataḥ prathanāya tasya śeke 
aśanarasanayā jagām tṛptiṃ na tu dṛśi rocanayā murārir asyāḥ 
tadapi muraripur gāvāṃ vrajāya vrajanam anuvrajituṃ tato vyaraṃsīt 
atha mukhakaraśodhanāya tasmin surabhijalādikam arpitaṃ sakhībhiḥ 
yadanu surabhitā na cāsya mātraṃ surabhitam ācarad apy amuṣya cittam 
aśanapadam idaṃ visṛjya kṛṣṇaḥ subhagam anu purataḥ sthalaṃ samitya 
sukhamanumukhavāsanaṃ priyābhiḥ saha rasayan mukhavāsanaṃ jagāma 
tadanu ca paritaḥ sakhīsakhībhir nijanijaśilpavilāsahāramālyam 
upahṛtipadatām anāyi tac ca pratirucibhiś citam ullālasa tasya 
asitamaṇisuvarṇavarṇam āgād abhimukhatāṃ mithunaṃ mithas tadagre 
pratiphalitatayā vilokya yat tu vyatiṣajyamānam iva smitaṃ sakhībhiḥ 
atha vidadhad amūṣu narmavācaṃ svayam anusandadhad apy amūm amūṣām 
amṛtasariti sekakelim ābhiḥ samam amata sphuṭam acyutaś cirāya 
atha harir avadad gavāvanāya tvarigahanāntar ahaṃ rahaḥ prayāmi 
puru mama jananī nideśatuṣṭiprathanakṛte tvam api vrajaṃ prayāhi 
atha varasudṛśāṃ śrutis tad etat pravaṇatayā niradhārayad yathārtham 
nijagṛhagamahākṣamā tu dṛṣṭiḥ śrutipatharodhanakṛd vighūrṇati sma 
nayanayugalam aśnute sadāmbhaḥ kva nu nivased bata durlabhaḥ sa eṣaḥ 
iti harivanitā hariṃ nirīkṣya dhruvam ajahur nayanāmbhasāṃ kulāni 
murajid ucitacārucāturībhir muhur api netravinodanakriyābhiḥ 
svasadanavadanaṃ vidhātum āsāṃ nikaram aśakyata na svamagnam antaḥ 
yadapi muraripuḥ priyāvad eva pravasanakātaratām avāpa tatra 
tadapi tam anu pauruṣaṃ babhūva sphuṭam abalāvalayāvalambanāya 
divijaphalajayīni tarhi vṛndāvanajaphalāni balīn priyāvalīśām 
sukhayitum ayam ālisādakarṣīt parimalasātkṛtavanti tāni tāś ca 
atha kiyad api dūravartma yātā vanavalayaṃ jalatīragaṃ nirīkṣya 
śramaviratikṛte murārirāmā niviviśire vṛṣabhānujāpradhānāḥ 
atha vṛṣaravidehajā sakhībhir vyatihasitaprathayā mudāñcitābhiḥ 
muravijidaśanāviśeṣam ādat tadaśanaśarmakalām abhāvayac ca 
samaguṇaparicārikābhir etāḥ surabhijalavyajanādidhāriṇībhiḥ 
sarabhasam upasevitāḥ samantāj jitakamalādiguṇād virejuḥ 
atha sakhigaṇaveṣam āśrayantyaḥ paṭugativarṣavarā murāripārśvam 
prati sapadi gatās tadā ca goṣṭhaṃ haridayitā nijasadmapadmam āpa  
 b yat tan  b madhuripur  a
margin sukhao  a
ataḥ  b kulāli
vrajapadam anugamya goparājñīm api tadanujñapitā svadhāma gatvā 
svadayitam upasevituṃ rajanyāṃ bahuvidhaśilpavikalpam ācacāra 
iha mṛdu mṛdu kṛṣṇagānakartrī vṛṣaravijā lalitādibhiḥ sakhībhiḥ 
muhur api samasāntvikṛṣṇavṛttān mudam anu varṣavareṇa tena tena 
śṛṇu sakhi murajid yadā tu yuṣmad vyavahitim āpa tadā jagāma dhenuḥ 
madhumadhurakalān na dhenumātraṃ param aparaṃ ca cakarṣa jīvamātram 
murajid atha samastajīvajātivyatikaravīkṣaṇataḥ kṣamām avindan 
akuruta muralīkalīviśeṣaṃ yad ajani sarvakam eva tatra bhinnam 
vayam akhilasakhiprasaktanānā haricaritākalanāya yarhi yātāḥ 
aparahariramābhir anyad ārād bahuvidhabhojyam adāyi tarhi guptam 
danujaripur aśeṣam eva sarvān prati vibabhāja ca bhājanāvalīṣu 
atigaṇitatayā nayād viviktaṃ samupahṛtaṃ tad idaṃ kayā kayeti 
harir atha jalapāyanāya dhenūr hvayati yadā sma tadā sravatpadāṅkāḥ 
api nikhilam amūs tṛṣā vihīnaṃ vidadhur amūṣu tathā kathāstu dūre 
tadapi ca salilāni pāyayitvā nijakarasaṅkaratāsudhāyitāni 
bahūni kaṭamukhīś cakāra dhenūr nijamukhatām api bibhratīḥ prayatya 
na bhavati vinivartanādyupāyaḥ pratigatiyaṣṭivicālanādirūpaḥ 
api tu harigavīṣu dṛṣṭiveṇū sapadi hareḥ sphurataḥ sma tatra tatra 
abhigṛham ajitasya yā nivṛtya pratigatir atra ca kautukaṃ vibhāti 
upasurasurajātayaḥ samantān naṭanakalāghaṭanaprathām aṭanti 
atha ca yadi tadā samastahṛdbhir bharatakalām anuvindate mukundaḥ 
divi phalakarave tadā divīśā diśi diśi citranibhāni bhālayati 
iti bhaṇati tadā tadīyavarge kalakalabhāg ajani prarmodigoṣṭham 
iha sati vṛṣabhānujādivargas tvarigati candraniveśam āruroha 
uparigṛhagataḥ sa tatra tatra
dravad iva gopakuladravād dadarśa 
dṛśam atha bhṛśam agrataḥ prayacchan
nabhasi gatāṃ rajasāṃ nadīm apaśyat 
sphurad atha khurarambhaṇādiśabdaprasaraṇam āvṛtasarvam eṣa śṛṇvan 
avadad api parasparaṃ tad itthaṃ svahṛdayaraṅgataraṅganṛtyatulyam 
kalaya sakhi puraḥ surabhyanīkaṃ tadanu ca yuktaniyuktalokasaṅghaḥ 
tam anu sakhisuhṛtkumāravṛndaṃ vilasati tatra ca śubhrakṛṣṇayugmam 
kvacid api paśunāma bhāṣamāṇaḥ kvacid api rakṣakanāma veṇupāṇiḥ 
kvacid api sakhināma miṣṭavaṃśīsvarakalayākhilamoham ātanoti  
 a orājīm  b anyadāvad  a
padyoskāḥ 
  b
tathāstu  b
prayattaḥ  b eva
upariracitapuṣpavṛṣṭisṛṣṭiḥ stavakṛtasaṃstava eva divyalokaḥ 
sukhayati sakhi gokulasya lokān priyam anu sapriyatāṃ hi suṣṭhu dhatte 
harim atha dhavalānivāsam āptaṃ svam anu ca sannatam agrajena sārdham 
vrajapatir upalabhya tacchramāpaṃ muhur apamṛjya ciraṃ dadarśa sāsram 
svayam atha janakaḥ samastayuktaḥ paśukulam ākulam ālayāya nītvā 
sakalam aghaharaṃ śramāpanuttiṃ pratinidideśa yataḥ sa eṣa eti 
iti vadati sakhījane samantād vṛṣaravijāṃ vadati sma kācid etya 
vrajanṛpadayitā samaṃ vadhūbhiś calati sutaṃ prati maṅgalānusaṅgi 
idam avakalayan sakhīsamūhas tvarinikhilādhikarādhikaṃ pratasthe 
vrajanṛpavanitānuṣaṅgaḥ kāmaḥ karam anu cāsajati sma maṅgalāni 
agharipujananī tu sarvayuktā svapatham abhīkṣṇam asāv abhīkṣamāṇā 
vṛṣaravitanujādibhiḥ snuṣābhiḥ samanugatā svasukhā cakāra 
atha jayajayaśabdabhavyagītastavaghṛtadīpakapūrṇakumbhalājān 
vacasi śirasi hastayoḥ śrayantī harijananīprabhṛtis tatiḥ pratasthe 
samagamad avarodhaniṣkramadvāravadhim iyaṃ sa tadā tu kṛṣṇacandraḥ 
sahabalam abhiyan puraḥ pradeśaṃ śramajarucāpy abhitaḥ sukhaṃ vavarṣa 
atha sakusumalājavṛṣṭinīrājanasukham anv anu mātur aṅghrilagnaḥ 
aparagurujaneṣu cānvatiṣṭhat tad atha yathā yugapad balaś ca tadvat 
tadanu ca jananī hṛdāsadāśīstatim adadād vacasā tu neti sarvā 
sanayanajalagadgadaṃ gadantī kalakalavalgugirāśiṣaḥ śaśaṃsa 
atha balajananīyutā yaśodā sutayugalaṃ dadhatī kareṇa doṣṇi 
svasadanam upanīya khedariktaṃ karaṇalaghuvyajanaṃ vidhūnute sma 
kṣaṇakatipayamātṛlālanāyāṃ jaḍavad upeyatur asmṛtiṃ sahotthau 
tadanu ca tanusevakāḥ samūcuḥ snapanajalapramukhaṃ samastam asti 
harir atha haricandanena raktaṃ mṛgajamadena balas tu vastrayugmam 
dadhad anudadhad aṅgarāgam evaṃ bhūṣaṇam āpa mātṛpārśvam 
sakalam avayavaṃ nijaṃ saveśaṃ surabhitam apy atulaṃ karoti kṛṣṇaḥ 
niṭilam atitamāṃ yad asya paśyaty api purujighṛtitātamātṛyugmam 
sutayugam atha mātṛyugmam āptaṃ taducitacitrakacitram āśu kṛtvā 
amṛtarucidhareṇa pānakena kramukapuṭena ca nandayāñcakāra 
sphurad iha jananīyugaṃ prasūtyor yugam api citratayā vibhāti nityam 
yugayugam anutarkyate na śīlāt kva nu jananī jananīyatāvibhāgaḥ 
śirasi dadhad apūrvapaṭṭapāśaṃ karam anu ratnajacitramitrayaṣṭim 
balasahitatayācalaj jananyoś caraṇanatiṃ vidadhat payāṃsi dogdhum  
 b sukhīcakāra  a
ojanīsucānvatiṣṭhat  b atitamaṃ
atha kanakajadohanādipātrāṇy anugajanāḥ samam eva te gṛhītvā 
vyatijayamanasā dravaṃ dadhānā dravagamanāḥ samayus tadīyapadyām 
punar atha vṛṣabhānujādivargaḥ sadanaśirogṛhajālarandhralagnaḥ 
upadiśati parasparaṃ sma vīkṣya priyacaritaṃ gavidohanāya jātam 
kalaya sakhi hariḥ pitṛnideśaṃ svayam anu yācanayā prapadyamānaḥ 
paśupajananiyojanānupūrvyā sahabalam ācarati sma goṣu doham 
yadapi ca harihūtimādhurībhiḥ sa nadati sarvaka eva dhenusaṅghaiḥ 
tadapi ca bata kāpi tasya śikṣāvaśāgatayā tam iyarti tena hūtā 
atha parihitam uttarīyabaddhaṃ draḍhayati gāḍhatayā gavām adhīndraḥ 
tad anu ca mṛdupāśanaddhavatsaṃ navadhavalācaraṇena saṃyunakti 
kṣitim anu caraṇāgradattabhāraḥ
praṇamitajānuyugāntarasthapātraḥ 
muhur api kalayan sagostanāgraṃ
smitam api dugdham api sma dogdhi kṛṣṇaḥ 
kalaya harir amūm adugdha dhenuṃ katham aparā duhate svayaṃ vilokya 
ahaha tadavalokya paśya dūrād anukurute jaradaṅganāgaṇaś ca 
drutam atha payasāṃ nipān prahṛtya prayayur amī vrajarānmukhā gṛhāya 
harir atha sakalaḥ suhṛdvṛtiśrīḥ kavikavitaḥ sa sasāra rājasadma 
balam anu sakhibhiḥ sahāsajalpaḥ karakaratāḍanayā mithaḥ pramodī 
samadagajagatir vicitravetraḥ parisaram eti saran sarojanetraḥ 
saraṇim anusarann amuṃ pradeśaṃ punar amum apy amum apy amuṃ viveśa
murajid adhiruroha karṇikāgraṃ nijanijasevanasiddhaye prayāmaḥ 
iti vividhatayānuvarṇyamānaḥ savidhasametatayāvakarṇyamānaḥ 
upajananaisa etya tannideśāt klamam apanetum iyāya vāsasadma 
drutam atha vṛṣabhānujādivargaḥ priyam upasevitum āvṛtīyamānaḥ 
akuruta jalatālavṛntacarcādyupakaraṇaṃ kalayaṃs tadīyaśarma 
ruciramṛdulatūlikāñcikhaṭṭām upari niveśam amuṃ niṣevyamāṇāḥ 
yad iha sukham amuṣya tan nijātmapratiphalitaṃ nijam eva tā viduḥ sma 
yadapi tam anusevate samastā tatir iyam uttamakalpam alpakaṃ na 
tadapi ca vṛṣabhānujā yadā yat kalayati tan navatāṃ sadā prayāti 
navam iva mithunaṃ mithaḥ sthitaṃ yan
navam iva rāgajanuś ca yasya nityam 
katham iva navatāṃ na tasya vinded
vyatibhajanaṃ harirādhikābhidhasya 
iti rajanimukhe gate sukhena prahitacaraḥ śiśur āgataḥ sma vakti 
vrajapatir adhunā svabhogadhāma praviśati tena samaṃ balādayaś ca 
atha muravijayī cacāla tasmāt pitṛsavidhaṃ pidadhan nijasmitādi 
sudṛg iyam api tarhi goparājñīnikaṭam atiprakaṭaṃ vihāya vartma 
murajiti savidhaṃ gate vrajejyā nṛpasahitā muditā balādayaś ca 
sajalajalamucīva cātakādyāḥ kalakalavalgu yayus tadābhimukhyam 
yadapi ravisamaḥ śaśī vibhāti vrajabhuvi tarhy api kāntibhedarītyā 
rajanidinavibhāgam īkṣamāṇā vyavahṛtibhedam amī sadā bhajanti 
atha niviviśire vrajeśvarādyā danujaripupramukhāś ca bhinnapaṅkti 
iti hi hasarasaḥ samastabhojyaṃ svadanavidhiṃ nayate tad anyathā na 
dinamukham anu tatra pākavṛnde dinajaṭharaprasaraṃ dināṅghripūrtim 
ṛtuvalayanideśadeśabhedaṃ vividhavidhānagatīḥ svayaṃ tu viddhi 
prathamam iha phulaṃ vanād upāttaṃ bakaripunā svadanāya suṣṭhu jātam 
punar iha havirādigorasāntaṃ śatavidhatemanajemanaṃ babhūva 
atha surabhijalena suṣṭhu tāmbūlajapuṭakena ca śodhitāsyapadmāḥ 
vrajanṛpatitadīyanandanādyā bahir upaveśasabhām abhāsayanta 
atha punar adhiruhya candraśālā
mukham amṛtāṃśumukhīgaṇāḥ svakāntam 
abhimukhasadasi sphūranniveśaṃ
dadṛśur amuṃ nibhṛtaṃ mitho 'py anūcuḥ 
iha viviṣakalākalāpavijñāḥ samuditatāṃ samavāpur utkacittāḥ 
amum uditām itāḥ kalānidhānaṃ svakulakalāṃ vinivedya bhartum aicchan 
yadapi harir asau kalānivijñas tadapi tadalpakalāsu toṣam eti 
yadapi kṛtamukhāḥ kalāsu sabhyās tadapi harer mukhavīkṣayā ramante 
na bhajati sakalaṃ sadā sabhāyāḥ samavasaraṃ bata kāvyanāṭakādi 
iti niśi niśi bhinnatānumatyā vrajapatir iṣṭatamaṃ tadātaniṣṭa 
kvaca niśi nṛpatiḥ sa vaṣṭi kāvyaṃ kvacid api nāṭyakalāṃ kvacāpi citram 
pṛthag api na pṛthag vibhāti sarvaṃ hariracitāni paraṃ puraḥ karoti 
iti purukutuke gate tu yāme haribalasaṃvalitāḥ samastalokāḥ 
vrajanarapatim utthitaṃ vilokya prati tadavasthiti tasthur ādareṇa 
murajiti gadituṃ kim apy anīśe pitari ca bāṣpaniruddhakaṇṭhadeśe 
sthaviragurujanā dvayaṃ nivedya pratividhaye samanaskam ācaran sma 
avanatapitṛkaḥ parān yathārhaṃ nativinayādibhṛtān vidhāya kṛṣṇaḥ 
sahabalam anugatya mātṛyugmaṃ taducitalālitatāṃ ciraṃ jagāma 
anumatim atha mātṛyugmadattām avakalayan praṇaman sanamradṛṣṭiḥ 
haladharam anugamya taṃ praṇamya śritanavavarṣavaraḥ svavāsam āpa  
 b iha  a harir ādio  b
candraśālīo   a amṛtāśuo
iti muraharavarṇanāṃ sa kurvan muraharam apy avalokya sadmasīmni 
drutataram avaruhya rādhikādir nijatadapahṇavam ācacāra vargaḥ 
iha matam apareṇa sarvakāntāsv anuniśam añcati so 'yam ittham astu 
hṛdaya kalaya kintu cāru rādhāharicaritaṃ paritaḥ smara tvam atra 
vṛṣaravitanayādibhis tadā drāk samagami hāri hariḥ suveśa eṣaḥ 
navaghana iva vidyutāvalībhir yad amṛtavṛṣṭimayī babhūva dṛṣṭiḥ 
vratatimaṇivivekakhaṇḍiśobhā
parimalabhāg iha sadma kintu kuñjam 
iha kim u kusumaṃ kim aṃśukaṃ vā
śayanaṃ idaṃ mithunam yad adhyaśete 
iti nityalīlā  
śrīgopālāya namaḥ
sā ca janmādikā sā ca nityalīlā śrutiritā 
mithaḥ pūrvā parā ca syād bījavṛkṣapravāhavat o 
atha nityāntarvartisarvartulīlā
atha hṛdi kuru vallavīsutasya stavam anugautamatantralabdham asya 
bahuvidhasamayāgamād vicitraṃ śubhacaritam racitasvabhaktabhakti 
januṣi madhuṛtoḥ kumārabhāve taruṇimani pravayastayā ca yoge 
dayitadayitayor vasantarāgaprabhṛtikalā lasati sma śāmyati sma 
tad idam ṛtuṣu ṣaṭsu rucyabhedāt pṛthag anuvarṇanam iṣyate tathā hi 
harir iha vihṛtipracāracaryāṃ vidadhad avarṇayad eṣa tarhi tarhi 
prathamam iha śṛṇuṣva citta vākyaṃ
kvaca niśi yat prabhum āha hāri rādhā 
atha kalaya harer vacaś ca tasyām
amṛtavad antaraśantamasya dātṛ 
ahaha vanavanaṃ nidāghadagdhasthalam aṭasi svavapuḥ prapīdya rukṣaḥ 
murahara tava cintanena jīrṇān katham avitāsi janān idaṃ na jāne 
idam abhihitam ākalayya kṛṣṇaḥ smitavadanaḥ svayam āha yat tu rādhām 
tad avakalaya citta vittam etat tava bahuvṛttipadaṃ bhavisyad asti 
ahaha sumukhi nedam anyad ūhyaṃ tapaṛtum anv api tatra citratāsti 
kvaca sa hi madhuvat kvacāpi varṣāvad anubhavaṃ dadate svayaṃ kvacāpi 
vanam iha yad anūpam asti tasmin madhur iva bhāti nidāghakāla eṣaḥ 
nirudakataruṇi svayaṃ nidāghaḥ kṣitidharanirjharabhājivārṣikaśrīḥ 
mama samam amarībhir atra vṛndā nikhilavanaṃ paritaḥ pariṣkaroti 
yad aharahar ahaṃ bhavatyā saha sahacāribhir apy alaṃ bhajāmi 
sumadhuranavanārikelanīraṃ tadupamatālaphalāmbu cāsya majja 
upahṛtam iha vṛndayā satṛṣṇe sakhisahite mayi tṛptim ādadhīta 
sa panasasahakāragostanīnāṃ
rasavasanaṃ racayāmy ahaṃ samitraḥ 
tvadadharamadhu māṃ tu tatra citraṃ
smarayati sāndratayā svam eva subhru 
atha vayam api tāṃ vihārabhūmiṃ tava kalayāma yadi tvadīyam iṣṭam  
 b not found the following verse is placed after atha etc  a
rukṣaḥ  a
margin cālpa
iti vṛṣaravijādibhiḥ pradiṣṭas tvaritam amūbhir amūṃ hariḥ pratasthe 
prathamam abhiyayau vasantavantaṃ vipinaviśeṣam atha pradeśam anyam 
anubhavatulayānubhāvayaṃś ca pravadati sa sma sanarmasuṣṭhu vācam 
ahani vayam amūṃ nirīkṣya subhru varasaritaṃ purataḥ samaṃ sajantaḥ 
nijanijadhavalās tu pāyayitvā viharaṇam atra suhṛdbhir ācarāma 
śaśimukhi śucimāsi madhyamadhyaṃ dinam anu mandiratulyaśailagarbhe 
jharanikaraparītapārśvadeśe saha bhavatīkam ahaṃ mudā śayiṣye 
savitṛduhitṛtuṅgatīragarbhe śaśimaṇidhāmani kuñjapuñjarāji 
anurahasam ahar vrajāntarantaḥ saha bhavatīkam ahaṃ mudāśrayiṣye 
vayam iha sariti draveṇa gatvā viharaṇaṃ narmasaśarmatāṃ nayāma 
iti vṛṣaravijāṃ vidhṛtya bāhāv aparasakhīsahitāṃ ca calann uvāca 
nikaṭanikaṭatāṃ calaṃs taṭinyā
nirudakamātrapadaṃ kramāt tyajaṃś ca 
tapamadhunṛparāṣṭrayugmamadhyaṃ
gatam iva candramukhi svam atra paśya 
iha kamalavanāni tāpaśīrṇāny api kamalāni kiyanti dhārayanti 
tata iha sariti praviśya yūyaṃ vayam api tāni vicitya cāru cinmaḥ 
muhur iha paritaḥ samāvrajantaḥ sariti rasaprasaraṃ gaveṣayantaḥ 
navanavatanayāya padminīnāṃ stanam iva vāriruhaṃ duhanti bhṛṅgāḥ 
iti vanavalitaṃ chalaṃ vidhāya vrajasumukhīḥ saritaṃ praveśyamānā 
kamalacayanalakṣyataḥ svavāñchālasitavaśāḥ sa cakāra tatra tatra 
kamalam idam aho mayā tu labdhaṃ kanakaruciprathitaṃ tvayā tu nīlam 
iti vividhamiṣaṃ parasparaṃ tāḥ samam ajitena vihārasāram īyuḥ 
hṛdi kim u kamalaṃ lalāga kiṃ vā harikara ity amukā viśaṅkamānāḥ 
vrajajanisudṛśas tadā navīnāḥ sapulakaśītkṛtikāritām avāpuḥ 
atha vihasati tatra jihmanetrā murajiti cikṣipur āyudhābham ambhaḥ 
sa ca tad akṛta tāsu kintu tāsāṃ tadapagamaḥ kriyate sma tasya tena 
harir asurasahasralakṣajetā svayam abalābhir ayaṃ vijetum iṣṭaḥ 
yad iha jayam avāpa tan na citraṃ yad atha jitas tad atīva citram atra 
yadapi ca jalasecanena kīrṇas tadapi parābhavam api nāghaśatruḥ 
iti bhrukuṭim adhāt tu vārṣabhānavy atha sa tu tatra babhūva citrakalpaḥ 
harim atha sakalābalāvilāsāl laghu jagṛhur jitakāśitāṃ dadhānāḥ 
punar api hasitānunāpabhaṅgyā bahir avadhānam adhāpayan mṛgākṣyaḥ 
avahitavati jīvanādhināthe vṛṣaravijā drutam asya karṣaṇāya 
taṭam aṭitavatīha kṛṣṇanāmāpy anugatatāṃ samavāpa rāgabaddhaḥ  
 a ovaṣāḥ  a aṭitavatīti
drutam atha paricārikā murāriṃ vṛṣaravijāṃ savayastatīr amūś ca 
mṛdu mṛdu vasanena mārjitāṅgān akṛṣata vastravarān adhārayaṃś ca 
svayam atha vṛṣabhānujā svakāntaṃ mṛgamadakuṅkumacūrṇamarjitāṅgam 
sulaghu vidadhatī jahāra jāḍyaṃ bahir abahiḥ punar ājahāra jāḍyam 
atha ghusṛṇaviśeṣakāṃśuyuktaṃ laghutaraveśaviśeṣaśobhimuktam 
akuruta vṛṣabhānujā svakāntaṃ sa ca rucitām akarod amūṃ nitāntam 
kramukasitakarāñciparṇavīṭīr adita sakhī harirādhayor mukhāntaḥ 
yugalam api tayoḥ sakhījanānām adhita sukhaprathanāya vaktramadhye 
atha kamalakarāḥ sakāntakāntāḥ savilasitaṃ sadanāya gantukāmāḥ 
vijitakamalapatracārunetrā virurucire nikhilena khelitena 
kvacid api hariṇā samaṃ vyadhus tāḥ puru kamalākamali prahāsayuktam 
idam iha na vidus tu tena śaśvaj jitam akhilaṃ bhuvaneṣu kevalena 
iti bahuvidhakhelamālayāntaṃ jagṛhur amūr amunā samaṃ samastāḥ 
tadanu ca varaniṣkuṭasthadhiṣṇyaṃ praviviśur āviviśuś ca tasya bhāsi 
maṇisadanam idaṃ vṛtīr atītaṃ varasarasīsarasīruhālimadhyam 
sukusumasukumāragarbhatūlīmiladupadhānaśubhaṃyumañjuśayyam 
sarucinihitatālavṛntabhṛṅgārakamukhaśarmadavastusaṃstutāṅgam 
drutataram aviśad viśaṃś ca śayyām adhivasati sma hariḥ smitāṃśuśobhi 
yugmakam
tam atha kusumacāmaraṃ dadhānā vṛṣaravijā svayam eva sevate sma 
anṛjudṛśam amuṃ balaṃ chalaṃ ca praṇayi sa tu praṇayan nināya śayyām 
iyam api tata eva khedadambhād alasanibhasthititāṃ babhāja tasyām 
tadanu savayasaḥ sacandratāmbūlakam anu śarma dadhus tayor dvayoś ca 
tadanu tad anumāya tena tasyā rahasi mithaḥ sthitivāñchitaṃ vayasyāḥ 
samiṣam apagatāḥ kṣaṇaṃ tu kācin mṛdumardanam etayor vyadhatta 
iyam api vigatā dvayasya nidrāṃ chalaracitāṃ chalam āracayya yat tu 
nayanayugalamīlanaṃ vihāya praṇayamayīm udamīmilan nijehām 
iti bahuvidhākelibhir nidāghe vigatavati praviveśa vārṣikaśrīḥ 
jaladavalayavidyutālilakṣmyā hariharidāratanūr vilāsam āpa 
rucim iha kalayan vrajeśasūnur niśi niśi varṇayituṃ ruciṃ jagāma 
idam avadadhatī ca vārṣabhānavy api savayastatir udyad ullalāsa 
iti ghanasamayasphuṭaprabhāte nijajananīhitaṃ payaḥ kṛtānnam 
maricavalitam uṣṇam īṣad aśnann aham anurāmamukhaṃ sukhaṃ bhajāmi 
mama janitithir eṣyatīha bhādre vrajajanaśarma ca tena sārdham aṅga 
dvayam api yad idaṃ jaganti dhinvan purataraparva taniṣyati prahṛṣya  
 b ovṛter  b ośayyām
gṛhaśikharaśikhām athādhirūḍhāḥ kalayata niśy api goṣṭhavanyadhāma 
pratilavataḍidālidīptibhūmnā dina iva sarvam idaṃ muhur vibhāti 
nabhasi jaladavidyudālilakṣmīr bhuvi haritaḥ sphurad indragopakāntiḥ 
madanugabhavatīva kānanaśrītatim anupaṣakatāṃ sakhi prayāti 
sthalakulam iha kūrmapṛṣṭhatulyaṃ nayanagatipradaratnaveśamadhyam 
vitatam abhinavaprarūḍhatārṇaṃ pari dhavalāgaṇapālanaṃ karomi 
girivaraśirasi vyudastapārśvāvṛtimaṇisadmani labdhadhenudṛṣṭiḥ 
bahuvidhaśatarañjamukhyakhelā vidadhad ahaṃ sakhibhiḥ sukhaṃ prayāmi 
sravati salilam ambude tarūṇāṃ kuharagṛhe rasayan phalaṃ sakandam 
upasalilaśilāsanaḥ sadannaṃ dadhisahitaṃ sakhibhir vibhaktam aśnan 
kvacid api girimūrdhni dhenuhūtiṃ vidadhad amūś ca mudā niviśya paśyan 
adhi vaḍabhigatābhir īkṣaṇīyaḥ satatam ahaṃ bhavatībhir atra tatra 
yugmakam
iha vahati kadambanīpayūthīśavalitaketakagandhasandhavātaḥ 
anubhavasaviviktataṃ ca yadvat tava mama cānubhavanti gandham alpam 
yadi pulakakulākulāsi kṛṣṇaṃ kanakapaṭaṃ paṭu māṃ nirīkṣya bhadre 
ghanataḍidudayād vivardhamānāṅkuradharanītulanāṃ tadā prayāsi 
ghanasamayam anudhvaniṃ plavādyā vidadhati te ca ghanā muhus tam atra 
niśamayitum amuṃ parasparaṃ ye sphuṭam aniśaṃ racayanti suṣṭhu puṣṭam 
jaladam anu kaniṣṭhamadhyamukhyāḥ plavaśikhicātakanāmakāḥ prapannāḥ 
taratamavidhinā tadekanandi dvayam aparas tu tadekajīvijīvaḥ 
aham api tad idaṃ vilokamānaḥ kila vimṛśāmi nijān ananyabhaktān 
yadanu ca bhavadīyavṛndam etat paramatayā mama cittam āviveśa 
iti vadati harau papāta vṛṣṭir visṛmaraśīkarabhāk tataś ca mukhyaḥ 
paṭakuṭam adadhur dvayasya khaṭṭām anu paritaḥ sadanaṃ paṭāvṛtaṃ ca 
bahir anu ghanagarjitaṃ savarṣaṃ gṛham anu talpavareṇyam alpaśītam 
tadanu vasitaśastavastram etanmithunam anusmara citta gaurakṛṣṇam 
iti bahuvidhasukhakhelayā prayāte ghanasamaye śaradā jagāma tāṃ ca 
sphuṭam avakalayan purāvad ākhyad vṛṣaravijāṃ murajin niśi krameṇa 
aharahar udaye śarat śaratpraveśe nijajananīnihitaṃ payaḥ kṛtānnam 
sahasuhṛd upabhujya dhenusaṅgād vanakalitaṃ bhavatīṃ vivicya vacmi 
vahad anunavam abhram acchabhāvaṃ praṇidadhatī kṣitir ātmanānucakre 
taducitam upajīvanīyabhāve mayi bhavatī bhavatīdṛg eva subhrū 
taḍidanuvalane gate payodād bata iti mānam ite tathā payode 
tvadapagamadaśāṃ nijāṃ purāṇīṃ muhur aham asya tulām anusmarāmi  
 a alpaḥ  a upayujyaatha yadi kalayāmi tīranīravrajam anu khañjanahaṃsakañjakāntim 
varatanu bhavadāgatiṃ vitarkya bhramadaśayā bata vibhramaṃ prayāmi 
abhilaṣati madīyakeliśikṣāgurum iyam acyutavallabhākṣilakṣmīm 
iti kila kamalāvalīṃ vidhūtām uru śapharīnikaraś carīkarīti 
jalam anuparamācchatāṃ nirīkṣya kṣaṇam anusandadhad antaraṃ yadāsmi 
pratiphalitam iha svam īkṣamāṇas tava manasā tulanām anusmarāmi 
navanavapulinaṃ nirīkṣya tat tat padadalanāṃ viniṣidhya tatra cāham 
manasi vinidadhe sma hetum anyaṃ vacasi tad anyam idaṃ tvam eva vetsi 
pathi pathi kusumaṃ vicitya śaśvat kusumamayaṃ dhanurādikaṃ vidhāya 
pulinakulam adaḥ prapadya tasmin kusumaśarāya vayaṃ baliṃ dadāma 
kumudamukulam alpam alpanālaṃ śaratulitaṃ viracayya śilpaśāli 
dhanur api navaketakasya parṇān tricaturayogadṛḍhān dṛḍhaṃ sṛjāmaḥ 
iti harir acalat priyāsahāyaḥ kusumacitiṃ vidadhad vicitrakeli 
pṛthutanuviṣamacchadāṃs tanīyas tanulatikābhir itasmitān jahāsa 
atha pulinam asāv apaśyad indoḥ pratitanuvat pulinasya tadvadindum 
kutukarasavaśād viśaṃś ca tasmin svam amṛtasiktanibhaṃ vidan nananda 
avadad atha sakhītatir mukundaṃ kusumaśaraḥ kva nu yaṃ prapūjayāmaḥ 
harir avadad ahaṃ sa eva sākṣād iti mama pūjanam eva tasya viddhi 
yadi kusumaśarasya śaktim asmin mayi manuṣe natarāṃ tadālivargaḥ 
mama kusumaśarān sahasva sākṣād iti kalayan sa tu kampate sma vargaḥ 
atha vṛṣaravijāvadan murāre śatrum iha bhaumayudhi tvam eka eva 
parabalabahukoṭiśastram asyan jayam abhajatas tad idaṃ nicāyayasva 
upaparisaram asya tarhi sarvāḥ kusumaśarān kirann amūr asaṅkhyān 
abhinad ayam amūn śarān amūṣāṃ kusumaśarair uta kañcukāny avidhyat 
harim atha jitakāśinaṃ babhāṣe hariramaṇīvitatiḥ smitaṃ dadhānā 
vayam iha yuvatījanās tad asmatparicitam eva vihāram ādiśasva 
harir atha vihasan jagāda yūyaṃ bharatamataṃ prati rājathātivijñāḥ 
tad anusarata gītavādyanṛtyaṃ mama bhavatībhir udetu tāratamyam 
drava iva harigānataḥ śilādyaṃ hariramaṇījanasīmakaṃ babhūva 
harir ajani kathañcanāpi dhīraḥ sa ca na tathājani gānatas tu tāsām 
atha militatayā cakāra lāsyaṃ
nijavanitābhir ayaṃ na cāpa sāmyam 
tam abhidadhur amūr vayaṃ na sandīpanim
abhajāma guruṃ kathaṃ nu vidmaḥ  
 a margin yadāsti  a
nicāyayāṃ sma
harir akuruta taṇḍunā praṇītaṃ naṭanam anena jahāra cittam āsām 
iha jagadur amūr vayaṃ na padmātulitatamā yad ihāpi śikṣitāḥ smaḥ 
vyatimilitatayātha rāsanṛtyaṃ vyadhiṣata tā dayitena tena sārdham 
vilasitavaramādhurībhir eṣāṃ suravanitā mumuhur muhur muhuś ca 
atha harir akarod ihāpi citraṃ javamahasā sa tathānaśe samastam 
yad akhilamahilāḥ svapārśvalagnaṃ tam anulavaṃ bata menire nirīkṣya 
vilasitam idam ittham ācarantaḥ śramam upalabhya cirād amī niviṣṭāḥ 
vyajanasalilapānakāṅgarāgakramukapuṭādibhir āśritābhir iṣṭāḥ 
atha bhṛśam upalabhya śāntim etā harihariṇīnayanā niśāvasāne 
vanam anuvihṛtiṃ mudā dadhānāḥ svam upavanīmaṇimandiraṃ sasarjuḥ 
atha muraripurādhikākhyayugmaṃ mṛduśayanaṃ pratilabhya valguśarma 
atanuta śayanaṃ tathā yathā tat tanum api bhedam adhāt tanudvayaṃ na 
atha girivaraparvaṇi svasṛṇāṃ
gṛhagataṃ parvaṇi kārtike māsi 
bahuvidhamahasā saśarmapūrṇe
tadanu mukhaṃ mukharaṃ sukhaṃ karoti 
atha śaradanujā yadā ṛtuśrīr mṛdumṛduśītamayī samājagāma 
aśanavasanakānanādrikhelāśayanasukhādi hariḥ priyām uvāca 
surabhinavakaśālitaṇḍulībhiḥ purusitavaṣkayanīpayaskṛtānnam 
suparimalahariḥ plutaṃ samantād vikalitavalkalabījanāgaraṅgam 
bahughṛtaparipakvapiṣṭabhedaṃ pravitatamaṇḍakaroṭikābhir iṣṭam 
parikṛtadalitārdrakaṃ svamātrārpitam uṣasi svadate varoru mahyam 
yugmakam
tadanu ca jananī dadāti veṣaṃ mṛgamadakuṅkumacūrṇapūrṇavastram 
tam aham aharahaḥ sajan sarāmaḥ sahasakhivīthir atīva śarma yāmi 
yadapi vividhatemanādimadhyaṃ dinam upalabdham ihāsti paṅkajākṣi 
tadapi bhavati sārdrakaṃ ghṛtāntaḥkṛtapacaśarṣapaśākam ādarāya 
aharahar anudhenukañcukādicchavisavitṛcchavimitratācchabhāsaḥ 
sakhibhir akhilakeliśālihārītakarutakarmaṇi narmaśarma yāmaḥ 
pariṇatatarajambhanāgaraṅgakramukamukhadyutiśoṇakānanāntam 
smitalasitakaṭiñjarādipuṣpapramuditasarvam ahardivaṃ bhramāmaḥ 
calasakhi tad idaṃ vanaṃ nirīkṣemahi himaleśini mārgaśīrṣamāsi 
paraparadivase tu śītaśīte nahi vihṛtir bahir aucitīṃ bhajeta 
iti harivacanād anena sārdhaṃ vanam anugamya viramya ramyarūpam 
samucitaphalapuṣpasaṅgraheṇa pramadabhṛtaḥ pramadāgṛhaṃ samīyuḥ  
 a oparvatayā  a
ṛtuśrīṃ  b
himane niśi  a vikṛtir
iti mṛdutaratulikānukūlīkṛtaśayanaṃ nayanābhirāmayugmam 
madhuripuvṛṣabhānujāsamākhyaṃ na vapuṣibhedam avāpa nāpi citte 
atha dhanur aparāṃśamīnarājāvadhi ravibhogagatāhasaṅghabhāge 
muraripur avadat purāvad etāṃ vṛṣaravijāṃ sa nijāṃ vilāsalakṣmīm 
ghṛtadadhikṛsarārdrakādijuṣṭāḥ kaṭuvaṭakā vividhāni sandhitāni 
aharahar udaye madīyamātrā mayi nihitāni bhṛśaṃ sukhaṃ vahanti 
bahuvidham atha dugdhabāṣpapakvaṃ mṛdu mṛdu piṣṭakam iṣṭapūrṇam 
adhi dinadinamadhyamātmamātrā prahitam ahaṃ ramayan mudaṃ bhajāmi 
ghusṛṇarucir atūlasūkṣmavastradvidalajakañcukayukpidhānavakṣaḥ 
pavanarahitagharmaśarmadātṛsthalam anu dhenvavanena śarma yāmi 
śiśiram anu samastasattvajāte rutirahite kikhiṣu pragalbhavākṣu 
samavadad iha ko 'pi neti nūnaṃ sakhi hasitaṃ dayayā sahāyati sma 
śiśirajanuṣi durdine 'pi jāte mitirahitā dhavalāḥ sukhaṃ caranti 
śṛṇu sakhi tadupāyam antyam ekaṃ mama muralījani yat tu vāyusūktam 
śiśiram akusumāntaraṃ nirīkṣya srajam iha kundakṛtāṃ bibharmi citrām 
vipadi yad upajīvanaṃ tad eva pratipadam ādarabhājanaṃ vibhāti 
iha drutam itam ahaḥsamūham ūhā
viṣayatayā dadhataḥ pare nininduḥ 
bhavadupasṛtivardhirātrivṛddher
alam aham asya tu vaśmi dīrgham āyuḥ 
atha madhu ṛtur eṣyati praphullaṃ vananikaraṃ vidadhad yad ātataḥ prāk 
hariharivanitākulaṃ praphullaṃ svayam abhavad bata paśya tasya vīryam 
prathamasamam athātra bhojanādyaṃ samucitam āpravidhāya kṛṣṇacandraḥ 
niśi niśamayati sma vanyavṛttaṃ dinadinam apy atulaṃ vṛṣārkaputrīm 
niśamaya kutukaṃ vane 'dya dṛṣṭaṃ vitaritari prasabhaṃ bibharti bhikṣuḥ 
amadhujanuṣi puṇḍrake dvirephā muhur api jhaṅkṛtitarjanāṃ vahanti 
kim iyam ahaha mādhavīti nāmnā
janaviditeti madāt praphullati sma 
śiva śiva na vayaṃ madhoḥ kim itthaṃ
kusumam adhuḥ kila saptalādayaś ca 
sa bakulasahakāraketakīnāṃ sakaruṇakiṃśukanāgakeśarāṇām 
tatir atiśuśubhe vilokya yāntu bhramarapikapravarā mahaḥ sajanti 
malayajamarud eṣa ity abhikhyaḥ pavanagaṇaḥ pratipadya matkavanyām 
manayujajayisurabhātiśastāṃ prasatikrīṇa ivātra mandamandam 
iti madhuṛtuvarṇanaṃ vitanvan madhuripur anyanijapriyājanānām 
caritavivṛtim anyanāyikānāṃ caritamiṣāt kalayann amūṃ stute sma  
 a ovṛkṣaḥ  a raśmi  a
margin nāyikātām
kusumakulam idaṃ dadhāti tāvad bhramarapikādigaṇas tathā svarūpam 
priyasahacaratā yadā priyāṇāṃ parasamaye śaratāṃ ca vajratāṃ ca 
ayi vidhumukhi saṅgatapriyāṅgi priyavirahād aparā dhṛtāvasādāḥ 
uta kusumapikāditudyamānā dhruvam adhunā priyatāvaśā bhramanti 
sphuradasahanatā mithaḥ sapatnyaḥ pathi rahasi priyam ātmanābhisṛtya 
diśi ca vidiśi ca sphurantam ārān nahi niranaiṣur amūḥ kva vā labheran 
niyamitacaraṇān nikuñjadhāmni
kvacana ca vāsakasajjikāyamānāḥ 
priyatamam anavāpya mānam āñcan
mukham iva mānadhanā hi dhanyanāryaḥ 
api ca tadaparās tu vāsasajjā
muhur api cintanalabdhakalpatantrāḥ 
priyatamam upalabhya cātra jāgrad
valitavad āpa sukhaṃ na cātra bhedam 
api dayitatamena khaṇḍitāśā nahi kalahāntaritā babhūva kāpi 
ucitam api tad etad eva yasmād dayitatamaḥ katham anyathā ghaṭate 
vyavahitapadavīṃ mamāsti netuṃ nahi bhavatīm api kiñcanāpi vastu 
na puruṣam iha jāgarādyavasthātrayam api cetanayā viyoktum īṣṭe 
niśi sumukhi tad adya kuñjapuñjaṃ sahasavayastati sadravaṃ vrajāvaḥ 
iha hi kumudamudgarādipuṣpaṃ sitarucirociṣi rocamānam asti 
vidhur atha dayitānvitaḥ sakhībhiḥ saha sahakhelam iyāya puṣpadeśam 
sphuṭam iha tu vidhuḥ paraḥ savṛndas tadupari vandanamālikāyate sma 
adhi kusumavanaṃ virajamānaṃ harim atha kāntimatī vṛṣārkaputrī 
sukhakaralalitāviśākhikādipriyasavayastatibhiḥ samaṃ samayya 
sukusumanikarānupadadānaṃ svam api tad apy anu tanvi yojayantī 
dvayam api tadanuvratakriyābhir dravatatibhiś ca mudāñci kurvatībhiḥ 
alam uparigapuṣpavṛndam icchuṃ svayam api tattadupagrahaṃ diśantī 
drutam iva na kim asmadīya rājñyā vahasi nideśam iti smitāñcigīrbhiḥ 
prasabham iva ramām amūṃ bhujābhyāṃ
hṛdi dadhataṃ muhur ūrdhvapuṣpahetoḥ 
sarud iva tadabhīṣṭam āpayantī
sakalakalaṃ hasitaṃ vitanvatībhiḥ 
sukusumacayakūṭam īkṣayantaṃ svayam api taṃ tulitaṃ nicāyayantī 
vividhamatatayā prahāsabhedāc chalam api satyam api prajalpinībhiḥ 
kusumaviracanāmayaṃ kalāpaṃ vidadhatam āśu ca taṃ pṛthak sṛjantī 
nutim anutim api dvaye pi tasmin samiṣavacaḥ pracayena tanvatībhiḥ  
 b tan niyojayantī  a
icchaṃ  a
dadhātaṃ  a
prajalpitībhiḥ
svaracitatadalaṅkriyāṃ stuvānaṃ svaracitatattaddalaṅkṛtiṃ stuvānā 
nijakṛtijanitāmahattvabuddhiḥ prakṛtir iheti vihasya vādinībhiḥ 
vaśam akṛta guṇakriyāṅgabhāvaprabhṛtibhir atra ca paśya citta citram 
vahati patir adhīnabhartṛkājñāṃ racayati karma vināpi tāṃ sa tasyāḥ 
aṣṭabhiḥ kūlakam
harir iha janayan vasantarāgaṃ harivanitānikaraś ca suṣṭhu puṣṭam 
abhinayamayanṛtyatālajuṣṭaṃ vyativaśitaḥ svavaśīcakāra viśvam 
iti bahuvidhakhelayā rajanyāḥ praśamam iva pratipadya nāgarendraḥ 
surabhikusumavṛkṣavāṭikāntaḥ kṣaṇaśayanakṣaṇam āpa kāntayā saḥ 
maṇimayavaracatvarasya śayyām anu kusumānilalīlayā susevaḥ 
paramatamasakhībhir asyamānabhramaratatiḥ sasukhaḥ sukhañcakāra 
iti sarvartulīlā 
atha phalaniṣpattiḥ
ghoṣe svapremakoṣe pitṛmukhasukhadasvīyavṛndena dīvyan
kaṃsena preṣitebhyas tam atibhayamayaṃ vīkṣya nighnan muhus tān 
hanti teṣām apaśyann adhi madhupuri taṃ hantum añcan savṛndam
hatvā tam ghoṣam āgāt tadatulasukhakṛd yaḥ sadā tam bhajāmi 
rādhādyāḥ kṛṣṇakāntāḥ svayam avataraṇaṃ kṛṣṇavat prāpya līlā
śaktyā vismṛtya nityāṃ sthitim aparatayā jñātakṛṣṇās tathāpi 
rāgād aspaṣṭakṛṣṇaśrayaṇasukharatā prāntataḥ kṛṣṇam eva
spaṣṭaṃ jagmuḥ svakāntaṃ tam atisukhasudhāsindhumagnāntarāḥ smaḥ 
haṃho saukhyaṃ muradviṭ kaṭukaṭakaghaṭāpreṣṭhakaṃsādiduṣṭān
hatvā tatkliṣṭacittāṃ pitṛmukhajanatāṃ nirvṛtāṃ suṣṭhu cakre 
kiṃ cānyaḥ svapriyāṇāṃ patir iti bahir akhyātiduḥkhāni hṛtvā
tattadviśleṣapīḍācchid ayam atijagadadṛṣṭigoṣṭhe vibhāti 
prātar mātuḥ sahastād aśanasukhakṛtī labdhatātādyanujñaḥ
śrīrāmādiprasaktaḥ surabhigaṇaśataṃ pālayan modayuktaḥ 
sandhyāyāṃ gopagopīsukhadagṛhagatiḥ sānurāgaṃ kṣapāyām
tattaddīvyadvihāraḥ sphuratu tava manaḥ sarvadā kṛṣṇacandraḥ 
janmādyaṃ svīyavṛttaṃ kavibharatakalācitrayogena dṛśya
prāyaṃ tanvan sabhāyāṃ rahasi tu dayitā pūrvarāgādyudantam 
vargaṃ tattannisargaṃ nijam anu vijayī sarvasātparva kurvan
dīvyadīvyaśriyābhir viharaṇakutukī nandatān nandasūnuḥ 
yaḥ śrīparyantayācyānvitir iha paśupaśreṇibandhur yaśodānanda
svīyāṅgajātaḥ subalamukhasakhaḥ kiṃ ca rādhādikāntaḥ 
sa śrīgopālanāmā surabhikulamahaḥ pālayan divyakelir
naktaṃ rāsādilīlālalitatamagatiḥ sarvadā syād gatir naḥ 
śrīmadvṛndāvanendo madhupakhagamṛgāḥ śreṇilokā dvijātā
dāsā lālyāḥ surabhyaḥ sahacarahalabhṛttātamātrādivargāḥ 
preyasyas tāsu rādhāpramukhavaradṛśāś ceti vṛndaṃ yathordhvaṃ
tadrūpālokatṛṣṇak pramadam anudinaṃ hanta paśyāma karhi  
 a margin vantiṃ hānīm b
hantum  b
oghaṭao  a ākhyāti
śaśvad dhyāyati dūragasthiti mithaḥ sūkṣmaprathaṃ cāyati
prājyāntargatam āttanarmas tu sakhīmadhyasthitaṃ paśyati 
rādhāmādhavanāmadheyamithunaṃ vighnān atītyāmitān
dāmpatye sthitam atra vā yadi rahaḥ prāptaṃ tadā kiṃ punaḥ 
rādhākṛṣṇayugaṃ muhur vighaṭanām uttīrya dāmpatyabhāk
pratyekāntam udasram ekataragasvāpāntar antar mithaḥ 
vaktraṃ paśyati mārṣṭi locanapuṭaṃ nāsāgram uddaṇḍayan
niṃste gaṇḍayugaṃ hṛdā hṛdi milal lelīyate śarmaṇi 
gauraśyāmarucojjvalābhir amalair akṣṇor vilāsotsavair
nṛtyantībhir aśeṣamādanakalā vaidagdhyadigdhātmabhiḥ 
anyonyapriyatā sudhāparimalastomonmadābhiḥ sadā
rādhāmādhavamādhurībhir amitaś cittaṃ samākrāmyatām 
iti phalaniṣpattiḥ  
 a śarmāṇi  oruco jvalābhir  b abhitaś
pūrṇāḥ pulindya iti yā stutā vrajaramādibhiḥ 
na vayaṃ sādhvi sāmreti śreṇibhir dvārikāśriyām  
anayārārādhito nūnam itthaṃ pūrvābhir eva ca 
purāṇe kvāpi vaiśiṣṭyasāmānyaṃ neyam ūhyate 
rukmiṇī dvāravatyāṃ tu rādhā vṛndāvane vane  iti
tasyāḥ kāntaḥ sadā kāntaḥ sa syād ekāntabhāg vaśaḥ 
yāv amū mama cittāntarbhūruhasneham ūhatu 
sadbhakteṣv atulaṃ pitṛvyayugalaṃ kṛtvā madīyāṃ gatim 
svaṃ dāsyaṃ diśad asti yat prabhuyugaṃ tan me sadāstāṃ gatiḥ 
gaṅgāyāṃ kakucaṅgamuk śrutimadāj jāgradgataṃ māṃ prati
śrīvṛndāvipine trayīm api parāṃ svapnād avasthaṃ punaḥ 
yaḥ śrīmān madhumardanaḥ subhagatā sadrūpatā viśrutaḥ
saṃjñāvān laghuvaṃśaśaṃsakatayā vande ca vande ca tam 
śrīkṛṣṇa kṛṣṇacaitanya sasanātanarūpaka 
gopāla raghunāthāptavrajavallabha pāhi mām 
iti śrīsaṅkalpadrumanāma kāvyamāmakaspṛhā
dhāma śrīrādhākṛṣṇarūpapūram api pūrayantam 
śrīrādhākṛṣṇacaraṇārpitam eva mama sarvam
iti tad idam api tathā bhaved evam 
iti śrīsaṅkalapakalpadrumanāmakāvyaṃ samāptam 
śrī haraye namaḥ  
 BhP x  a oramālibhiḥ
 BhP x
 BhP x
 SkandaP v etc  a
ūhatuḥ  b pitṛo
Saṅkalpakalpadruma
