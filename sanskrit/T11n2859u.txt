Anupalabdhirahasyasiddhānte viprakīrṇasyānupalambhasya yādṛśī rūpaniṣṭheha tādṛśyāḥ saṅgrahaḥ kriyate sphuṭaḥ  pratiṣedhe sādhyenupalabdhis tṛtīyaṃ liṅgam tac ca yady upalabdhivirahamātram tat kathaṃ kasyacit pratipattiḥpratipattihetur vā tasyāpi vā kathaṃpratipattiḥ tasmād abhakṣyādivatparyudāsavṛttyānyopalabdhir evānupalabdhiḥ tatrāpi yady anyamātrasya tadaikasya kasyacid upalabdhau sarvasya niṣedhaprasaṅgaḥ iṣyata eva tādātmyaniṣedhaḥ sarvasyeti cet taddeśaniṣedhopy anivāryaḥ tad ayaṃ viśeṣaḥ vedye yatra hi yanmatir niyamataḥ syād vā na vātasyadhīr iṣṭā nonupalabdhir anyavirahajñānasthiterāśrayaḥ   abyatra vedyamāne yasya matiḥ syād itideśakālasvabhāvaviprakarṣiṇāṃ niṣedhaḥ niyamena iti upalambhakāraṇāntaravaikalyasya etena dṛśyaviśeṣaṇaprāptasyābhāvajñānasthitir iti darśitam ato na sarvasya niṣedhaprasaṅgaḥ yatra ca vedyamāne yanmatir niyamena syāt tasyaiva dhīr iṣṭānyasyadvitīyasyābhāvaniścayaprabandhākṣepāya kṣamā iti    etena na virahamātram paryudāsavṛttyā tv anyaviśeṣabuddhir ity uktam atra ca tasyaivaikākina iti sāmarthyātanyathetarasyāniṣiddhopaladher adhāvāsiddheḥ tad yathā neha ghaṭaupalabhyasyānupalabdheḥ yathā kvacit kiñcid iti tatra dṛśyasya iti svabhāvaviśeṣa upalambhapratyayāntarasākalyaṃ coktaṃ draṣṭavyam anupalabdher iti pratiyogina upalabdher ity arthaḥ tac ca pratiyogīhety ādhāratāprāptaṃ bhūtalam anyad vaikendriyajñāsaṃsargi tadanyo vā yasmin vedyamāne niṣedhya upalabhyam eva itisāmānyokteḥ tatra  yadhi bhūbhāga upalabhyaeva kumbhasambhavaḥ sādhyaḥ tadā sa eva pratiyogī kim anyāpekṣayā yadā tu nabhasi tadāpi tad evālokasañjñitam anyo vā ghaṭādiraniyatasthitiḥ spṛśyaniṣedhe tv ayam eva etenaikajñānasaṃsargīpratiyogī vyākhyātaḥ kvacit punar anyathāpi yathā pradīpaṃ kavalayitur neha raso dṛśyānupalabdheriti sparśa eva pratiyogī tayor hi sator naikarūpaniyatā pratipattiḥ  pānakavat dūrād rūpadarśanepi tarhi kathaṃrasaniṣedho na bhavati deśaviprakarṣiṇaupalambhayogyatāyā abhāvāt prāpyakāritvād ghrāṇarasanasparśanānām uktaṃ ca  yasmin vedhyamāne yad avaśyaṃ vedyata eva iti nāpi rasānubhave rūpaniṣedhaḥ tadāpi tallakṣaṇāyogāt    evaṃ śabdopalabdhyāpi na rūpaniṣedhaḥ samandhakāre hi satopi rūpasyajñānāvyabhicāriṇī na śabdavittiḥ āloke tu na tāvad dṛśyamānasyaiva niṣedhaḥ adṛṣṭasyatu yogyasya niṣedhepi na doṣaḥ tallakṣaṇātyāgāt etena devakulādau paridṛśyamānetaddeśabheryādiravābhāvasiddhir nāvaśyaṃ śabdāntarapratītisāpekṣeti darśitam na tayoḥ sahapratītiniyama iti cet bhūbhāgakumbhayor api naivam ubhayos tu satorekarūpapratītiniyamavirahaḥ pratyakṣasya tatrāpi samānaḥ ekajñānam anyagrahāvinābhūtaṃvānyagrāhijñānāntarāvinābhūtaṃ veti na viśeṣaḥ evam ekendriyajam anyad vā santamasevavarakepi dīpābhāvas tadākāravirahiṇo jñānāntarād antato vikalpādapi  yadiparasamayasyānuvartanam vastutas tu vastusann evāndhakāra ekajñānasaṃsargīpradīpasya sambhavatīti kim anyena nanu svabhāvaviśeṣepi pratyayāntarasannidhirupalabdhiyogyatā sa ca bhinnendriyajñānanimittaṃ bhavann apibhinnendriyajñānapratyayaniścayenupayuktaḥ tataś cānyasyapratyayāntarasannidhisaṃśaye niṣedhaḥ kriyamāṇontato vikalpād api niyatākārāt kathaṃ dṛśyasya kṛtaḥ syāt ucyate na khalu pratyayāntarasannidhisiddhinibandhanaṃsamānendriyajñānam eva kiṃ tu pañcaskandhalakṣaṇasyātmabhāvasyā   vasthāviśeṣasaṃvedanam api yadā nendriyasvabhāvaviśeṣābhyām aparaḥprakāśakopekṣyate yathā śabdapradīpadau tatra hi kiñcit śrutadṛṣṭapūrviṇastadavasthendriyapraṇidhividuṣo yataḥ kutaścit tattadākāravirahiṇo jñānāttadabhāvasiddhiḥ kena vāryate kas tarhi jñānāntaraparigrahasyopayogaḥ taddaśāsaṃvido jñānānutpādād evatadabhāvasiddheḥ kathaṃ vā bhinnaviṣayendriyajñānādanyaniṣedha iti uktam atra nābhāvasya kvacit sāmarthyam ityādi  tato najñānāntaram indriyasādguṇyaniścayāya samāśrīyate kiṃ tu pratiyogivirahavikalpajananāya  tatrayathā samānendriyasaṃsargijñānam anyābhāvaniścayasamartham tathānyad api satisattvevyabhicaritavyārthāntarajñānākāravirahīti na kaścid viśeṣaḥ katham iti cet nātrecchānicchayoḥ sāmarthyam  yasya tuyadanvayavyatirekānukāraḥ  tayorhetuphalabhāvābhyupagamaḥ yathā bhūtalaikākāraniyamāt tajjñānam anyaniṣedhavikalpenānukṛtānvayavyatirekam tathā pradīpam ānane kṣipataḥsparśākāramātraniyamād rasābhāvajñānena tajjñānam na hy anayor utpattauvyavadhānāvyavadhānavibhāgaḥ tathānupādhike payasi praṇihitaghrāṇasyāsparśanadarśanasyāpivikalpa eva gandhāntaram ananubhavatopi gandhābhāvajñānena tadākāraśūnyaḥ    laiṅgikaṃ tad iti cet  na vyavadhānābhāvād abhyāsadaśāvataḥ yatpratipattāv eva hi yanniścayaḥ na sa laiṅgikaḥ pratyakṣasiddho vā yathā nīlaṃ na pītam iti asti ca sannihitepayasi ghrāṇapranidhānamātrākāravikalpavato nāsti gandha iti niścayaḥ  tatragandhajñānābhāvamātrasyāsādhanatve yadi niyatākāravikalpānubhavo na hetuḥ pītābhāvajñānasyāpi mā bhūn nīlānubhavaḥ atra vā pratyakṣapauruṣam āmanato duṣpariharaṃparatrāpi  tad eva ca pratyakṣam ekasya niṣedhyāpekṣayānupalabdhir ucyate yathā tathoktam tac ca mūḍhaṃ pratipattāramadhikṛtya pūrvasamayānusāreṇa dharmiviśeṣebhāvaṃ niścāyayal liṅgam  amūḍhasyapunar abhyāsābhāvavatonantarasaṃśayavinākṛtaḥ sthira evāsau niścaya itipratyakṣapravartita ucyate nanu na pratyakṣakṛtaḥ kaścid abhāvavyavahāraḥ nāpi pratyakṣam arthābhāvaniścayena phalavad uktam kiṃ tu jñānābhāvaniścayenaiva taddvāreṇaivatv arthābhāvaniścayam antarbhāvayatīti pratyakṣakṛtaḥ sa ucyate  sa catatsāmarthayajanmāpy anantaraṃ saṃśayena bhavatā paribhūyamāno mūḍhaṃ pratilaiṅgikaḥ  na hi jñānasyeva prakāśarūpaniyamorthasyety adṛṣṭasyāpi sthiteravirodhāt  dṛṣyānupalabdhiḥ śaraṇam amūḍhasya tu vyāpakānupalabdhiḥ dṛśyasattāyā darśanaviṣayatvena vyāpteḥ etadvivecanāsāmarthyāttu prācyo mūḍha ity eke    tad ayuktam yathā hi jñānam aprakāśamanavasthāyi tathādṛśyam bahir apītitadvad eva pratyakṣeṇānivāryavirahavyavahāram kevalaṃ jātyaiva jñānaṃ dṛśyam bahis tu kiñcit kathañcit kadācit tatrābhyāsaviśeṣavataḥ pratipattur jñānāntarasāmānya iva bāhyaviśeṣepi pratyakṣamātrādeva jhag iti niṣedhasiddhir asakṛd anubhūyamānā katham apahnotuṃ śakyā tattvotanumānasambhavād iti cet abhimatayogyatāniścayopi na pratyakṣakṛtaḥsyād iti yat kiñcid etat na ca yathoktaḥ saṃśayo bahiradhikāreṇaiva  tadayam asaṃsṛṣṭavikalpo vā pratyakṣo darśanātmā dṛśyātmano vā vikalpasya darśanedṛṣṭirvikalpakalpanām indriyajñāne pratihanti ityāder avācyatāprasaṅgāt  tasmājjñānepi kadācid anyajñānasya vimarśaḥ arthepy anullikhitāntarāsaṃśayoniścaya iti daśāvibhāgena pratyakṣasyetarasya vā sāmarthyasthitiḥ na tu jātivibhāgena nanv ekopalambhānubhavād ityādinā jñānāntaraniṣedhaeva sāmarthyam uktam anubhavaś caivam eveti cet  na  yathā hi   idaṃ nopalabha iti pratyakṣād anubhūyate tathedaṃ nāstīty api jhag ity evābhyāsavataḥ anabhyādavatas tu jñānābhāva eva niścayaḥ tadvāreṇa tv arthābhāva iti tadapekṣayāśāstre tathābhidhānam evam ekajñānanasaṃsargiyatnādayopi vācyāḥ ata eva vyavasyantīkṣaṇād eva sarvākārānmahādhiya ity uktam mṛduprajñādhikāreṇa ca sthānasthāneṣu yatnaḥ tasmāt paṭudhiyaḥpratyakṣād eva maṇirūpyādivivekavat tanniṣedhavyavahāropi durnivāraḥ na cābhāvo nāma vigrahavān yenānyavyatirekiṇā rūpeṇa sākṣātkartavyaḥ kiṃ tu vyavahartavyaḥ sa caikākāraniyamāt paṭunāvyavahartum adhyakṣeṇa śakya eva yaḥ punar apaṭur āpātataḥ pravṛttepyabhāvaniścaye saṃśete sa dṛśyasyaanupalambhamātram anusṛtya tadvyavahāraṃ pravartayati yas tu tatopy apaṭuḥ sa dṛśyasyānupalambhepisandihāno vyāpakānupalambhena pravartate na punar avyāmuḍhasyānena parvṛttiḥ pratyakṣāpāṭava eva hy anumānaṃ prārthyate tatpāṭavaṃ ca vikalpajananenāvasthāpyate paṭutaratvaṃ ca tatra vimarśābhāvāt    cārvākaṃ tu pṛthagabhāvam anumanyamānam evaprati pratyakṣasya niṣedhavyāpāro darśitaḥ arthasāmarthyāpekṣādyukteḥ na cānumānasyevapratyakṣasyāpi niścayavaśād grahaṇavyavasthā kiṃ tu pratibhāsavaśāt niyatākārataiva catasya tadanyābhavabhāsanam tasmād duṣpariharaḥ pratyakṣasyābhāvavyavahāraśaktisambhavaḥ pratiṣedhas tu sarvatrānupalambhād iti tu napratyakṣapratikṣepaḥ kiṃ tu liṅgāntarasya dvāv eva vidhisādhanāv iti yathā tad ayam ambhasi gandhaniṣedhaḥ pratyakṣakṛtaevāvyavadher na laiṅgikaḥ kiṃ cātra liṅgaṃ gandhābhāvāvyabhicāri jñānakāryānupalabdhir iti cet yadā svagrāhijñānaṃ kāryahetuḥ tadedaṃ yuktam api yadā tu pratyakṣam eva tat tadā pratyakṣayogyasya tannivṛttiḥ yadi na  dṛśyānupalabdhir ghaṭasyāpi mā bhūt tad idaṃpratiyogijñānarūpatālocanavañcanāphalam eva ayaṃ ca vādī yadīndriyasādguṇyamaniścinvann etad āha tadā sann api gandhādirnopalabhyata ity āyātam atha niścinvann alaṃ kāryānupalabdhyeti draṣṭavyam parokṣasambhāvite ca kāraṇādau kāryādyanupalabdhiṃ yatnena yojayati  sampratica   doṣaleśabhayāt pratyakṣasambhāvitepi saṃśetaity asambhaddham tasmāt sthitam etat yasmin vedyamāne yad avaśyaṃ vedyata eva tasyābhinnendriyagrāhyasyānyasyavānindriyagrāhyasya vā buddhir anupalabdhiḥ sā ca vyavahāram eva sādhayati anyathā pratyakṣasiddheḥ tadarthaṃ cavirahajñānasya sthiteḥ sthairyasya āśraya ity uktam na tu virahaniścayasyeti yathā ca niyatasahopalambhayor ekajñānam anyaniṣedhāya tathā niyatāsahopalambhayor apīty āha na vāiti  vedye yatra hi yanmatir niyamato na syād ity arthaḥ yathā nīlam idam anīlaṃ na bhavatīti atrāpi vyavahāra eva sādhyaḥ  etenaparasparaparihārasthitilakṣaṇo virodho vyākhyātaḥ nanu yasmin vedyamāne yanmatir niyamena bhavituṃsambhāvyata ity anenaiva gatam etat aḍṛśyopi hi tādātmyena niṣedhyamāno dṛśyatayāsambhāvita eva niṣidhyate anyathā dṛśyādṛśyatayā svayam eva bhedābhyupagamāditi kim anena pṛthagvacaneneti cet evaṃ tarhi na vā syād ity ayam abhāvaḥ pradhvaṃsalakṣaṇovyākhyāyate pravṛttapi yanmatir yatra vedye sati niyamena nivartata ity arthaḥ niyamaś ca sattabādhanebhāva eva yuktaḥ yathā neha śītam agner iti  etenasahānavasthānalakṣaṇo virodho vyākhyātaḥ    nanv andhakāre niyamenānupalambha iti nāvaśyamviruddhaparigraha iti cet naikapratipattrapekṣaṃlakṣaṇam etat kiṃ tu sāmānyena  asti canirālokasyāpi rūpasya darśanaṃ kaiścit tenāpi vā sambhāvyam añjanaviśeṣādinetisattocchede tu niyama evety adoṣaḥ nanv atrāpi śītaṃ yadi syāt nāgner ekarūpaniyatā pratipattir iti kathaṃpūrvato viśeṣaḥ naivam  sparśanāgamye niṣedhasyābhimatatvāt  tarhipravṛttāpi śītasya buddhir agnau vedye sati niyamān nivṛttā iti pratyetumaśakyam  na  anyadaitatpratīter vivakṣitatvāt tarhi prāggṛhītavirodhasmaraṇavyavahitavyāpāratvānna pratyakṣasya pravṛttitobhāvaniścayaḥ syāt mā bhūt  kevalaṃ vyavadhānepi tathāviruddhabuddhirevābhāvaniścayāṅgaṃ nānyamātrasyety anupalabdhivyavasthānibandhanasya na kṣatiḥ na ca vyavahāramātrasādhanam atrāpi saṃmatamity āha sāpekṣā tu parā smṛtāv ata ihābhāvopi sādhyaḥ tatsiddhau catanniścayasthitilakṣaṇo vyavahāropi na punas tanmātram ity arthaḥ  tathāhetuvyāpakanihnavebhāvopi sādhya iti vartate yathā neha dhūmogner abhāvāt neha śiṃśapā vṛkṣābhāvāt na hy atrāgnivṛkṣayoḥ pratiyogipra   tyakṣamātraṃ pūrvapravṛttatādātmyatadutpattisambandhabodhasmaraṇanirapekṣaṃdhūmāśiṃśapayor abhāvaniścayaṃ prasavati  tatotrāpyabhāvasādhanavyavahārasiddhiḥ te etarhi niṣedhahetavaḥ svabhāvānupalabdhiḥkāraṇānupalabdhir vyāpakānupalabdhiś ceti tathā vidhisādhanau dvāv iti pañcahetavaḥprasaktāḥ  na anupalabdhisāmānyāśrayādekatvāt  api ca anupalabdhiḥ svasyāparasyāparā kāraṇavyāpakayoḥsvabhāvānupalabdhir evāparasya kāryasya vyāpyasya vāparā kāraṇānupalabdhirvyāpakānupalabdhiś cocyote yathā hy anyapratyakṣam evānyasyānupalabdhiḥ tathā kasyacit svabhāvānupalabdhir evakāryavyāpyāpekṣayā kāraṇavyāpakānupalabdhir ucyata iti na vyapadeśabhedādvastubhedaḥ tasmāt svabhāvānupalabdher eva niṣedhaḥ sarvasyeti trayam eva liṅgam etena kāryasya svabhāvānupalabdhir evasamarthakāraṇasya kāryānupalabdhir upalakṣitā draṣṭavyā hetuśabdasya vā liṅgārthasyavyākhyānāt  yathānehāpratibaddhasāmarthayāni dhūmakāraṇāni santi dhūmābhāvād iti    kathaṃ tarhi nātra tuṣārasparśogner itivyāpakaviruddhopalabdhisaṅgrahaḥ atrāpy anupalabdhiḥ svasyāparasyāparā vyāpakasya hi śītasya viruddhadahanopalabdhirūpā yā svabhāvānupalabdhiḥ sā vyāpyasya tuṣārasparśasyavyāpakaviruddhopalabdhir ucyata iti na doṣaḥ yady api ca vyāpakānupalabdhirapi sā vaktuṃ śakyā  tathāpiviruddhapratiyogipratītirūpatāpratipādanārthaṃ tathāvyapadeśaḥ evaṃ kāraṇaviruddhopalabdhyādayovyākhyeyāḥ sarvatrābhāva eva sādhyodhyakṣeṇāsiddheḥ taddvārakas tu vyavahāra iti nanu viruddhopalabdhyādau kathamanupalabdhivyavahāraḥ  uktam atrapratiyogyupalabdhir evānupalabdhiḥ pratiyogī ca dvividha eva  tatra yadāviruddhaḥ pratiyogī tadā viruddhaśabdaprayogaupalabdhiśabdam evam prayojyam upapādayati śeṣe tu pratiyogini gamyamānesvabhāvaśabdo dṛśyaśabdo vā prayujyamānaḥ pratiṣedhyāpekṣayānupalabdhiśabdenavyapadeśayati tad ekatropalabdhitvaṃ gamyam anyatrānupalabdhitvam  tattvaṃ tvekam eveti na doṣaḥ yadā ca viruddhaḥ pratiyogī dvitīyasya ca parokṣasyaivaniṣedhaḥ  tadā tasyāpi nāvaśyaṃpratyakṣam evānupalabdhiḥ kim tv anumānam api    viruddho hi svasattayā parasattām apanayanpratiyogī mataḥ na ca parokṣopi tathābhavan kena vāryate niyatasahopalambhe tu pratiyogini pratyakṣayogyasyaivaniṣedha iti tasyāvaśyaṃ pratyakṣāpekṣā na hy anumīyamāne pradeśe ghaṭo yadibhaved upalabhyetaiveti sāmarthyaṃ pratyakṣāyogād anumānasyacārambhaniyamābhāvād iti kathaṃ niṣedhaḥ yady evam vikalpamātrād apratiṣedha iti cet  na tatrāpi vikalpākāre vedyamāne bahir apyabhimatadeśam indriyasāmarthayānapāyenubhūyeta ity ucyate na tu vikalpanīyebāhye vikalpyamāne dvitīyam api vedyeta iti śakyam vikalpanīyapi bāhye vikalpyamāne taddeśamaparam upalabhyetaiva iti kiṃ na syāt na hi pratiyogijñānam anyasya dṛśyatāropanibandhanam api tv abhāvaniścayotpādanimittam sattvavastutvāt tac ca vikalpasyāpīti ko viśeṣaḥ atha pratipattranurodhaḥ ekajñānasaṃsargiṇopy anurodhaḥ sādhur iti naivam  jale gandhasyānalerasasyāpi śeṣamātropalabdhau vābhāvavyavahāramātradarśanāt  tatra vājñānākāryānupalambhavādenyatrāpi sa eveti kim ekajñānasaṃsargiṇā kāryānupalabdhyā samarthasyaiva niṣedha iti cet gandhādis tarhi sann api nīrādāv indriyavaiguṇyānnopalambhya iti mahad eva śāstrapariśramaphalam sa hi vaiguṇyasya kāraṇānupalambhepiyogyādibhir abhibhavaṃ sambhāvayan saṃśete bhūtale tu tatkṛtābhūtadarśanamindriyapāṭavepi sambhāvayan kiṃ na saṃśete tasmād abhyāsadaśāyāṃ tādavasthyasthityaivavyavahāraḥ    nyāyanāthasya tu na vyavahāram anuvṛttyaparyanuyogo visargo vā kiṃ tv etāvatyām apigatau nāsmallakṣaṇakṣatir iti darśayituṃ prauḍhivaśāt yathā sarvacittāsarvabodhaniścayepi sa evasarvajña iti vyavahāre ca yathaikajñānasaṃsargiṇaṃ paśyatas tathānyam apipratiyoginam abhāvaniścayo dṛṣṭaḥ sādhāraṇovisaṃvādī ceti naikajñānasaṃsargigrahaḥ vikalpaśaraṇāvasthāyāṃ ca tadākārasaṃvedanam evānyaniṣedhasādhanaṃ yuktam tathaivābhyāsena pratyakṣasāmarthyadarśanāt tad evaṃ viruddhasya parokṣasyāpy upalabdhiranumānātmikābhāvam itarasya sādhayati yathā neha śītaṃ dhūmād ity evaṃvyāpakaviruddhakāryopalabdhir draṣṭavyā yathā neha tuṣāraṃ dhūmāt etac ca saṅkalayyaprayogakāle vyākhyānam vastutas tu na śītam agner ity ekaḥ prayogaḥtadasiddhiparihārāya tv asti cāgnir atra dhūmād ity aparaḥ tathā na tuṣāramagneḥ  vyāpakasya hi viruddho viruddha eva agniś ca dhūmād iti śeṣam apy evam ūhyam yadi kāraṇādeḥ svabhāvānupalabdhir anyasya kāraṇādyanupalabdhiḥparyudāsarūpā kathaṃ tarhi nirupākhyeṣu yathā na vaktā bandhyāsutaś caitanyābhāvāditi  tatrāpi buddhipratibhāsasyaiva caitanyaviyuktatvena saṃvedanaṃvyāpakānupalabdhiparyudāsaḥ vaktṛtvavyavacchedena ca saṃvedanaṃ vyāpyābhāvaḥ    svabhāvahetuparyavasitāś ca sarvānupalabdhayoniṣedhasādhanādhyavasāyāc ca bhedena nirdeśa iti na doṣaḥ tathāpy uktena krameṇa sākṣād evasvabhāvanupalabdhir niṣedha iti katham ācāryapādaiḥ paramparayābhidhānādaupacārikaḥ kṛta iti cet niṣedhyasyaiva yadi dṛśyānupalabdhirniṣeddhrā vivakṣitā tadaupacārikaḥ yadi tu parasyāpi tadā mukhya iti ko virodha iti  kevalamaupacārikakathane kiṃ prayojanam iti syāt tatrāpi dṛśyasyaiva niṣedho yathāśakyaḥ syāt  nānyasyasarvajñavītarāgādeḥ pradhānapuruṣārthasyeti kāryatas tatrāntarbhāvaḥ tattvatas tu tasya tadanyasya vāyathoktasyānupalabdhiḥ sādhiketi anupalabdhirahasyaṃ samāptam 