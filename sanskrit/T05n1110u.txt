bhāratīya  saṃskṛta  bhāṣāyāmBodhyāpattideśanāvṛttiḥāryamañjuśriye  kumārabhūtāya  namaḥnamo bhagavate śākyamunayebudhvā yo hyavikalpatāṃ ca sugatokalpyānaśeṣāṃśca saḥkārūṇyātiśayājjagaddhitakaro natvā ca taṃ gautamam sattvānāṃ hitakāmyayāptavacanāt sūtrācca vakṣyami tāṃbodhyāpattikadeśanāṃ jinasutavyāpattisaṃśodhinīm  traikāyikenaṃ sarvākārajñena buddhena bhagavatā śākyamuninā sarvasattvahitāya bahuvidhā saddharmadeśanā pravartitā saṅgraha  dṛṣṭyā saṅkalitā satī paryāpti  āgama dharmaḥ  buddhavacanāni dvādaśasu pravacanāṅgeṣu saṅgṛhyate idaṃ tāvat  triskandhasūtraṃ teṣu sūtrāṅge parigaṇyate dvādaśāṅgānyapi piṭakatraye saṅgṛhyante teṣu  tripiṭakeṣu idaṃ  triskandhasūtra sūtrapiṭake  ntarbhūtaṃ  bhavati mukhyatastāvadidaṃ mahāyānavinaya  piṭaka meva  yato hyasmin vastunoṅgasya cobhayornirdeśo vartate asyedaṃ paurāṇikaṃ  kathānakam tathāhikautukādīnāṃ pañcatriṃśat ādikarmikāṇāṃ bodhisattvānāṃ rājagṛhe piṇḍāya caratāmavamardena tadā madyavikretuḥ  ekaḥ putro mṛtaḥ tadāpattideśanāyai upālinā prārthito bhagavān  buddhaḥ idaṃ  sūtraṃ  adeśayat bodhisattvakulasya mārgāṅgatvenedamanuvartate athavā rājagṛhe  samupajātena puroja nāmadheyena brāhyaṇena pañcatriṃśad vyādhakānadhikṛtya mithyā mārgo deśitaḥ falataḥ pañcatriṃśacchiraskamatsyarūpeṇa  saḥ samutpannaḥ tadarthamidaṃ  sūtraṃ deśitamiti keṣucana grantheṣūpalabhyatekintu ratnakūṭe nāstīdaṃ vacanamiti asyāḥ  bodhyāpattideśanāyāḥ vyākhyānaṃ prayojanādinā prakāracatuṣkeṇāvagantavyam kāni tāni  prayojanādīnipañcaprakārāṇi prayojanādīni abhidheya stavad  ādikarmikāṇāṃ bodhisattvānām āpattayastacchuddhikaraṇopāyaśca abhidhānaṃ tu granthagatāni sarvāṇi vacāni prayojanaṃ hi  tāsām āpattīṇāṃ śuddhireva prayojana prayojanaṃ  prayojananiṣṭhā tadupāyena buddhatvāvāptiḥ sambandhastāvadupāyopeyabhāva eva yaḥ khalvarthato nirdiṣṭaḥ ayaṃ saṃkṣepārthaḥ triskandhānāṃ sapta  skandhānāṃ vā śuddhiḥ catvāri vā balāni trividhavivādādīnāṃ codyaparihārāśca sahaivāvagantavyāḥ tadayamupadeśābhiprāyaḥ ānantaryādi  pañca mahāpātakānyapi nirantarātyantavipratisāreṇa ebhiścaturbalaiḥ māsaṃ varṣa yāvat pañcabhiraṅgaiḥ sabhūmisparśa  praṇāmena pratideśanayā śuddhalakṣaṇānvitāni bhavantiśuddhāni bhavantīti madhye  pāpagraste sati māsaṃ yāvat  pratidinaṃ ṣaḍvāraṃ  pratideśayet kṣudrakāṇāṃ  pāpakānāṃ kṛte  pratidinaṃ triṣu yāmeṣviti sapta dināni  uparyuktavidhinā pratideśanā  kartavyā yadi āprattisaṃsparśāśaṅkā syāttadā dharmaikāṅgena  pratideśanā  vidheyā ayamevopadeśasya  vāstavikaḥ  arthaḥ yadi pūrva evaṃ mayā śrutam iti tathā ante  bhagavato bhāṣitamabhyanandan ityādyantayoḥ  vacanayoḥabhāvānnedaṃ buddhavacanamiti cennaāryaratnakūṭadharmaparyāya śatasāhasrikāsūtre nidānādisarvasyābhihitatvāt tata eva cāṃśatosya  triskandhasūtrarasya nirgatatvād asmin  triskandhasūtre  evaṃ mayā śrutamityādyantavacanayoḥ abhāvānnāsti virodhākhyo doṣaḥ  yadyevaṃ  tarhi  atra āpattimūlasyābhāvāt kasyāpi pratideśanā na jñāyeteti cet idaṃ tvasya  granthasya āyantābhyāṃ  bhāgābhyāṃ jñātuṃ  śakyate pañcatriṃśadbuddhānāṃ niścita saṃkhyānirdhāraṇaṃ pūrvoktānāṃ pañcatriṃśadvineyānām iṣṭasampādanaṃ ca  teṣāṃ buddhānāṃ naikaṭayābhiprāyeṇaiveti nedamasya tātparya yadatrānyeṣāṃ  buddhānāṃ asamāveśo vā anyeṣu praṇāmābhāvo vā asminneva  granthe agre ityādi vacanena  pañcatriṃśadatirikta buddheṣvapi namaskāraḥ abhihitaḥ nātra diśāviśeṣeṇa prayojanamapi tu dīrghāyuṣṭvānnirmāṇakāyasya tadanukūladiśāsu vidyamānatvāt daśasu dikṣu vidyamānasattvānāṃ hitārtha daśidigāśrayaṇāccātra daśasu dikṣu ityevaṃ  kathitam  nātra atītā anāgatāśca buddhāaḥ sākṣirūpeṇa samuddhṛtāḥ saṃvṛtito virodhāt atroddhṛtānāṃ sarveṣāṃ  buddhānāṃ nāmnā saha tathāgata iti  śabdaprayogo nāsti kevalaṃ caturbhiḥ sahaiva ataśca arthata evaṃ  sarveḥ saha tathāgataśabdasya vidyamānatvaṃ jñātavyaṃ manasā cālamambitavyam  śabdaśaḥ tathāgata  śabda yogena vacanavirodhaḥ syāt samastapadaiḥ deśitatvāditi atra tāvaccaturbhirbalaiḥ pāpadeśanā kartavyā yato hi  bhagavatābuddhena caturdharmanirdeśa ajātaśatrukaukṛtyavinodanasūtrayośca eteṣāṃ caturṇā  balānāṃ mahatī anuśaṃsā kṛtā idaṃ  sūtradvayaṃ deayorbodhisattvayoḥ kṛte samupadiṣṭam atra  triskandhasūtreko nāma dharmaḥ ityupālinā pṛcchā kṛtā ayaṃ tasmin samaye bhagavato buddhasyāntevāsitvāt vinayavacanāni saṃgātupālernidiṣṭatvācca arhatparipṛcchayokto vinayaviniścayaḥyato hi mahāyānāpattivastūnyanena nirdhāritāni ataḥ idaṃ  triskandhasūtraṃ viśiṣṭaṃ vacanam sāmānyenedaṃ ratnakūṭamabhidhīyatetriskandha ityapyabhidhīyate namaskārapratideśanādyaparimita puṇyaskandhādīnāṃ  nirdeśakaḥ ayaṃ laghuḥ triskandhaḥ na tu bṛṃhīyān atra bodhyāpattideśanāyāṃ bodherabhiprāyastāvanmahābodhyarthakaḥ sattva ityavaśiṣṭaṃ  padam  athavā bodhyā pātayatīti bodhyāpattiriti tṛtīyāyāḥ prayogaḥ karaṇīyaḥ ime hi ādikarmikabodhisattvā adhimukticaryābhūmisthitā  vineya janāḥ  na tu prāthamabhūmikā bodhisattvā ti jñātavyam asyāmāpattau satyāṃ durgatau gamyate asyā āpatteḥ sthūlāyāḥ sūkṣmāyāḥ pārājayikaduṣkṛtāduṣkṛtānāṃ ca kramaḥ sūtrasyāsya pūrvabhāgād anyebhyaśca  granthebhyaḥ  jñātavyaḥ pratideśanāgatopāyāḥ sūtrasyāsyāntime  bhāge vistareṇāvaseyāḥ idaṃ tāvadāpattīnāṃ viśodhanamātram tāsu āpattiṣu satīṣu pratideśanaiva viśuddhiḥ sāpi dvividhā  pāramarthikī pratideśanā  iyaṃ  ajātaśatruḥ kaukṛtya vinodasūtrānusāraṃ sarvadharmaniḥsvabhāvatācintanameva iyaṃ hi mahāpatideśanā  yathoktam ṛjuḥ sthitvā ca sampaśyenmahatī saiva deśanā draṣṭavyaṃ bhūtato bhūtaṃ bhūtadarśī vimucyate  ityuktam  sāṃvṛtikī pratideśanā iyaṃ tāvaccaturbhibalaiḥ sakaukṛtyena ca manasā sarva namaskārādikaṃ māyopamabuddhyā karaṇīyamiti  iyaṃ hi  laghupratideśanā etadartha  sūtrārtham upālinā nivedite sati bhagavān teṣāṃ bodhisattvānāmarthāya raśmibhirdaśadigavasthitān catustriṃśadbuddhādīn anekān nimantrayāmāsa atrākāśasthitānāṃ  buddhabodhisattvānāmagre uktāpattikāḥ  bodhisattvāḥ sakaukṛtyāḥ pūjāṃ cittotpādaṃ śaraṇagamanaṃ namaskārāt prabhṛti pāpadeśanaṃ yāvat yugapat kṛtvā sarvapāpaiḥ suviśuddhāḥ  bhūtvā prathamabhūmisthitā abhūvan tadanu tadanuyāyināṃ tāvāt vijane sthāne maṇḍalena pūjayā  pañcatriṃśadbuddhānāṃ citropasthānena gurūpadeśa taścittotpādādinā saha pratideśanākaraṇena sarvapāpaviśuddhirbhaviṣyatīti phalataśca samyaksaṃbuddhatvamavāpsyate ayamevāsya vidhiriti tada nantaraṃsarvaprathamaṃ yathārthapratideśanā tāvat āśrayabalainaivaṃ pāpapratideśanam ahaṃ amukānāmā ityādinā abhihitam idamatra jñātavyaṃ yat āśrayabhūtān pañcatriṃśadbuddhān sampūjya samabhyarcya dvividhibodhicittotpārdo vidheyaḥ tadanantaraṃ dvitīyataḥ śaraṇagamanaṃ kartavyam atra ahaṃ amukanāmā iti sāmānyatopi  nirdeśe viśeṣataḥ svamasādhāraṇaṃ nāmoccāraṇīyam bhīmaseneṣu mahābhīmasenavat na kevalaṃ svayamevaapi tu anyaiḥ kalyāṇamitrairye ātmānamupakṛtavantaḥ mātāpitarau yau kṛtajñatāyā bhājanabhūtau anantaiśca sattvaiḥ āgaganaṃ vyāpibhiḥ sattvairye ātmanā upakāryāḥ taiḥ sarveḥ saha śaraṇaṃ gantavyam kasmin  buddhadiṣu katham  vācā cittena ca  ityevaṃ  śaraṇagamanasvarūpādikamapi jñātavyam atra buddhasya  tātparyadvayam śāstā phalaprāptaśca yaśca trikāyātmakaḥ idaṃ tāvad asmākaṃ taccharaṇagamanasya tātparyam yad  buddhyā tannirbharatvaṃ nāma namaskārārthopyatra kāyavākcittaistathaiva suniyatatvaṃ nāma tathaiva dharmopi paryāpti  pariyatti  pratipattibhedena  dvividhaḥ  sopi āgamādhigamaparamārthātmakaḥ hetuphalātmaka  ityarthaḥ  saṃghopi pratipannakāśrayābhedyārthakatvena saṃgha  ucyate  sopi śrāvakapratyekabuddhabodhisattvasaṃgha iti  trividhaḥ  atra tu bodhisattvasaṃgha iti avaivartikasaṃgha evābhipretaḥ ityevam āśrayabalaṃ pratipādya idānīṃ vidūṣaṇāasamudācārabalena pāpadeśanārtha tathāgate tyādyuktam tadapi pāpavastupratideśanāṅgatvena pañcatriṃśadbuddheṣu namaskaraṇamevaanena pāpaśuddhirbhavatīti tatra  krameṇa āgāminaḥ sarve buddhāḥ sammukhāgatā ratnasiṃhapadam candrāsaneṣu  virājitāḥ  pravrajitanirmāṇakāyāḥ lakṣaṇānuvyañjanaprabhāyuktāḥ kāyavarṇakṣetradigdigantaracīvarāyudhādīn dhārayitvā vajraparyaṅkamudrāsthitā vividhaparṣadbhiḥ  saha buddhāḥ vakṣyamāṇakrameṇa madhyabhāgata ārabhya kramaśaḥ daśasu diśāsu virājamānā ālambanīyāḥ   tānabhilakṣya namaskārādi karaṇīyam  tadapi  kalpanayā anekakāyān nirmāya vākcittādhimuktyā taccaraṇeṣu namaskaraṇīyamiti athavā mandaprajñāḥ  tathāvidhālambanabhāvanāyāmasamarthāḥ  purūṣā api ekamukhaḥ dvihastaḥ dharmadeśanā  mudrāvirājitaḥ piṇḍapātārtha cārikāṃ caran vā bhūmisparśādimudrāsthito vā buddhaḥ iti viditvā sarvāṃśca buddhānśvetavarṇādīn yathāruci samānavarṇān viditvā namaskaraṇīyāḥ eteṣvasmākaṃ śāstā pramukhaḥ enaṃ vihāya śeṣāḥ  anye buddhāḥ anekakalpaparyantaṃ virājanta iti jñātavyam eteṣu prathamaṃ tāvanmadhye virājamānasya lokapaterbuddhasya guṇānākhyātuṃtathāgatetyādyāha  tathāgatatātparya śabdabalena tathatā  adhigama vānityuktamtathatādhigamalīnatvāt punarāgatatvācca  tathāgata ityucyate  ata eva sa sarvebhyaḥ  āryapudgalebhyo devebhyaśca viśiṣṭa iti kleśajñeyāvaraṇārīṇāṃ hantṛtvād arhan iti anena bodhisattvebhyastasya vaiśiṣṭyaṃ  prardiśatam  samyagi ti aviparītam anena saṃsārād hīnayānācca  vaiśiṣṭyaṃ pratipāditam sampanna iti sambhāradvayena svaparārtha  sampadbhyāṃ ca sampannaṃ kāyadvayamiti prahāṇasya jñānasya ca bhedadvayena buddho bhavatīti ābhyāṃ tāvat saṃsāranirvāṇasthitebhyaḥ sarvapudgalebhyo viśiṣṭaḥ  buddhaḥ pradarśitaḥ śākyamuniriti tadarthaḥ  arthataḥ  tajjñānaṃ sāmarthya guṇāścaiva  buddhatvam  śā iti jñānam aśeṣajñānamityarthaḥ kya ityavabodhaḥ muniḥ ityadvayatayā yuktatvam muniḥ  śākya iti vā śākyarājavaṃśe jātatvād doṣajanmanāṃ vijetā iti etattāvattat kāritram guṇena śākya  śabda sya  tātparyam ativiśiṣṭamiti  kāyavākcittānāma sādhāraṇasaṃvareṇa sa muniḥ tasmai namaskāra iti tribhirdvāraiḥ śraddhāprasādayogena namaskaraṇam ayaṃ  buddhaḥ madhyāsanāsīnaḥ pīta  varṇaḥ dharmopadeśamudrānvita ityavagantavyam pūrvavat pañca viśeṣaṇāni trisraśca vyākhyāḥ paścād āgāmibhiḥ  sarvabuddhaiḥ ca sambaddhā ityavabodhyam jñānādīnāṃ tātparya dṛṣṭānta  balena arthabalena ca śabdadvayena ekena vā vyaktīkariṣyate  upariṣṭād gaganagarbha buddha  kṣetre sthitaḥ nīla  varṇaḥ  hastayoḥ dhṛtavajradvayaḥ  sa ca tathāgataḥ vajragarbhapramardī iti atra vajram iti vajropamaṃ nirvikalpakaṃ jñānam tacca sarvaguṇotpattisthānatvād garbhaḥ ityapi kleśādīnāṃ sarveṣāṃ  vipakṣāvaraṇānāṃ prahāṇaṃ tatkāritram  pūrvasyāṃ diśi ratnabhava buddha  kṣetre  tathāgataḥ ratnārcīḥ śveta  varṇaḥ dvābhyāṃ karābhyāṃ kramaśaḥ vajraṃ sūrya ca dhārayan virājate atra ratnamiti ratnavatsarvavidha  prātihāryādi  balānvitatvāttadidaṃ  eteṣāṃ  guṇaḥ arciriti jñānaprakāśaḥ tatsvabhāvasya sphuṭatvāttena ajñānāndhakāropanīyate tadevaṃ arcistāvattatkāritramiti yena sarvasattvānām ajñānaṃ dūrīkriyate   tathāgataḥ nāgeśvararājaḥ dakṣiṇapūrvadiśāyāṃ nāgavyāptasya  buddha kṣetrasya  śāstā  bhavati  ayaṃ  nīla  varṇaḥ  dvābhyāṃ hastābhyāṃ kramaśaḥ nāgalatāṃ nīlasarpa ca dhārayati nāga iti jñānam yathā nāge śaityaṃ duṣṭatvaṃ ca bhavati tathaiva jñānamapi kleśa  santāpa rahitaṃ nimittānāṃ vināśakamiti aiśvarya hi  teṣāṃ kṛtyam  yena sarvaguṇādhipatitvaṃ nirvāhyate rājeti tadguṇaḥyena rājeva sarveṣu pratāpavān manojñaḥ nirbhayaśca    tathāgataḥ vīrasenaḥ dakṣiṇasyāṃ diśi vīravatyāṃ  buddha bhūmau  śāstṛtvena tiṣṭhati  pīta  varṇaḥ sa  dvābhyāṃ hastābhyāṃ kramaśaḥ pustakaṃ khaṅgaṃ ca dhārayan virājate vīra iti jñānamyannirdvandram adamyaṃ ca athavā vīreti karmayena sattvānāṃ sarvavidhasāṃsārikaraṇānāṃ vināśaḥ kriyate seneti guṇaḥ ayaṃ hi anekaguṇagaṇānvita iti  dakṣiṇapaścimāyāṃ diśi nandavatī  buddha kṣetre  tathāgataḥ vīranandī piṅgala  varṇaḥ  hastadvaye kramaśaḥ sūrya raktapadaṃ ca dhārayan  virājate  atra vīreti jñānaṃ karma ca  arthastvasya pūrvavadavagantavyaḥ nandanaṃ  eteṣāṃ  guṇaḥ karūṇānvitena manasā ime sattvahitāya pravṛttāḥ santīti   tathāgataḥ ratnāgniḥ pratīcyāṃ  diśi ābhāsavatī  buddha kṣetresti  śāstā  rakta  varṇa maṇiratnam agnimaṇḍalaṃ ca  hastayoḥ kramaśaḥ dhārayan virājate ratnamityatra jñānam  yena ratnavad kalpanārahitena arthāḥ prāpyante athavā ratnaṃ  eteṣāṃ guṇaḥ  yena samādhyādayaḥ sarvāḥ lokottarasampattayaḥ prāpyante agniriti  teṣāṃ kāritram  yena te jñānena mahatā vīryeṇa ca sattvahitaṃ prasādhya kleśādīṃśca dahanti   tathāgataḥ ratnacandraprabhaḥ śukla  varṇaḥ paścimottaradiśāyāṃ suprabhe  buddha kṣetresti  śāstā   hastayoḥ  ratnaṃ candra  maṇḍalaṃ ca dhārayati ratnamatrāpi pūrvavadeteṣāṃ guṇaḥ candraś  caiteṣāṃ  jñānamiti jñānamasya paripūrṇaṃ atyantaśītalaṃ prakāśamānamityarthaḥ prabhā caiteṣāṃ kāritram karmāṇi kleśādīṃśca  āvaraṇāni apakṛṣya dharmatāṃ prakāśayatītyarthaḥ    tathāgataḥ amoghadarśanaḥ harita  varṇaḥ udīcyāṃ diśi dundubhighoṣe  nāma buddha kṣetre  virājate   ayaṃ hastadvayena buddhacakṣurdvayaṃ dhārayati darśanamityeṣāṃ jñānamanāvaraṇajñānamityarthaḥ athavā darśanameteṣāṃ guṇaḥ te mahāprajñākarūṇānetrābhyāṃ dharmatāṃ prakāśayanti sattvahitaṃ ca sādhayantītyarthaḥ amoghaścaiteṣāṃ kāritramyena te sarvasattvān abhyudayaniḥ śreyasaphalayorniyamena sthāpayanti   tathāgataḥ ratnacandraḥ pūrvottaradiśāyāṃ marīcikānāmni  buddhakṣetre tiṣṭhati   ayaṃ  haritaśveta  varṇaḥ  hastayoḥ ratnaṃ candraṃ ca dhārayan buddhaḥ evāsti ratnamityeteṣāṃ guṇaḥ candra iti jñānamyaccaiteṣāṃ kāritram  arthastvasya pūrvavadavagantavyaḥ  tadanantaraṃ  tathāgataḥ nirmalaḥ bhasmavyāpini  buddha kṣetre  virājate   ayaṃ  dhūma  varṇaḥ bhasma  varṇo  va  hastayoḥ kramaśaḥ nirmalādarśadvayaṃ dhārayan tiṣṭhati nirmalamityatra jñānamyaccāvaraṇaprahāṇaṃ  karoti  anyān  sattvān nirmalīkartumasti tatsāmarthyam āgantukamalīmasabalādirahitatvādatyantaprakāśitatvaṃ  teṣāṃ  guṇaḥ ebhyaḥ pūrvavannamaskāro vidheyaḥ prathamaṃ daśakam  śūradatta ityādinā dvitīyaṃ daśakam tathāgataḥ śūradattaḥ śukla  varṇaḥ ūrdhvadiśāyāṃ śrīvatsanāmake buddhakṣetre  virājate  ime  dvābhyāṃ hastābhyāṃ patraphalayuktaṃ śrīphalavṛkṣaṃ dhārayanti sattvārtha ca kurvanti atremān ūrdhvamāsane virājamānān vicintya svataḥ namaskārakaraṇena pāpāni viśudhyanti atra śūraḥ ityanenāyaṃ advayajñānadvārā sarvavikalpaprahāyaka ityamipretaḥ athavā śūra iti tadguṇaḥ ime parebhyaḥ sarvasukhopakaraṇāni sarvadā anirbādhaṃ vitaranti datta ityanena tatkāryāṇi pradarśyante  ime  traidhātukebhyaḥ sarvasattvebhyaḥ yathābhilaṣitavastupradānaṃ kurvanti ebhyastribhiḥ  kāyavāk citta dvāraiḥ saprasādaṃ namaskāraḥ karaṇīyaḥ    tathāgataḥ brahyā pūrvadiśāyāṃ vigatāvaraṇanāmake  buddha kṣetre  tiṣṭhati  piṅgalavarṇoyaṃ  dvābhyāṃ hastābhyāṃ kramaśaḥ padam sūrya ca dhārayan  virājate atra sarvāvaraṇarahitaṃ jñānameva brahma athavā  ayaṃ sarvasattvānāṃ sāṃsārika  mala śodhakatvād brahyavad brahyeti   idaṃ  malaśodhanam eva tatkāritram athavā brahyeti svaparaviśuddhikārakāṇāṃ aparimitaguṇānāṃ yogādayaṃ  tathā brahyetyabhidhīyate  ayameva  tadguṇaḥ   tathāgataḥ brahyadattaḥ dakṣiṇapūrvadiśāyāṃ aśokanāmake  buddhakṣetre  śāstā  vidyate pīta  varṇaḥ ayaṃ  dvābhyāṃ hastābhyāṃ kramaśaḥ candraṃ padmaṃ ca dhārayan  virājate  atra brahyeti tajjñānaṃ guṇaśca etayorvyākhyānaṃ pūrvavad  avagantavyam  tena  guṇena sarva sattvebhyo viśuddhasukhapradātṛtvaṃ nāma tatkāritram   tathāgataḥ varūṇaḥ dakṣiṇadiśāyāṃ vimale  buddha kṣetre  tiṣṭhati  nīla  varṇo  yaṃ jalamaṇḍalamadhye dharmacakramudrayā  virājate  varūṇena  jalena tajjñānaṃ dyotyateyadatyantaṃ vimalaṃ svacchaṃ ca athavā  jalamiti tatkāritram arthāt mahākarūṇayā  ayaṃ sattvasantatiṃ saddharmena ārdrayati  ata  eva tajjalam deva iti guṇavācakaḥ  śabdaḥśaktiṛddhyādibhiśca yuktaḥ   tathāgataḥ varūṇadevaḥ dakṣiṇapaścimadiśāyāṃ ābhāvatyāṃ  buddhakṣetre   śāstā   ayaṃ hi  śveta  varṇaḥ  dvābhyāṃ  hastābhyāṃ krameṇa maṇḍalam ādarśa ca dhārayan  virājate  atra jalena  arthād varūṇena tajjñānam  abhidhīyate  pūrvavadasya  vyākhyānam  deva iti tatkāritramṛddhyādibhi sarvasattvārthakaraṇam ayamapi deva śabdaḥ guṇavācakaḥ   tathāgataḥ bhadraśrīḥ paścimadiśāyāṃ sukhāvatīkṣetre  tiṣṭhati  raktavarṇoyam  dvābhyāṃ hastābhyāṃ kramaśaḥ padmaṃ kalpavakṣaṃ ca dhārayan  virājate  atra śrīriti tadguṇaḥ sa ca sva parārthasampad bhadreti jñānaṃ kāritraṃ cataccānuttarajñānamiti ebhiḥ nairvāṇika bhadramārgeṇa pare  vineya janā nirvāṇābhimukhamākṛṣyante   tathāgataḥ candanaśrīḥ uttarapaścimadiśāyāṃ sugandhavyāpini  buddhakṣetre  śāstā  ayaṃ hi  piṅgala  varṇaḥ   hastayoścandanavṛkṣaṃ śrīphalaṃ ca dhārayan virājate tajjñānamevātra candanamanena avidyādisantāpamapasārya śītalīkaraṇāt athavā candanamiti tadguṇaḥbalādiguṇena sarvatra vyāpanāt śrīrityetasya kāritramarthaḥasya vyākhyānaṃ pūrvavadavagantavyam   tathāgataḥ anantaujāḥ rakta  varṇaḥ uttaradiśāyāṃ tejasvatyāṃ  buddhakṣetre  śāstā  vidyate  ayaṃ dvābhyāṃ hastābhyāṃ kramaśaḥ sūryamaṇḍaladvayaṃ dhārayan bahulairanuyāyibhiḥ parivṛto virājate tajjñānamevātraujaḥ prabhāsvarajñānena viparītaṃ  andhakāraṃ prakāśīkurvan tathāprabhāvakṣamaḥ ananteti tatkarmāṇi guṇāśca taiśca asaṃkhyasattvānāṃ kalyāṇaṃ bhavatīti  sa ca  aparimitaiḥ rūpyarūpiguṇaiḥ samanbitaḥ   tathāgataḥ prabhāsaśrīḥ śveta  varṇaḥ  sa cottarapūrvadiśāyām amoghavatyāṃ  buddhakṣetre  śāstā  vidyate  sa ātmanaḥ karakamalayoḥ śvetaprabhāmaṇḍalaṃ dhārayan jīvanaṃ ca yāpayan virājate prabhāsa iti tajjñānam sūryasadṛśena tajjñānena svaparakleśajñeyāvaraṇāndhakāraṃ dūrībhavati śrīriti tadgunāḥ karmāṇi ceti tānyapi pūrvavad dvividhānītyavāgantavyam   tathāgataḥ aśokaśrīḥ  varṇena śvetanīlaḥ adhodiśāyām āvaraṇavigate  buddha kṣetre  saḥ  śāstā  hastābhyāṃ aśokaviṭapaṃ dhārayan virājate atrāśoka iti jñānamyat saṃsārāpagatam āvaraṇarahitaṃ ca athavā  aśoketi tatkāritramsamastasattvānāṃ śokāt saṃsāraduḥkhānmocakatvāt sa  śoka  rahita ityabhidhīyate śrīriti tadguṇaḥ ebhyastribhirdvāraiḥ prasādayuktena  manasā namaskāraḥ karanīyaḥ  idaṃ dvitīyaṃ daśakam  idānīṃ tṛtīyaṃ daśakamārabhyate ūrdhvadiśāyāṃ tṛṣṇāvigate buddhakṣetre nārāyaṇaḥ  śāstā  bhavati  sa ca  nīla  varṇaḥ hastābhyāṃ merū padmaṃ ca dhārayan dharmacakramudrayā sthitaḥ san parivārajanebhyaḥ  śiṣyebhyaḥ dharmamupadiśan sattvān yāpayati atrāpi nārāyaṇo nāma tajjñānam yat sarva vidhakalpanārahitamiti sarva sattvānāṃ saṃsārāsaktitṛṣṇābhyāṃ mocane  sadā tatparatvaṃ tatkāritram apatya iti buddhaḥ yastadutpannaḥ maitryādiguṇayuktaśca  ata eva  apatyaḥ putra iti vābhihitaḥ   tathāgataḥ kusumaśrīḥ pūrvadiśāyāṃ kusumavikāsanāmake  buddha kṣetre  śāstā  bhavati  ayaṃ  pīta  varṇaḥ   hastābhyāṃ kramaśaḥ pītakusumaṃ śrīphalaṃ ca dhārayan virājate tadguṇasampallakṣaṇaiḥ suśobhitaṃ vyāptaṃ ca kusumavattajjñānaṃ vikasitam śrīriti tatkāritram te tathāvidhayā śriyā sampattyā ca samanvitā iti  dakṣiṇapūrvadiśāyāṃ brahmavyāpini  buddhakṣetre brahmajyotirvikrīḍitābhijño nāma tathāgataḥ śvetavarṇaśca  sa ekena kareṇa padmam apareṇa ca prakāśapuñjaṃ dhārayan  virājate  atrāpi tathāgata  śabdasya arthaḥ pūrvavat arhannādayopi pūrvavadeva draṣṭavyāḥ  sūtra  madhye buddhadvayena saha tathāgataviśeṣaṇayogaḥataḥ pūrvavartiṣu paścādvartiṣu ca  sarvabuddheṣu viśeṣaṇamidam avagantavyam atra brahmeti jñānam prakāśabalaṃ cayato hi sa atyantaṃ jyotiṣmān balānvitaśca vikrīḍiteti tatkāritramyato hi ṛddhyādibhiḥ sattvārthaḥ sādhayate cittena jñānena vā  hitādi kāryāṇāṃ sphuṭam upāyāvagamaḥ abhijñā iti   dakṣiṇadiśāyāṃ padmāvatyāṃ  buddha kṣetre padmajyotirvikrīḍitābhijñastathāgato virājate sa rakta  varṇaḥ  hastābhyāṃ padmaṃ sūryaṃ  maṇḍalaṃ ca dhārayantyā mudrayā tiṣṭhati atra padmami ti tajjñānamyat padmasya  jalasya paṅkasya ca doṣea nirliptaṃ virajaskaṃ vikasitaṃ ca jyotiriti tadguṇaḥ vikrīḍitetyādi tatkāritram  dakṣiṇapaścimadiśāyāṃ maṇivartane  nāma buddha kṣetre  tathāgataḥ dhanaśrīḥ śuklaprakāśayuktaḥ raktavarṇaśca  tiṣṭhati  yaḥ khalu  hastayoḥ mudrayā ratnadvayaṃ dhārayan  virājate  atra dhanamiti jñānamyaccākṣayaṃ mahājñānamabhidhīyatetacca cintāmaṇiguṇa iva mahāguṇānvitaṃ ca  ataḥ  sarvecchāparipūraṇaṃ tāvat tatkāritram śrīriti guṇaḥ sā  śrīḥ  dvividhā  paścimadiśāyāṃ prabhāvatī  nāmake  buddha  kṣetre  tathāgataḥ smṛtiśrīḥ  śāstā pīta  varṇaḥ   hastābhyāṃ kramaśaḥ pustakaṃ khaṅgaṃ ca  dhārayan virājate  atra smṛtiriti tajjñānamavismṛtamahājñānadhāraṇyā samanvitatvāt athavā smṛtireva teṣāṃ  pramukhaḥ guṇaḥ acintyavimuktiguṇānvitatvācca śrīreva tatkāritramapi  paścimottaradiśāyāṃ animitta  buddha kṣetre harita  varṇaḥ  tathāgataḥ suparikīrtitanāmadheyaśrīḥ hastābhyāṃ tathāgatoṣṇīṣaṃ svaśirasi dhārayan  virājate  nāmadheyeti tajjñānam akṣayaṃ jñānaṃ bibhrāṇāste  vidyante  śrīriti tatkarma suparikīrtiteti tadguṇaḥ  samasteṣu  lokadhātuṣu prathitatvameva suparikīrtitatvam  uttaradiśāyām indraprabha  buddha kṣetre pīta  varṇaḥ  tathāgata indraketudhvajarājaḥ  svīyahastābhyāṃ kramaśaḥ ratnaketuṃ dhvajaṃ ca dhārayan  virājate  indraketuriti tajjñānam  yathendriyairviṣayāḥ parijñāyantetathā tajjñānena dharmatāvagamyate tayā ca suśobhitatvāt sa keturiti dhvaja iti tadguṇaḥ samastasattvebhyaḥ saṃsāravijayadāyakaguṇena yuktatvāt rājeti tatkarmayat sarva kṛtyaṃ niṣpādayati  uttarapūrvadiśāyāṃ līlāvatyāṃ  buddha kṣetre śveta  varṇaḥ  tathāgataḥ suvikrāntaśrīḥ bhūmisparśamudrayā sthitaḥ su iti tajjñānamtacca samyagjñānamiti vikrānteti tatkarmayena sarvasattvānāṃ māradamanaṃ kleśadamanaṃ ca sampādyate śrīriti teṣāṃ guṇaḥ  tadvyākhyānaṃ dvividhaṃ pūrvavadeva  adhaḥ stanyāṃ diśāyām akliṣṭa  nāmake  buddha kṣetre śyāma  varṇaḥ  tathāgata vijitasaṃgrāmastiṣṭhati  sahastābhyāṃ kavacaṃ khaḍgaṃ ca dhārayan  virājate  saṃgrāmavijaya stāvadeteṣāṃ karma  anena sarvasattvānāṃ karmakleśasaṃgrāmo vinivāryate vi iti tajjñānam vijetṛtvaṃ ca tadguṇaḥ svaparasaṃsāravijayakṣamatvāt  ebhyaḥ punaḥ  uktebhyā buddhakṣetrebhyaḥ bahirbhāge pūrvadiśāyāṃ śrīvatse  buddha kṣetre  tathāgataḥ vikrāntagāmī  śāstā śveta  varṇaḥ bhūmisparśa  mudrayā abhayamudrayā ca  virājamānosti  vikrāntetyanena tatkāritraṃ  pradarśyate  pūrvavadevāsya vyākhyānam gāmīti tajjñānamyacca paryantāvabodhaḥ śrīriti tadguṇaḥ pūrvavat  dakṣiṇadiśāyām avabhāsavyūhanāmake  buddha kṣetre  tathāgataḥ samantāvabhāsavyūhaśrīḥ pīta  varṇaḥ  sthita  svīyahastābhyāṃ kramaśaḥ sūrya ratnadaṇḍaṃ ca dhārayan  virājate  samantāvabhāseti tatkarmayato hi tena jñānena sattvānām avidyāyā nivāraṇaṃ kriyate vyūheti tajjñānamyadaparimitaṃ  paripūrṇa  ca śrīriti guṇavaiśiṣṭyam   paścimāyāṃ khalu diśāyāṃ śrīvatse  buddha kṣetre  tathāgataḥ ratnapadmavikrāmī rakta  varṇaḥ   tiṣṭhati  hastābhyāṃ kramaśaḥ  maṇiratnaṃ padmaṃ ca dhārayan  virājate  atra ratneti tadguṇaḥ padmeti tajjñānamyacca malarahitam vikrāmīti tatkāritrampūrvavadasya vyākhyānam  uttaradiśāyāṃ ratna  bhūmibuddha kṣetre ratna padmasupratiṣṭhitaśailendrarājaḥ tathāgataḥ arhan samyaksaṃbuddhaḥ virājamāno yāpayati padmaṃ siṃhaḥ ratnaṃ candraśca teṣāmāsanam teṣāṃ  varṇaḥ ākāśavannīlam sa hastābhyāṃ merūparvatamutthāpya dhārayati  anena prakāreṇa āvāhanaṃ kṛtvā pratideśanā karaṇīyā sādhakaḥ tathā  saparivārān sarvabuddhān sammukhasthān viditvā pratideśayet tathāgatetyādipadānāmarthaḥ pūrvavadavagantavyaḥ atra ratna padmetyādyāsanaiḥ tadguṇaḥ kārya jñānaṃ ca pradarśyante atra anyebhya eteṣāmāsana  vaiśiṣṭayamapi  jñātavyam kvaciccandra ityapyupalabhyate tena tatkarmeti jñātavyam kintu  padmamiti sarveṣāṃ  buddhānāṃ sāmānyenāsanam śailendreti tajjñānaṃ guṇaśca parvatarāja iva teṣāmacalaṃ jñānammerūriva ca tadguṇaḥ rājeti tatkāritram tebhyaḥ śraddhyā tribhiḥ  kāyavākcittaiḥ namaskāro vidheyaḥ ime  sarve  padārthāḥ sarva eveme bodhisattvebhyaḥ aupacārikamātram āpattyabhāvāt anāgatānāṃ kṛteyamapavādaḥ  evaṃ  vicārayan pratideśayet taditthaṃ namaskāravyākhyānasamanantaramidānīṃ teṣāṃ sarveṣāṃ samakṣaṃ deśanā  vidheyā  tadarthameṣāṃ buddhānāṃ svābhimukhaṃ dhyānākarṣaṇārtha prārthanā evaṃ pramukhe tyādinā kathitā atra  pratideśanākāle ātmanaḥ jānudvayaṃ bhūmau pratiṣṭhāpya hastābhyāṃ śirasi añjaliṃ baddhvā sādaraṃ  pūrvoktaṃ kathayitvā tān svasākṣiṇaḥ avagacchet atra evamiti pañcatriṃśad  buddhā  eva   evamiti  anena vineyān prati dhyānākarṣaṇameva anyatra  pramukheti ādinā teṣāṃ sarveṣāṃ sākṣīkaraṇaṃ nāma pūrvetyādinā samastaloka  vyāpinyaḥ daśadiśaḥ  pradarśyante  ākāśavyāpinaḥ sarve buddhā ālambanīyāḥ tathāgatetyādīnāmarthaḥ sugamaḥ yāvantaḥ iti saṃkhyāyā asaṃkhyeyatvamiti yāpayanti iti mahākṛpayā  sarvadā sattvānāmavalokanaṃ pālanaṃ ceti dhriyante tiṣṭhanti iti yāvatsaṃsāramavasthānam bhagavanta iti saubhāgyaśālitvaṃ caturmāradamanaṃ ceti te iti sarve pañcatriṃśad  buddha  ādayaḥ mām ityatra svanāmoccāraṇaṃ kartavyam samanvāharatu ityanena cittānyathātvaṃ na bhavedityetadartham adhyeṣaṇā dvitīyadeśanāyāḥ kāladṛṣṭyā nirdeśaṃ kartu mayā  asyāṃ jātau ityādikamabhihitam mayā etāvatkālaparyantametāvat pāpaṃ kṛtam ityevaṃ manasi vicintya kaukṛtyamanubhavitavyam atra asyāṃ jātau iti iha janmani kṛtapāpānāṃ smaraṇamiti tataḥ pūrvamatītamupādāyāparimitānādikālaparyantaṃ saṃsāraḥ anādikāla iti sāmānyatayā sāṃsārikāṇāṃ jīvānāmākāśavadanantatvaṃ nāma tatra saṃsaraṇamiti cakravat punaḥ punarūtpādavinaṣṭatvamiti tadapi yathā pūrvajanmasu saṃsaraṇaṃ tathaiva iha janmanyanāgate cāpi janmani  saṃsaraṇam  iti anyāsu vā jātiṣu ityanena tiryagādiṣaḍyoniṣu  janmagrahaṇaṃ pradarśitam  tṛtīyaḥ khalu svabhāvena svapāpadeśanamittham  pāpakam ityādinā tadapi mayā adya yāvad etāvat pāpaṃ kṛtam ityevaṃ vipratisārapūrvakaṃ mānasikaṃ khedaṃ prakaṭayan deśanā kartavyā ayamevāsyārthaḥ pāpānyapi karmāṇyavidyāmāśritya rāgādibhistribhiḥ pratyayaiḥ kāyādibhistribhirdvāraiḥ sampādyante tāni karmāṇyapi trividhāni kṛtāni asañcitāniakṛtāni sañcitāni kṛtāni sañcitāni ceti trīṇi pāpāni etāni sarvāṇi  pāpāni sūtrānusāraṃ jñātavyāni atra pāpamityanena  tadeva pāpaṃ grahītavyaṃ yeṣām ābhāsaḥ durgatigamanāt pūrva bhavati durgatiphalatvenotpannatvāt sadbhirgīrhetatvācca akuśalānītyucyante tānyeva karmāṇi yāni  kāyādiskandheṣu liptāni vāsitāni ca bhavanti kāyādibhiḥ kṛtāni prāṇātipātādi daśa  akuśalāni  bhavanti  karmaṇā gurūlaghvādibhedaḥ jñātavyaḥ imānyapi trividhāni sākṣāt svayaṃ kṛtāniparaiḥ kāritānikṛtānumoditāni ceti  eteṣāṃ  trayāṇāṃ samāno vipākaḥ kṛtamiti sampāditaṃ karma sarvāṇyetāni mahāyāne samupavarṇitānyeva imāni sāmānyataḥ sarvasādhāraṇāni mahāyāne samupavarṇitānyeva imāni sāmānyataḥ sarvasādhāraṇāni viśeṣataḥ adattādānādiṣu gurūtareṣu pañcasu atra trīṇyeva nirdiṣṭāni sattvahitāya aṣṭavidhacaityeṣu samarpitaṃ suvarṇādikaṃ tāvad dhanaṃ  staupikam  iti saṃghaḥ abhedyatvāt śrāvakabodhisattvabhedena  saṃghastāvad dvividhaḥ  tatrāpi prathame  bodhisattva saṃghe  bodhisattvānāṃ dvayamityādi  āvaśyakam  dvitīye  śrāvakasaṃghe caturṇā bhikṣūṇāṃ  sāmagryaṃ  āvaśyakam tatrāpi gurūtaraṃ tāvat caturdigavasthitasya saṃghasya atithyādīnāṃ ca dhanasya sākṣādapaharaṇaṃ luṇṭhanaṃ ceti atyantaṃ gurūtarāṇi pañcānantaryāṇi  karmaṇi  bhavanti tānyapi  ato hetoḥ ānantaryāṇi  yataḥ teṣāṃ  phalarūpeṇa prāptānāṃ duḥkhānāṃ madhye na bhavatyantarālaḥna ca bhavati pāpatatphalānāṃ kaścit sīmā sahaiva nirdoṣatvamalpadoṣatvaṃ cāpi jñātavyam api ca paraprāṇātipātādīnāṃ daśakuśalānāṃ kartā  purūṣaḥ tasminneva māse niḥsaṃkocaṃ pratideśanāyāṃ praviśedityapi jñeyam imān ādīnavān nirdeṣṭuṃ karmāvaraṇānītyuktāni  tathā hi ityevaṃ dāhakarān vipākān anuvicintya svacittadoṣān apasārayan atyantaṃ vipratisāreṇa saha pratideśayet ayameva tāvad vākyārthaḥ atrāpi eteṣāṃ karmaṇāmāvaraṇasya tātparya jñānasya spaṣṭatāyā bādhakamiti kathameṣāṃ vipākaḥnārakīyasattvādayoṣṭābhirakṣaṇaiḥ samanvitā bhavanti yato hyasyāmavasthāyāṃ nāsti saddharmācaraṇasyāvasaraḥ kecana tadānīntanairduḥkhai  pīḍitā bhavanti  kecana paścāttanairiti ittham avasarābhāvānnāsti teṣāṃ kṝte kṣaṇasampat teṣu  prathamaḥ tāvannaraka ātyantikairduḥkhairanvitaḥ  tepi dvividhāḥ bhūyiṣṭhā abhūyiṣṭhāśca tayoḥ prathame tāvat śītāḥ  aṣṭau narakāḥ aṣṭau ca uṣṇā ityevaṃ ṣoḍaśadhā bhavanti  narakāḥ   dvitīyataśca sthānadṛṣṭyā ceme bhavanti dviprakārakāḥ sarve ime mahāsmṛtyupasthānasūtrānusāramavagantavyāḥ  sarve tāvadime narakā kṛtātimātraduṣṭakarmaṇāṃ phalāni tiryañcojñānino bhavanti te jarāyujādiyoniṣu sambhavanti te  tiryañco api dvividhā bhavanti ākāreṇa tāvaccaturvidhāḥ te cādhamayonijāḥ madhyamakarmikāstāvat pretāḥ iṣyamāṇānyapyannādikāni tairnopalabhyante duṣṭo yamalokasteṣāṃ sthānam tepi dvidhā jñātavyāḥ etāsāṃ tisṛṇāṃ durgatīnāṃ hetavaḥ prāyeṇa prāṇātipātamatsara mohajādikarmāṇītyavagantavyāḥ ata ime trayaḥ durgatayaḥ ityucyante antataśca laghūnāṃ duṣkarmāṇāṃ phalaṃ pratyantapradeśe  janma  ima eva manuṣyadeveṣūpapannāanāmakṣaṇāḥ duṣṭagatijanakatvād durgatayaḥ yasmin pradeśe dharmādīnāṃ  sarvathā abhāvaḥ sa pratyantaḥ  pradeśaḥ  deśagatoyaṃ pratyantaḥ mlecchā ityajñānino mūḍāḥ kutsitabhāṣā bhāṣiṇaśca athavā pratyantā mlecchā ityapi kecid abhiprayanti tepyanena duṣkarmaṇāṃ sampādanena durgatiṣu gacchanti dīrghāyuṣo devā bahulapuṇyatvena saha gādāhaṅkāriṇo bhavanti teparimitakālaṃ yāvattatra tiṣṭhanti te mithyādṛṣṭayopi bhavantiprāyaśo rūpadhātau nivāsaṃ kurvanti athavā duṣṭasya  cittasya nirodhābhyāsaṃ kṛtvā nirodhasaṃjñino  asaṃjñinaḥ bhavantītyapyucyate sarve te paścānmaraṇād narakeṣu gacchanti   daivāt  manuṣyayonāvapi janmasambhave rūpādyādhipatyakāriṣu cakṣurādipañcasu ṣaṭsu vendriyeṣu doṣasadbhāvātte saddharmārthasya na jñātāro  bhāgyavantaśca na bhavantu  teṣu ekasya dvayostrayāṇāṃ caturṇāṃ pañcāṇāṃ ṣaṇṇāṃ va  indriyāṇāṃ vikalatvaṃ sambhāvyate  teṣu  mānasendriye doṣāvasthānamatyantaṃ durbhāgyakaram samyagdṛṣṭivikalānāṃ sattvānāṃ na santi buddhādayaḥ ityadhvavasāyinī viparītadṛṣṭireva ucchedadṛṣṭiḥ iyaṃ sarvākuśaleṣu mahāsāvadyā gurūtarā śāśvatādyanyadṛṣṭayopi  mithyādṛṣṭayaḥ  santi  ityevamaṣṭau bhavanti  akṣaṇāḥ  buddhānāṃ  loke prādurbhāvaḥ sāmānyena bhavatitathāpi te buddhasya  loke āgamanakāle na kevalaṃ nasmakārādikaṃ na kurvantyapitu apavādamapi kurvanti api ca idamevābhilakṣya buddhaśūnye sthāne janmāpi aṣṭamaḥ  akṣaṇaḥ  itthaṃ  pāpānāṃ svarūpamabhidhāya kasmin viṣaye  sthāne pratideśayitavyamitīdaṃ buddhe tyādinābhidhīyate sa eva samyak sākṣī na tvanyaḥ atra bhagavān buddha iti śākyamunirityevamādayaḥ sarvajñatvātte jñānabhūtāḥśubhāśubhānā suspaṣṭāvagamād cakṣurbhūtāḥ sākṣibhūtā iti śubhāśubhayorviśesyāvabodhakā iti śabdabhrānterabhāvātte pramāṇabhūtāḥavisaṃvādakā ityarthaḥ manojñānena sarvajñātṛtvātte jñatāraḥ prajñācakṣuṣā sarvadarśakattvātte vipaśyakāḥ  vidarśakāḥ  iti agrataḥ ityanena sāmpratikaḥ svasammukhībhāvaḥ kena vidhinā pratideśayitavyam āviṣkaromi ityādinā arthāt samyaktayedaṃ  kathanaṃ na tu sampralāpādirūpeṇa atra vacanena vyāharaṇamevāviṣkaraṇām  deśanā apraticchādaneti manasā pṛthakśaḥ pratideśaneti imameva  arthaṃ svīkṛtya vākye apraticchādanam iti na praticchādayāmi iti viśadīkaromītyarthaḥ evaṃvidhayā pratideśanayā  sarvebhyaḥ pāpebhyaḥ viśuddhibhīvaṣyati evaṃ baladvayaṃ pradarśya samprati pratyāpattibalena pāpadeśanārtham āyatyāṃ saṃvaramāpadye ityuktam tadapi paurvikaṃ  pūrvakalakṛtaṃ pāpakarma saṃsmṛtya vipratisāraṃ karoti idānīṃ pratideśayatianāgate  pāpasya akaraṇaṃ pratijānāti pratideśanāyāṃ  kṛtāyāṃ yadi punaḥ  pāpa ācaraṇaṃ kriyeta tadā pāpavṛddhireva syāt yathā  bhojanodakādinā yadi rogeṇa hānirbhavet tadā samprati bhojanodakādikam avarodhanīyam atonantaramapi daśa akuśalādidoṣaṇāṃ pravāho vicchedanīyaḥanāgate ca  evaṃvidhaṃ pāpaṃ anācarituṃ saṃvaraḥ pratijñā vā grahaṇīyā  anena vidhinā samastānāṃ pāpānāṃ viśuddhirbhaviṣyati  ityevaṃ balatrayaṃ pradarśya samprati caturthasya pratipakṣasamudācārabalasya pratipādanārtham buddhāḥ ityādikam  uktam  atra sarveṣāṃ pāpānāṃ puna punaḥ vṛddhirodhanārtha puṇyasaṃcayārtha ca santatisthakuśalasya pradarśanaṃ tāvadauṣadhiriva jñeyam atra bodhisattvasya samastāḥ pariṇāmanāḥ ṣaṭpāramitāpratisaṃyuktā bhavanti ābhiḥ parigṛhītatvādimāḥ pāramitāsadṛśā eva sā  pariṇāmanā api dvividhā tatra sottarā sarvānukūlā te  pariṇāmanākartrā bhadraṃ janma labdhamityapi jñātavyam traidhātukayoniṣu sa devo manuṣyādirveti dānaṃ antaśaḥ iti dānānukūlyam tatrottamamapi  dānaṃ  jñātavyam tiryagyoniriti śvānādayaḥ laghugocaroyam mahattamopi grahaṇīyaḥ ālopaḥ iti laghu vastumahadapi jñātavyam śīlamiti śīlānukūlyam  yathā saṃvaraśīlādīni  trividhaśīlāni  atyantāvadātatvād viśudhyutpādād vā kuśalamūlānyucyante  kṣāntyanukūla tāvad brahyacaryam tacca pāpavirahitaṃ sat maitryādiṣu sthitvā ākruṣṭasya akaraṇena arthād apratyākruṣṭena śramaṇadharmeṇa yuktam rāgarahitaistāvad ākruṣṭakarmāṇi na karaṇīyāni vīryānukūlyena bhavyasattvāḥ paripācyante mahāvīrye sthitena mayā pañcābhijñābhiḥ sarvasattvānāṃ viparītadṛṣṭinivāraṇaṃ viparītamārgādapasāraṇaṃ kṛtvā  citta santatiṃ paripācya sanmārgādhirūdāḥ kriyante  arthāt  muktāḥ kṛtārthāḥ kriyanta ityevaṃ jñātavyam dhyānānukūlyena praṇidhiprasthānau  cittotpādau saṃvṛtiparamārtho  bodhicittotpādau ca  kriyete  atra  cittasya ekāgratayā avasthānaṃ tāvad aviparyasto mārga iti anuttarajñānānusāram arthāt prajñāpāramitānusāraṃ pariṇāmayitavyam idamanuttarajñānaṃ tāvadadvayadharmatāvabodha iti  ayameva  jñānasambhāra ityapi  ṣaṭsu pāramitāsu pūrvavartinyaḥ catasraḥ  pāramitāstu puṇyasambhāre saṃgṛhyante pañcamī  dhyānapāramitā ubhayoḥ  sambhārayoḥ saṃgṛhyate  ṣaṣṭhī  prajñāpāramitā tadbhinnatvena  jñānasambhāre abhyupagatā  bhavati  ityevam imaḥ ṣaṭpāramitāḥ dvayoḥ sambhārayoḥ  yathāyathaṃ saṃgṛhyante etāsāṃ ṣaṇṇāṃ pāramitānāṃ nayaḥ kīdṛśaḥetadartha  mūle ekadhyaṃ piṇḍayitvā ityādikamuktam pṛthakpṛthak kuśalānāṃ vastūnāṃ caikatra sampiṇḍanaṃ kriyatesammiśraṇaṃ  melanaṃ cāpyucyate aviccheda iti saṃvaraḥ  arthāt prakṛtitaḥ asambhedāpādanam kva pariṇāmayet anuttarabuddheṣu  teṣāṃ samakṣaṃ pariṇāmayet  sā  pariṇāmanā anuttarā śrāvakādibhyo viśiṣṭatvāt nirūttara iti buddhaḥlokamatikramya sthitatvāt sopi dvividhaḥ sarvebhya uttaraḥ bodhisattvaḥ  ataḥ  bodhisattvo gurūḥ arthāduttaraḥ tasmādapi gurūḥ  uttaro va bhagavān buddhaḥ taduttarasya kasyāpyabhāvāt sa eva bodhisattvamahāsattvaḥ  sa eva hi sarvajñaḥ sarvebhya iyaṃ pariṇāmanā tāvat pariśuddhatrimaṇḍaletyapyucyateyaścānupalambha eva iyaṃ khalu bodhisattvānāṃ sāmānyapariṇāmanā anuttarabuddhatvāvāpyate pariṇāmanā tāvadupāyakauśalam etatpariṇāmanārtha yathā ityādyuktam yadi nāsti svayaṃ pariṇāmanājñānaṃ tadā anena  pūrvoktavidhinā pariṇāmanaṃ praṇītetyādinā sādaraṃ  pariṇāmayitavyam  traikālikabuddhaiḥ kṛtāyāḥ pariṇāmanāyāḥ sadṛśī pariṇāmanā mayāpi sādaraṃ karaṇīyeti mahāvavādaḥ triskandhānusāraṃ pariṇāmanā tāvat sarvaṃ pāpaṃ pratideśayāmi ityādinā  kathitā  ayaṃ pāpadeśanāskandhaḥkuśalākuśalānumodanāskandhaḥ viṣayaprastutidṛṣṭyā ānanda  skandha eva mahāparinirvāṇamanadhigantuṃ sarvabuddhānāṃ  prārthanā dharmacakraṃ pravartayituṃ cādhyeṣaṇā  yācanāskandhaḥ  ebhistribhiḥ  skandhaiḥ aparimitaḥ puṇyaskandhaḥ saṃcīyate etadanantaraṃ praṇīdhānam buddhatvamavāptuṃ praṇidhānakāle bhavatu anuttarajñānamityākārakaṃ  praṇidhānaṃ kriyate sarvapāpapratipakṣabhūtaṃ śaraṇagamanaṃ śreyaḥ atrāpi śaraṇagamanasya  abhiprāyastāvad narottamā jināḥ ityādinā  nirdiṣṭaḥ   śaraṇagamanādikaṃ tu sāmānyena pūrvaṃ pradarśitam tathāpi iti buddhamātrameva śaraṇagamananiṣṭheti  nānyat   dharmasya saṃghasya ca śaraṇagamanaṃnātra kathitam atra narottamāḥ iti manuṣyarūpadhārī nirmāṇakāyaḥ guṇāḥ iti daśabalādayo buddhaguṇāḥ varṇān iti viśeṣeṇa stavaḥ ananteti pañcatriṃśad  buddhādayaḥ  sāgarotra upamārūpeṇa samupasthāpitaḥyaścākṣayaḥ añjali  śabdena kāya  praṇāmaḥ   dyotyate  vākcittābhyāṃ hi śaraṇagamanaṃ niṣpadyate caturbhiśca balairevaṃ sarvapāpaṃ viśudhyati sambhāraparipūrttyāto buddhatvāptiṃ prajānatām  saṃkṣepeṇātra cākhyātaṃ jñeya sūtraiśca bhūyasā jñātvaivaṃ balayatnābhyāṃ karttavyā pāpadeśanā praśasyā kāyaratnāptiḥ kausīdyaṃ middhamutsṛjet svamanaḥ svena dṛṣṭvāho mānaṃ styānaṃ na ca kriyāt   kṛpābalāt sattvahite madīyābodhyāpadāṃ deśanavṛttireṣā tajjāmalaiḥ puṇyamayairhi sattvāḥnāgasya rājeva bhavantu buddhāḥ sarvadṛṣṭiprahāṇāya yaḥ sanmārgamadeśayat siṃhavanmāradamakastaṃ namasyāmi gautamam  bodhyāpattideśanāvṛttiḥ mahācāryeṇa āryanāgārjunena viracitā samāptā  bhāratīyamahapaṇḍitena śāntarakṣitena bhoṭadeśīyānuvādakena ñevā devaghoṣeṇa cānūditā saṃśodhitā ca 