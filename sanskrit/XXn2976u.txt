 yaśodharāviṣaye ḍakṭaraśvīyatīndravimalacaturdhurīṇena viracitā saṅgītamālikā tatra prathama saṅgītam śrīśrīyaśodharāstutiḥ  janani jagadādhārabhaktacittaprasādike
 avaguṇṭhanahārike putrasannyāsakārike 
 tubhya namaḥ     
  janani yaśodhare suyaśoviśāle pāpatāpahāriṇi kāñcanaprojjvale sugatamohini prasūnasukomale dehi te pada mātayatipatibhāle     
 viphale śrutiphale prāgatā bhūtale premapathavihāriṇi puṇyavimale kavitvasumadhure śāstrasamujjvale yatirnauti punastava padakamale    
  bimbasundari gope'mba bhaddakacce
 subhaddake 
 namastubhya dayāsāre phimpe
 rāhulamātṛke 
 tubhya namaḥ     
 dvitīyasaṅgītam yaśodharājanma namo bhagavatorahato sammā sabuddhasya kapilavāstunagare candrakaradhārāsāre samāgato yadā tathāgataḥ 
 vaiśākhapūrṇimātithau pāpatāpau ciradhautau devagīti rjāto raṇañjahaḥ 
 tadā tvamapi janani bhavaduḥkhanivāriṇi gopā viṣamavirahabhītā 
 yaśodharā yaśobhāgā viśvajanamanolobhā sajātā manoramāduhitā 
 āsīstva rāmāvatāre jagajjananī sītā vasundharāsutā gopārūpā punarapi tvamāgatā yuge yuge pāpaharaṇamānasā mātā  
 chandakaścirasārathiḥ jāto hayo manogatiḥ kaṇṭako janmāntarānucaraḥ 
 anye līlāsahacarā dharitrīpavitrīkarā aho
 mahollāsaściraśubhakaraḥ 
 samameva āgatāḥ sarve te priyaparikarāḥ 
 sadyaḥ līlāprakīrtane mātarāśīrvādān dadasva naḥ 
 tathāgata tvayā sāka yatirnauti punaḥ punaḥ 
 tṛtīya saṅgītam vivāhavāsare yaśodharā śrībuddhaikajīvite janani nama'stu te 
 vivāhavāsarasajjite susmite namo'stu te     
 vidhātuḥ paramā sṛṣṭirbuddhaikaśaraṇā parā 
 byalakaromi māra na tvāmiti bhāṣaṇatatparā     
 hatāśasundarānandadevadattavimānike 
 baddhavaśamahābhūtirmaitreyāgamasūcike     
 dharmasaṅghamahāśaktimahonmeṣaṇākārike 
 daṇḍapāṇimahāmāyāparamānandadāyike     
 yantraniṣpeṣite martye hisādbeṣaprapūrite 
 sadbuddhi dehi putrebhyo mātargope dharāhite     
 kaliyugapāvani mahājanani namastubhya namo'stu te 
 sutādhamasya yatīndrasya sugopāyai namo'stu te     
 caturtha saṅgītam sukhado jananīniyatavikāśaḥ 
 kleṣṭe bhuvane satyaprakāśaḥ     
 aho dharitryā gurusantrāsaḥ     
 āṇavakacūrṇahāso dānaveyasamullāso rusasphuṭaniko
 'ntaka vilāsaḥ     
 jananyā bhavatu paramollāsaḥ 
 kaṣāyabhuvane hitaprakāśaḥ     
 prapañcitapañcaśīla jagajjanapuṇyamūla vardhayatu diśi varasaubhrātram 
 pañcaskandhanivāraka caturāryasatyādika karotu viśva satatapavitram     
 sihalabrahmaśyāma  cīnakambojanīpan  bhūmipuñja satyadharmajitam 
 vilasatu mātṛgānaiḥ putrajāgaraṇatānaiḥ bhavatu bhārata duhitṛnanditam     
 prasaratu puṇya dhyānabṛhitam 
 karmabhuvi lasatu puṇyamaviratam   
 varade'yi jananīmaṇe deśe mama puṇyadhane ghaṭatā bhrātṛdrohavināśaḥ 
 mātarviśvasya parāśvāsaḥ   
