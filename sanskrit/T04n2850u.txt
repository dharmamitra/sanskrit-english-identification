Svabhāvavādaḥanekaduḥkhamayaḥ saṃsāraḥ sarvathā hetunirapekṣaeva  vastutoyaṃ saṃsāraḥ svabhāvādeva bhavati svabhāvo hi hetunirapekṣataivanityasattvā bhavantyeke nityasattvāśca kecana vicitrāḥ kecidityatra tatsvabhāvo niyāmakaḥ  bahirūṣṇo jalaṃ śītaṃ samasparśastathānilaḥ kenedaṃ racitaṃ tasmāt svabhāvāt tadvyavasthitiḥ  vastūnāṃ kādācitkatvaṃ tu uttarakālasiddhimātreṇaivapratīyate  etatsarvam ahetuvādepisiddhatyeva vastutastu kādācitkabhāvo nirhetukaḥ bhāvatvāt  vyomavat vastūnāṃ yadavadhi niyatatvaṃ dṛśyatetadapi svabhāvādeva bhavati yato hi niyatadeśavṛttittvaṃ niyatakālavṛttitvaṃsvabhāvādeva sidhyati svata eva bhāvā jāyante naśyanti ca kādācitkaḥ  padārthaḥ hetusāmagrīnirapekṣaḥ padārthatvātnaiyāyikasammataprāgabhāvapadārthavat vastūnāṃ hetusāpekṣatve svīkriyamāṇeanavasthā syāt api ca  kāryāṇāṃhetuparamparāsvīkāre prativādināṃ sammata īśvaropi kathaṃ na syāt kiñca  ghaṭādiḥ ahetukaḥ padārthatvāt parasammateśvarādivat kalpitastu kāryakāraṇabhāvaḥniyatapaurvāparyāvabhāsaḥ yogīcchātopi vastūnāmutpādāt svapnādāvapi ghaṭāderūtpādāt na hi svapnikoghaṭo bhrāntaḥ svapne prabodhaparyantaṃ tasya vastutvāt na hi sarvaṃ vastusarvadā sadeveti vastusvabhāvaḥ tantubhya eva paṭa iti pauvāparyāvabhāsastu kṛttikārohiṇyutpādādaupaurvāparyāvabhāse satyapi tayoḥ kāryakāraṇabhāvanirāsāt nirastaḥ na hi sataḥ sadeva utpadyata ityapyastikāryakāraṇabhāvasiddhaye ālambaḥ vijātīyād gomayād vṛścikotpattidarśanāt prāgabhāvasya naiyāyikaiḥ kāraṇatvasvīkārācca kadācid vartamānebhyastantubhyaḥ paṭaḥ kadācit naṣṭebhyaḥ kṣīrebhyo dadhidarśanāt niyatadeśavṛttitvaṃ niyatakālavṛttitvamapisvabhāve eva hetuḥ na tu kāryakāraṇabhāvasvīkāre yato hi svabhāvādeva tantudeśavṛttitvaṃ paṭādīnām na tu vemādideśavṛttitvam kādācitkatvamapisvabhāvādeveti paryavasyati yato hi kāryasyāhetukatvepi tattatkāraṇatvābhimataniyatottarakālavṛttitvam na tu kālāntaravṛttitvamiti niyamopisvabhāvādeva sidhyati na hi prayojanamuddiśya jagatpravṛttiritiniyamo vajralepāyate yena cetanasya kasyacitkartṛtvaṃ sidhyeta bhavedetadevaṃ yadi pravṛttiḥ prayojanavattayā vyāptābhavet  na tu eṣā tathāsti ananusaṃhitaprayojanānāmapi yādṛcchikīṣu kriyāsu pravṛttidarśanāt api ca  vṛthāceṣṭākartṛṇām abhāve na kurvīta vṛthā ceṣṭāmiti dharmasūtrakṛtāṃ pratiṣedhavacanamapi nirviṣayaṃ syāt dṛśyate hi āśvāsa  praśvāsalakṣaṇā kriyā prayojanamananusandhāyaiva bhavati anyathā kasyacidapibhūtasya maraṇameva na bhavet duḥkhodreke rodanavat sukhodreke hāsagānādeḥprayojanoddeśyarahitasya sarvānubhavasiddhatvāt pravṛttiḥ saprayojanaiva bhavati  ataḥaprayojanavato brahyaṇaḥ kathaṃ jagadutpattiriti tatrāhuḥ bhagavatpādāḥ   yathā cochvāsapraśvāsādayonabhisandhāya bāhyaṃkiñcit prayojanaṃ svabhāvādeva sambhavanti evamīśvarasyāpi anapekṣya kiñcitprayojanānantaraṃ svabhāvādeva kevalaṃ līlārūpā pravṛttirbhaviṣyati   na ca svabhāvaḥ paryanuyoktuṃ śakyate  atra mayā ucyate  yadi īśvaropi svabhāvādhīna eva śāṅkarepimate sṛṣṭiṃ vidhāsyati tarhi ahetukātsvabhāvādeva sṛṣṭiriti manyatām kimantargaḍunā īśvareṇa īśvaravādasya ḍiṇḍimaghoṣaṃ kurvatāpipraśastapādena āptakāmeneśvareṇa kathaṃ sṛṣṭirbhaviṣyati iti śaṅkāyāḥpratyuttarārthaṃ svabhāvavāde eva śaraṇaṃ prāptam  athavā śaktisvabhāvyāt  īśvarasya pravṛttiḥ yathā kālasya vasantādīnāṃ paryāyeṇābhivyaktausthāvarajaṅgamavikārotpattau svabhāvataḥ tathā īśvarasyāpi āvirbhāva  anugraha  saṃhāra  śaktīnāṃ paryāyeṇābhivyaktau prāṇinām utpatti  sthiti  pralayahetukatvam yadi īśvarasya īśvaratvaṃ svabhāvamūlakameva tadā kimiti īśvarakalpanayā kiñca īśvāro na kāraṇam upalabdhilakṣaṇaprāptatve satianupalabhyamānatvāt śaśaviṣāṇavat śaśaviṣāṇaṃhi anupalabhyamānasattākam ato na bhāvānāṃ kāraṇam na cāyamasiddho hetuḥ  padmakesarādīnāṃ kaṇṭakataikṣṇyādīnāṃ kāraṇasyaanupalabhyamānatvāt yathā ca bāhyānāṃ padārthānāṃ kāraṇānualambhādahetukatvam tathā ādhyātmikānāmapi duḥkhādīnāmahetukatvameva atrāpi anumānaprayogaḥ yat kādācitkaṃ tad ahetukam yathā kaṇṭakataikṣṇyādi kādācitkāni ca duḥkhādīni atastānyapi ahetukānyeva ata evoktaṃ śāntarakṣitena janmanyapekṣā bhāvānāṃ na ca svasya parasya vāsarvahetunirāśaṃsaṃ bhāvāḥ sarve bhavanti hi rājīvakesarādīnāṃ vaicitryaṃ kaḥ karoti hi mayūracandrakādirvā vicitraḥ kena nirmitaḥ yathaiva kaṇṭakādīnāṃ taikṣṇyādikamahetukam kādācitkatayā tadvad duḥkhādīnāmahetutā  hetubhūti niṣedho na svānupākhyavidhirna ca svabhāvavarṇanā naivāvadherniyatattvataḥ  