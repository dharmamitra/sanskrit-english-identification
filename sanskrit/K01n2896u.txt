Śrīlokeśvarabhāṣitaparājikā  
oṃ namo lokanāthāya 
śrīmatyotarake ramye lokanāthaṃ prapṛcchati 
mānavānāṃ hitārthāya tārādevī mahākṛpā 
utpātalakṣaṇasyāpi śubhāśubhaparikṣaṇām 
deśaya tvaṃ kṛpāsindho vidhinā sahasā prabho 
lokeśvara uvāca 
śruṇu tāre pravakṣyāmi utpātaśāntikakramam 
paścime kālajāḥ lokāḥ pāpacārāḥ bhavanti hi 
utpātaṃ jāyate pāpāt taṃ naśyati vidhipriye 
tasmāllokahitārthāya mayā mithyā na bhāṣitā 
dhvajādidevavastreṣu cātmavastreṣu vā tathā 
bimbaṃ sañjāyate'ksmāt kṛtsnaṃ taṃ bahalaṃ śruṇu 
varṣaikenāthavā māse ṣaṭkena svāmi naśyati 
tasya śāntiḥ pañcarakṣāvidhānaṃ ca mahābalim 
bhūdānaṃ svarṇadānaṃ ca bhikṣācāryaṃ ca
bhojanam 
kuryādetena tacchāntiṃ bhavatīti viniścayaḥ  
vyāghrādijantavo'kasmāt deśe grāme'thavā gṛhe 
praveśayuḥ yadā tasmāt svāmimṛtyumahābhayam 
tacchāntirhomapāṭhena mahābalipradānataḥ 
bhūmiraṇyapradānena bhikṣācāryaprabhojanam     
dine uragapatena pātanendradhanustathā 
vajrapātena yadyatra kuṭumbe saṃkṣayaṃ bhavet 
śāntihomārcane sveṣṭadevārcanaṃ yathāvidhi 
grahārcanaṃ ca tatpāṭhabalidānaṃ ca kārayet 
bhūhiraṇyagṛhaṃ dānaṃ ācārye'bhyo'pi bhojanam 
śāntirbhavati etena lokanāthena bhāṣitā 
kūpapraṇālyādiṣu toyagandharbhavati nānarasavarṇakīṭābandhastathāsyānmaraṇam
prabho'syāthavā suhṛdbandhuvināśanaṃ syāt 
śāntistadaitajjalayajñakarmakāṃsyadugdhapātraṃ
saguḍaṃ ca tāmram 
kāṃsyaghṛtenenduyutaṃ savastraṃ hiraṇyagarbhodakapūrṇakumbhadānaṃ hi
kūpādiṣu pūjanaṃ ca bhavati śāntiriti vadati nāthaḥ  
yasmin gṛhe saṃnivahatyakasmāt śmaśānagandhaṃ
ca vināgnidhūmam
nānāvidhaṃ jantuśarīrakhaṇḍaṃ mahābhayaṃ cāgnibhayaṃ
ca mṛtyuḥ 
māsena vā pañcamavatsareṇa vivādaduḥkhakalahāḥ
bhavanti 
etasya śāntirdaśavāsareṇa kuryāddhiraṇyapratimāpradānam 
svakṣatrapālārcanabhikṣubhojyametena śāntirbhavatīti
nityam  
mārjārayuddhena gṛhe pi yuddhaṃ bhavetsagotraiḥ
suhṛdādibhiśca 
strīśokasaṃtāpavivādaduḥkhaṃ māsāṣṭakenaiva
bhavanti nityam 
snānaṃ sutīrthe vimale prabhāte kalaśārcanaṃ
homavidhiṃ ca kuryāt 
mārjāramūrtirajatasya dānaṃ viprāya bhojyaṃ ca
tadaiva śāntiḥ  
gṛhe sarpapraveśaṃ ca patanaṃ cāpi darśanaṃ
svāmināśo bhavettena pañcamāsena vā trayaḥ 
athavāpatyusuhṛdbandhunāśanaṃ ca dhanakṣayam 
tasya śāntiḥ prakartavyā saptāhaṃ nāpi laṃghayet 
tīrthe snātvā prabhātādau maṇḍalāni yathāvidhi 
trimadhu triphalā lohāḥ śirīṣasamidhena tu   
homayetsaptavrīhyādi saptaśākasya bījaṃ ca
vighnotsādanamantreṇa sahasrahavyaṃ homayet 
samatsyamāṃsaraktaśca sadugdhadadhimeva ca 
vidhinā balimucchiṣṭaṃ dāpayet sarpaśaṅkite 
mṛtatatkāyamādāya tadbhūmau baliṃ datvā
tāḍayetsarṣapenaiva maraṇāpasnānamutsṛjet 
paṃcarakṣādipāṭhaṃ ca candrabimbādi dāpayet 
suvarṇadakṣiṇāṃ datvā bhikṣvācāryaprabhojanam 
etena tatpraśāntīti vadanti karuṇāmayāḥ  
gṛhe hi mṛtyusaṃprāpte'kasmāttasyādhikaṃ
phalam 
tadapi śāntipūrveṇa kārayedvidhinā budhaḥ  
gṛhe'kasmāt gṛhacchuchulikāmālāpradarśanāt 
 chuchundara strī  rī 
śokāyārādhanānnāśastrīviyogavināśanam 
tasya śāntiḥ hiraṇyena guḍapātraṃ pradāpayet 
vighnāntakabaliṃ datvā gaṇeśāya prapūjayet  
śvānena mūtrayedyasya aṃge tasya mahābhayam 
dhananāśaṃ mahārogaṃ kuṭumbaṃ ca vināśanam 
varṣadvayena tacchāntistaṇḍulāṃkuravodanaiḥ 
śvānarūpaṃ prakṛtvā ca dvātriṃśadbalisaṃvṛtam
paṃcopacāraṃ saṃpūjya tat ghṛte  nekha nikṣipet 
dānaṃ ca raupyahemaṃ vā pratimāṃ guḍasaṃyutām 
suvarṇadakṣiṇāṃ sadyaḥ bhojyametena śāṃtayet  
nitambe khalinaṃ śvānaṃ dṛśyate pūrvavatphalam 
śāntiśca pūrvavatkāryā lokanāthenathoditām     
annavrīhyādisaṃpūrṇatoyakṣīrājyamadya vā 
bhāṇḍabhagnena tatsvāmimaraṇaṃ varṣamāsataḥ 
tasya śāntiḥ hiraṇyaṃ ca godānaṃ bhikṣubhojanam 
hiraṇyagarbhasaṃpūrṇa kumbhavastre ca dāpayet  
vihāre vyañjane bhūmau mandire vā pi kutracit 
jantumṛtyustadaṃgaṃ vā dṛśyate tena tatphalam 
varṣaikenātha vā māsacatuṣkeṇa bhaviṣyati 
svāmimṛtyumahāduḥkhaṃ mahārogaṃ mahābhayam 
tasya śāntiḥ prātaḥ snātvā sutīrtheṣu dātavyaṃ
tilakāṃcanam 
lohapātraṃ samāṣaṃ ca sahiraṇyaṃ pradāpayet 
śāntirbhavati etena lokanāthana bhāṣitā  
rathe devālaye caitye prāsāde maṇḍape'thavā 
chatradhvajapatākādicūḍāmaṇirviśeṣataḥ 
kalaśaṃ sāyakaṃ vajraṃ devālaṃkārameva ca 
hyakasmātpatanaṃ bhagnaṃ dahanaṃ caiva vahninā 
nānāvaiparyameva vā tasya bhayaṃ bhaviṣyati 
mahāmārī bhayaṃ cāgnibhayaṃ rāṣṭravibhaṃgakam 
nānāvivādakalahaṃ durbhikṣaṃ dhananāśanam 
etāni pañcame māse saptame cāpi vatsare 
bhavantīti yadā śāntiḥ na kuryāditi niścayam 
teṣāṃ śāntiṃ pravakṣyāmi mahāmāyādiśāntaye 
sahasrāhutihomaṃ ca pāṭhamaṣṭottaraśatam 
āvartapañcarakṣākhyaṃ godānaṃ bhūmimeva ca 
hiraṇyapañcānnavastraṃ ca brāhmaṇāḥ ye ca bhikṣavaḥ 
śāntirbhavati etena lokanāthena bhāṣitām  
yasmindevālaye'kasmānnānādbhutaṃ bhavedyadā    
tadā varṣeṇa tatsvāmimaraṇaṃ yāyāditi dhruvam 
śāntistasyaiva devasya pūjāṃ kuryāt yathāvidhim 
hemadānaṃ ca kaumārīpūjāṃ baliṃ ca dāpayet  
nānāpuṣpaphalānyādi jāyate'kālasaṃbhavet 
tadākālabhayaṃ yāti kṣaṇena varṣato'pi vā 
navagrahārcanadānaṃ sthānabaliṃ tathā 
kuryādetena tacchantirbhavatīti suniścayam  
kuṣmāṇḍabījapūrādiphalānivṛkṣasaṃsphuṭam 
aṃkurāni ca tadgarbhe dṛśyate nātra śaṃkyate 
vaṃśanāśakuvaṃśaśca jāyate nātrasaṃśayaḥ 
svajanāni suhradbandhuviyogaśca bhaviṣyati 
kalaśādikaṃ saṃpūjya mahābaliṃ ca dāpayet 
phalādihemapratimādānaṃ dadyācca bhikṣave 
bhojyaṃ cāpi yathā śaktyā śāntiretena niścayā  
pakvadhānyādisaṃjāta maṃkulaṃ dṛśyate yadā 
tadā pūrvaphalaṃ bhūyāt śāntistasya ca pūrvavat  
devālaye gṛhe cāpi mīnaprāptena tatprabhuḥ 
maraṇaṃ vatsareṇaiva kuṭumbaṃ cāpi naśyati 
śāntihomaṃ tayā kuryāt hemadhānyaṃ tilādikam 
dānaṃ bhojyaṃ ca saṃghebhyastena śāntiriti niścayaḥ  
akasmātsvarṇarūpyādinānāratnaviśeṣataḥ 
praṇaśyanti tadā tasya kalatrādi vinaśyati 
tasya śāntiḥ suvarṇādinānāratnaṃ ca dāpayet 
nāgārcanavidhānena devamabhyārcanaṃ tathā  
prāsādacālanenāpi bhūmisaṃcālanena vā 
akasmāddevatācaityarathatoraṇaparvatāḥ    
prāsādagṛhagarbhāśca cūḍāmaṇiviśeṣataḥ 
bhagnaṃ ca patanaṃ cāpi bhavettasya mahābhayam 
svāmimṛtyurviyogaśca kalaho bāndhavaiḥ saha 
śāntihomaṃ ca vidhinā balidānaṃ tathaiva ca 
gobhūhiraṇyapradānaṃ ca paṃcarakṣāṃ prapāṭhayet 
bhikṣvācāryaprabhojyaṃ ca śāntirbhavati niścayaḥ  
devatāgṛhavṛkṣāṇāṃ svadehānāṃ viśeṣataḥ 
chāyā na dṛśyate yena tena mṛtyurbhaviṣyati 
ṣaṇmāsenātha varṣeṇa kalatraṃ vā vinaśyati 
tasya śāntiḥ
tāmrapātre suvarṇasya pratimāmakṣatānvite 
saṃsthāpya maṇḍalaṃ kṛtvā pratiṣṭhāṃ kalaśārcanam 
vajrācāryāya taddānaṃ dadyāt bhojyaṃ ca
bhaktitaḥ 
etena śāntirnityena lokanāthena bhāṣitā  
kṣetravyañjanabhūmau vā kusumāni kubījataḥ 
viparītena jāyante phalaṃ tasya kalatrahā
dhanakṣayaṃ ca kalahaṃ ṣaṇmāsena bhaviṣyati 
sthānabalipradānaṃ ca kalaśodakasiñcanam 
bhūdānaṃ rajataṃ cāpi bhojyadānena śāmyati 
gṛhe mṛtaśavāptena kasmāt śadbabhayāvahet 
svāmimṛtyurbhayaṃ tasya varṣaikaṃ nātra saṃśayaḥ 
śāntirmāsāhutiṃyajñaṃ piṇḍadānaṃ tathaiva ca 
sahiraṇyaṃ praguḍarūpaṃ kṣatrapālasya pūjanam 
pretabalipradānaṃ ca bhikṣvācāryaprabhojanam 
etena śāntirnityena mṛtakaśave tasya hi 
prāsādatoraṇādakasmāt patanaṃ bhagnameva ca    
daśaśatasamanpreṇādyutimurcchiṣṭatarpaṇam 
bhagnasthānaṃ catuṣkoṇamṛttikādāya tadbalim
datvāraṇye prakṣipeddānaṃ hiraṇyena guḍaṃ ghṛtam 
kaumārīpūjanaṃ cāpi gaṇacakraṃ ca kārayet 
śāntirbhavati etena veda karuṇāmayaḥ  
chidraṃ paśyati yo yasmintārāyāṃ candrasūryayoḥ 
mahāmārī ti durbhikṣaṃ bhayaṃ cāsminbhaviṣyati 
tasya śāntirmahāpañcarakṣāpāṭhaṃ mahābalim 
mahāyajñaṃ mahādānaṃ gohiraṇyatilādikam 
candrabimbasūryabimbatāmramuktādikaṃ varam 
sadyaḥ bhojyaṃ ca dātavyaṃ śāntiretena niścayaḥ  
akasmānmuktiḥ sūryasya darśanaṃ prāpyate yadā 
tadā dolāśvayānādvā patanānmṛtyurāpyate 
saṃvatsareṇa tacchāntiḥ pūrvavatkriyate sudhīḥ  
pūjitaṃ kalaśādakasmāt snānādanyatra pātitam 
śoṣaṇaṃ cāmṛtaṃ tasmin bhagnaṃ vā svāmī naśyati 
varṣeṇa māsataścāgnibhayaṃ nānābhayaṃ tathā 
kāryanāśabhayaṃ tasya śāntistu kalaśārcanam 
bhūdānaṃ svarṇadānaṃ ca kaumārībhojanaṃ tathā 
saṃghebhyaśca yathā śaktyā tena śāntīti niścayam  
homakāle yadākasmāt agnināśaḥ prajāyate 
yajamānaṃ kulaṃ hanti saptamāsaiśca varṣataḥ 
tasya śāntiḥ punarhomaṃ kṛtvā grahārcanaṃ tathā 
candrabimbādikaṃ jñānaṃ śāntiretena niścayaḥ 
devabaliprapūjāyāṃ mahiṣājāditarpaṇe 
purīṣotsṛjane raktanāśahīnaśca jāyate    
tena svāminaḥ bhavetmṛtyurpañcamāse'tha varṣataḥ 
tasya śāntiṃ punardevaṃ pūjayitvā ca tarpaṇam 
kṛtvā gobhūhiraṇyaṃ ca dānaṃ bhojyaṃ ca kārayet 
gajāśvago'javāhādivāhanāni vikāraṇāt 
maraṇaṃ yāti tattasya kalatraṃ hi vinaśyati 
tasya śāntirvāhanasya pratimārūpanirmitā 
vajrācāryāya taddānaṃ kuryācca gaṇacakrakam 
gṛhe'himṛtyusaṃprāpte'kasmāsmātsaṃyatanena vā 
saptāhe mṛtyumāpnoti māse vā gṛhanāyakaḥ 
tacchāntirjuhuyāt yajñaṃ maṇḍalāgniṃ yathāvidhi 
paṃcarakṣātrayāvartapatyaṃgirātridhā tathā 
paṃcaviṃśatyalaṃ tāmraṃ pātraṃ tilaiḥ prapūritam 
suvarṇagarbhaṃ saṃprāpya sitavastreṇa chāditam 
lavaṇaṃ ca pradātavyaṃ vajrācāryāya bhojanam 
śāntirbhavati etena niścayena pratāriṇī 
kṣetrādau bījaropeṇa ajātaṃ cānyatprajāyate 
tatsvāmimaraṇaṃ yāti māsārddhenārddhamāsataḥ 
tatsthāne juhuyāt yajñe kṣetrapālāya pūjanam 
kāṃsyaṃ ghṛtamayaṃ pātraṃ rūpaṃ candreṇa saṃyutam 
hiraṇyapradakṣiṇādānaṃ bhojyaṃ cāryagaṇottame 
etena śāntiḥ satyena kathitā munisattamaiḥ 
akasmāt bhūmikampena gṛhakṣetrādikampane 
tasmānnānābhayaṃ rogaṃ bhaviṣyati dhanakṣayam 
tacchāntiḥ karṣatohemagṛhamūrtirtilairyutam 
dānaṃ sthānādidevebhyaḥ pūjanaṃ saṃghabhojanam 
kākena spṛśyate ghāte'ksmādaṃgaviśeṣataḥ    
phalam syāt saṃvakṣye śīghramṛtyuśca svāminaḥ 
skandhe dhanakṣayaṃ śokaṃ kaṇṭhe kalaho'pi jāyate 
nitambe stambhamāpnoti pādau vātādipīḍanam 
udare śokasaṃtāpaḥ kākasparśana tatphalam 
tacchāntirjuhuyāt yajñaṃ tīrthasnānaṃ sacīvaram 
nāgārcanaṃ baliṃ cārghyakṣatrapālabaliṃ tathā 
rūpyaṃ candre hemasūryakāryamūrtiṃ ca dāpayet 
vajrācāryāya sauvarṇadakṣiṇādānataḥ śuciḥ 
padmaśākhāḥ pradṛśyante karṇikāhīnameva ca 
saiva mṛtyumavāpnoti śokamāpnoti niścayam 
tacchāntiḥ jalayajñaṃ vā agniyajñaṃ vā'pi kārayet 
tārāmantreṇa saṃghāya sahasraṃ juhuyātpunaḥ 
kāṃsyaṃ ghṛtamayaṃ pātraṃ rūpyaṃ candreṇa saṃyutam 
śvetavastrasamāyuktaṃ dātavyaṃ kṣīrabhojanam 
dhūmaḥ sañjāyate'kasmādagnihīnagṛhasya vai 
putrīnāśaḥ bhavettasya lakṣmīśoṣaḥ bhaviṣyati 
tasya śāntirmahāhomasvādhidevaprapūjanam 
dhūpayecca mahādhūpaṃ balidānaṃ ca kārayet 
gṛhe'kasmānmanuṣyādihastyaśvago vidāratu 
snānādijantavo mṛtyuprāptaiḥ mṛtyumāsapyate 
tacchāntiḥ saṃgame tīrthe gatvā snātvā yathāvidhi 
kalaśārcanādihomaṃ ca kṛtvā dānaṃ mahābalim 
etena bhātirityuktaṃ śāntirlokaśvareṇa vai 
khaḍgasaṃsthāpite'smātpūjāyāṃ patanaṃ yadā 
tadā tatsvāmimṛtyuḥ syāccaturmāse na saṃśayaḥ 
strīśokaṃ vā bhavedyasmācchāntiṃ tasya vadāmi
hi    
paṃcarakṣāmahāpāṭhadurgārcanaṃ tathaiva ca 
khaḍgadānaṃ samāṃsena sahiraṇyena kārayet 
svādhidevārcanaṃ caiva bhikṣvācāryaprabhojanam 
devālaye gṛhe vāpi kākavāsaṃ gṛhaṃ kṛtam 
ālāpitaśca sandhyāyāmakasmāttasya tatphalam 
paracakrabhayaṃ pūrve cāgnāvagnibhayaṃ tathā 
svāmimṛtyurbhayaṃ yāti naiṛte para ghātakam 
pratīcyāṃ kulanāśaḥ syādvāyau putravināśanam 
uttare dhananāśaḥ syād īśāne'timahābhayam 
madhye rājabhayaṃ caiva kālamṛtyubhayaṃ bhavet 
teṣāṃ śāntiṃ pravakṣyāmi tathāgatoditaṃ yathā 
tripalamitaṃ tāmrapātraṃ trimadhupūrītam 
suvarṇagṛhamūrtiśca saṃsthāpya kalaśārcanam 
homaṃ ca balinaivedyadānavastrādikaṃ gṛham 
kākalāpagṛhasthāne khaḍgasaṃhāraṃ bhāvayet 
paṃcagavyena saṃsicya tathā ca kalaśodakaiḥ 
dhūpayet sarṣapaṃ tatra kākagṛhaṃ ca dāhayet 
tadbhasma ca baliṃ datvāraṇyabhūmau vinikṣipet 
etena tacchāntīti kathitaṃ ca munīśvaraiḥ 
puṣpavṛkṣe'nyapuṣpasaṃjāye tena tatphalam 
putraputrīvināśaṃ ca trimāsena dhanakṣayam 
tasya śāntiḥ mahāpañcarakṣāpāṭhamahābalim 
candrabimbaṃ kāṃsyapātraṃ dadhidugdhaṃ ca dāpayet 
lohasarpahayaṃ caiva praveśena gṛhāntaram 
patanaṃ ca tato bhāryāputrīṇāṃ ca viniśyati 
