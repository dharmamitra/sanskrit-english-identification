 triratnasaundaryagāthā śrīgurugaṇeśāya namaḥ 
 yasya prasādakiraṇaiḥ sphuritātmatattva ratnaprabhāparikaraprahatāndhakārāḥ 
 paśyantyanāviladṛśaḥ savikāśa muccai stasmai namaskṛtiriya gurubhāskarāya   
 śrīmadratnatrayākhya mahaatisukhada sarvabhūtāśraya tad yad dāridryāndhakāra kṣapayati viduṣā sundarānandarūpam 
 jīyāttatkṣoṇipṛṣṭhe śatamiha śaradā sarvadikṣu prasarpa jjyotiḥ śrīpṛthvinārāyaṇakulajaladhau jātamacchidvṛttam   
  indrātprabhutva jvalanātpratāpa kopa yamād vaiśravaṇācca vittam 
 sṛṣṭisthitī rāmajanārdanābhyāmādāya rājñā kurute śarīram   
 nepāleśāḥ padmapāṇiśākyasihasvayambhuvaḥ 
 pāntu gorakṣācaleśa pṛthvīnārāyaṇānvayam   
 nepāleśvaragoraṣeśvarakṛpālabdhaprasādodayaḥ śrīgorṣādhipasāhadevanarabhūpālābhidhaḥ smābhavat 
 tasyaikā mahiṣī nṛpasya śayane suṣvāpa saukhya yathā sā svapne ravimaṇḍala grasitavatyasmīti bhartre'bravīt   
  svāpodbodhitadoṣaroṣakupitavyājena saśāsitā sāpatnyādasahiṣṇuneva rajanī vyākrośatī vyatyagāt 
 garbhajyeṣṭhamudasya sāśu suṣuve śrīpṛthvinārāyaṇa māsaiḥ saptabhirākhyayā samaguṇa pratyakṣanārāyaṇam   
  nepāla vijigīṣurekagabala mudrābhirāpūrita tūṇīkṛtya mṛga yathaiva mṛgayurnirbhīḥ pratasthe mudā 
 ityeva śrutamanyatastadiha me sakṣipya savarṇita ki nārāyaṇavarṇane trapayate yāthātmyasapādakaḥ   
  traiśūlagaṅgāmadhikṛtya bhairavī śrīmanmahāmaṇḍapamāśrayāṇaḥ 
 śrīpṛthvinārāyaṇavāsudevo babhau nuvākoṭavitiṣṭhamānaḥ   
  jātaḥ stanya na jagrāha kaṇṭhīravakiśorakaḥ 
 cakṣurvyāpārayāmāsa kuñje kuñjaraśālini   
 paryantabhūkharvaṭa kāśca jitvā tāneva kṛtvā ṛjumārgadeśinaḥ 
 senāniveśānupakalpya viṣṇu matyāḥ pratīre saritā varāyāḥ   
  rurodha kīrtīpuramāhavena adhomukhairūrdhvamukhaiśca bāṇaiḥ 
 atyuccavaproparidhāryamāṇaiḥ pāṣāṇakoṣaiḥ paripūryamāṇam   
 babhūva yuddha tumula tadānīmadhomukhairūrdhvamukhaiśca taistaiḥ 
 saprastarodhairupari sthitānā bālābalābṛddhapurogamānām   
 nārācanikṣepaṇikāśmavarṣānirghaṣaṇo dūbhūtakṛpīṭayoniḥ 
 tadagnipluṣṭāḥ śataśo'pi vṛkṣāḥ sthūṇāvaśeṣā bhayadāyamānāḥ   
 pāṣāṇaniṣpiṣṭatanutrabhājo vīrāḥ kabandhā rudhirāktadehāḥ 
 adyāpi rātrau karuṇāyamānā rudanti bandhūnanuśocayantaḥ   
 śyenā ulūkā atha kākagṛdhradhvākṣāḥ śṛgālā atha pheravaśca 
 hṛṣṭāśca tuṣṭāśca bhavanti sadyo māsoṣṇaraktaiśca vasāvimiśraiḥ   
  śūrā gopurasannikarṣamagamannāyodhanāgresarā ye te tūrṇamamūmucannupalavarṣāghātaniṣpeṣitāḥ 
 prāṇān prastārasādbhavantyanudina sapīḍitāḥ prastarai rgāṅgeyasya śareṇa pīḍitatanuḥ seneva yaudhiṣṭhirī   
 dṛṣṭvaiba pratiyoginī raṇabhavā nīcaiḥ sthitā svā camū sasīdanniva vaprabhedanavidhāvastrāṇi śastrāṇyatho 
 nirmātu cakame dhanāni bahuśaḥ śrīpṛthvīnārāyaṇaḥ kebhyaścid dhanavadbhya utsukatayā tadyuddhasasiddhaye   
  sabhūyāmātyavṛndairanujadalajitā kīrtimodena sāka śūraiḥ pārthādisajñairatha ca surapratāpena kīrtipurīṣṭeḥ 
 śrīdevīghāṭamāplāvya ca sapadi mahāmaṇḍapa saviveśa kliṣṭātmā pañcaṣābdāvadhi yudhi balavadyodhṛlopātsudīnaḥ   
  śastrāṇi cāstrāṇi ca kañcukāni vīropayogyāni paraśvadhāśca 
 śastrīḥ śitāḥ kartarikāstathā sphyā striśaṅku śūlānyatha bhallabāṇān   
 tatrāpaśyadamedhyapuñjajanita so'ṅguṣṭhamātra kṛmi bhūyobhiśca pipīlikākulaśatairāvāhyamāna haṭhāt 
 dantādanti pipīlikābhirasakṛddaṣṭa ca ṣaṣṭhāccyuta saninyuśca pipīlikāḥ svavivara yatrāsti tannāyakaḥ   
  tatsādṛśyabalābala ripukuladhvastyai vicityātmanaḥ śrīmatpṛthvinarāyaṇo nijabala sabodhayāmāsa ha 
 kiṭādeva guṇa pragṛhṇatha bhavantono kṛmi paśyatha gacchadhva punareva kīrtipurikā matkīrtisarakṣaṇe   
  arirmitramudāsīnamabhavad bhuvanatrayam 
 kīrtipurrīvana sthūṇāvaśiṣṭa vīkṣya bhīruvat   
 pṛthvīnārāyaṇārkaḥ prathamamiha samākramya nepālabhūmā vāsaptābdāhavena pratikhanitasurugeṇa kīrti praviṣṭaḥ 
 śrīmadvyāghre śamuddiśya ca balimadadāttatpurīvāsiloka cchinnaghrāṇooṣṇamāsaiḥ sma jayati narabhūpālajaḥ pūvajiṣṇuḥ   
  āsaptamābdapradhanena vitiṣṭhamāna gorṣādhipa sphaṭikavaddhyupadhāvaśena 
 śrīvyāghrabhairavamiti praṇidhāya sarve ninyuḥ purrī praṇatipūrvamahotsavena   
 ukta ca udyamaḥ sāhasa dhairya bala buddhiḥ parākramaḥ 
 ṣaḍete yasya tiṣṭhanti tasya devo'pi śaṅkate   
  āyodhanāgrasaravīrasurapratāpa sāhasya caikanayana sahasā babādhe 
 jālmena kenacidiva kṣitijākucāgra syābādhakasya raghujena sakṛtprajasya   
 jyeṣṭhaśukladaśamyā śrīpṛthvīnārāyaṇa yaḥ 
 senānīḥ kīrtipurajaiḥ kālopāḍeḥ nipātitaḥ   
 tatsāhasena nṛpapṛthvinarāyaṇosā vāpañcamābdikanara sahasā vabādhe 
 viśvāsa ghātakamiveti ca nāsikābhi śchinnābhirāluṭhitavittadhanena sākam   
  saserrāṇākālurāṇādalamardansahāyakaiḥ 
 dalajitsāhatulārāmathāpāpārtha bhaḍāribhi   
 śrīviśvanātho miśreśo raṇayajñamapūpujat 
 saptāhabhāgavatavaddattasarvasvadakṣiṇam   
  sa viśvajitamārebhe yajña sarvasvadakṣiṇam 
 ādāna hi visargāya satā vārimucāmiva   
 sarvasvadakṣiṇavareṇa makhena tuṣṭo vyāghreśvaro nṛpatipṛthvinarāyaṇānām 
 svedāmbunāṅgalitena kṛtābhiṣeka sāmrājyasiddhimadiśat paśupāśamoktrīm   
 svapnalabdhaprasādena pṛthvīnārāyaṇena ha 
 vipināni prakāśāni kriyante raghuṇā yathā   
 lubdhenopaśayasthena dakṣiṇārurmṛgo yathā 
 nirudhyate hi sahasā nepālabhuvanatrayam   
  kabandha udajāgarīttadadhunāpi kīrtipurād gaṇeśamupadhāvati pratibhaṭeṣu garjanniva 
 gṛhītakaravālako niśi niśātahikkāravaiḥ parasparaparāahata pratininādamujjhanniva   
 lokeśvara hayagrīva bhairava pīṭhayoginīḥ 
 ānandādi lokanātha karkoṭamuragādhipam   
 yathāvidhi pūjayitvā gaṇeśānamapūpujat 
 pṛthvīnārāyaṇanṛpaḥ sasnau prabhāvatījale   
  bhuvanatritayākrāntaprakāśīkṛtavikramaḥ 
 pṛthvīnārāyaṇanṛpo dhiraje vāmano yathā   
 bhūrbhuvaḥsvarmahīpālo mallo balirivābhavat 
 pādākrāntyānataśirāḥ ṣaṭpradhānaprapañcitaḥ   
 ukta ca rāmaḥ soma papiryajñe dadirgāścakriradbhutam 
 yājakān vavrirājahriḥ puṇḍarīke mahādvijān   
 kālidāsapradhāno'tha śukrācāryavadunmanāḥ 
 kajapaḥ sūcakastu piśuno durjano'bhavat   
  brahmaviṣṇuśivaprāyān sāktvikāstrīn mahīkṣitaḥ 
 mallāstamomayān kṛtvā rajasā rañjayan prajāḥ   
 prāsādaśikharasthānāni cūḍāratnānyapāharat 
 sauvarṇāni vicitrāṇi gorṣābhūpayuyutsayā   
 ṭaudhīdhanaprabhṛtayo bhoṭyācaurānayūyujan 
 ṣaṭpradhānānumatyā hi deśopadravakārakān   
 ukta ca yatra rājā svaya cauraḥ sasainyaparivārakaḥ 
 tatrāha ki kariṣyāmi yatorakṣā tato bhayam   
 pauropi cāśapattasya tvamasmān bādhase vṛthā 
 pipīlikaudhavat kṣudrāstvamasya phalamāpnuyāḥ   
  svadeśapathamullaṅghya yo'nyadeśamupākramet 
 sa eva daṇḍanīyaḥ syāditi ghoṣamakārayat   
 tadā rallo'bhavanmallaḥ parasparavirodhanāt 
 agnido garadaścaiva śastrapāṇirdhanāpahaḥ 
 kṣetradārāpahārī cātatāyī cābhavatsvayam   
  kustrī hanti kuṭumbāni kuputreṇa hata kulam 
 kumantrī hanti rājāna rāṣṭra caureṇa hanyate   
  malla viśvajita pramāthya nibhṛta ṣaṭkānumatyaikalo dārānānayati svakīyabhavana nāsākṣati nākarot 
 ityeva jagatītala ṣaḍadhīna tatsṛṣṭisahārasa sthityā śrīdalamarddana bubudhire dvairūpyasaśāntaye   
  dalamarddananāmāna narabhūpālasāhajam 
 chadmanā rājyadānena lalitādhipati vyadhuḥ   
 sa hyekaika nijagrāha praṇidhyartha suta nṛpaḥ 
 mā gorṣādhipabhūpālapratyavāyodayo bhavet   
 dalamardanasāt kṣitirbhavitrī tyanumatyā nṛpatirjayaprakāśaḥ 
 nijabhṛtyamavāsayatsvarāṣṭrā ccharaṇārthī sa ca kālidāsamāgāt   
 caukoṭvātāyanastho vilasati dalamarddannṛpo lokadṛṣṭa statkāle kālidāsa parivṛtamanugai rājamārgeṣvapaśyat 
 heramba dakṣahaste paraśumitarake modaka svā ca śuṇḍā bibhrāṇa ta nimeṣāvadhi tadanu ca sadanābhyantare soyameva   
  sevitvā katiciddināni nijabhṛtyaḥ pādasavāhakaḥ sasupta nibhṛta vitarkya sahasā ta kālidāsa kudhīḥ tīkṣṇenāsya paraśvadhena śira āsphoṭ yāśu rājājñaye tyuktvā kāntipurīmagācca nṛpatistuṣṭo dadāvīpsitam   
  śrīrājānamabhidravanti militāste ṣaṭpradhānāstvarā ki tva rajasi pratyavāyajanakaḥ kārpāsadurbhikṣakṛt 
 eva cedavatārayāma bhaktāmaiśvaryametat kṣama svotkairvāśvabhiṣecire narapati śrītejamallābhidham   
  tatsāhasa likhati pṛthvinarāyaṇeṣu saukaryarājyakaraṇa dalamardanaḥ sma 
 buddhyā tadāśu praṇidhāya hṛdā suraudhān nepālajān svaviṣayānnṛpatiḥ pratasthe   
  mallo'bhūd vyājahālāhala avanipatiryo jayādiprakāśaḥ prāstīryāśeṣaprāsādataladigutale vairidāhauṣadhāni 
 gorṣābhūpālasenāparivṛḍhagaṇanākātaraḥ kādiśīkaḥ sabhūyāmātyavṛndairadhirajani vililye druta bhaktapuryām   
  prāsāde tulajālaye digutale rājādhirājeśvarī draṣṭu yāvadupāruhaśca muditāḥ pāḍetulārāmakāḥ 
 dagdhāṅgāḥ sahasā tadauṣadhibaladvaiśvānarajvālayā śūrāste yayuravyaya vata sakhe daivī vicitrā gatiḥ   
 kumārīpūjāvidhirmahākālasahitāyām bhūṣaṇāni dukūlāni sindūrālaktakānapi 
 kardalādarśavikhyātā tālavṛntāni potikā 
 pasikarmādhāracolamacikā pīṭhadolikāḥ 
 pañcālikā ca sacchaṅkhā pāduke kulapaṭṭike 
 caṇḍātaka ca savyāna tathodvartanabhājanam 
 śayyopadhānaparyaṅkasamudgāśca prasādhanī 
 pratigrāhiśvahigvelā tathā sīmantacartikā 
 gorocanāmṛgamadau kapūrrakuṅkuma tathā 
 evamādini cānyāni yāvacchaktāni sundari 
 pradātavyāni vastūni kumārī tuṣyate yathā 
 yāmale'pi yaḥ kumārī yajenmantrī sarvaparvasu sarvadā 
 tenārcitā mahādevī satya satya na saśayaḥ 
  śrīkaumārīyayātrādivasa atimahotsāhadhūpopavāsaiḥ svasti śrīpṛthvinārāyaṇa atulalasatkīrtipuṇyoditaśrīḥ   
 āryaiḥ prājñairdhanāḍhyairbalibhiratha mahāyantramantrauṣadhīnā paryāyajñaiśca ṣaḍbhiḥ parivṛtamaniśa kālidāsapradhānaiḥ 
 tejomalla hi cāṇūramasuramiva samardayitvā kṣaṇena sākṣānnārāyaṇaśrīrmadhuvipinamiva praviśunmaṇram   
  bhaktagrāma jighṛkṣustata avanipatistrīstrilokaikanāthān kṛtvā kārodarīyāstadanu raṇajita kāśiga kārayitvā 
 āryātīrthākṛtāsu nṛpamaparamatho tejamalla vipanna kṣveḍagrasta nirasyan sma jayati nṛpatiḥ pṛthvinārāyaṇākhyaḥ   
  pṛthvīnārāyaṇārke samudayati haṭhātpaścimāśācalendrā daṣṭāṣṭāṣṭābhirabde gatavati vilaya yānti pūrvācalendrāt 
 mallakṣoṇīpakhadyotarucaya avanī sā ca nepālasajñā susthā cāste prajānā manasi kutukatālhādatā mallapātāt   
  anāḍhake'ṣṭāḍhakamannamāsīdadohane droṇaduthāvirāsīt 
 śubhāmbarāṇyāśuranambare'sminnepāladeśe sati goraṣeśe   
 śrīmacchākyamunīstrilokavijayānmaitreyanāthānatho caityānstūpaviśeṣakānapi vihārasthān hanumanmukhān 
 hārītīratha śītalāmatha mahākāla gaṇeśa kramā cchrīkṛṣṇa harabhīmasenapramukhān bhūpo mudāpūpujat   
 ittha śrīpṛthvinārāyaṇa avanitalam ātmasātkṛtya diṣṭyā copurgrāmasya pāṇicchidimanukurute smāparādhānurūpām 
 jitvaivānāhavena kṣitimamumupayāsyannuvākoṭayātrā kasa jitvā ca nārāyaṇa iva mathurā dṛṣṭanepālacaryaḥ   
  anidamidamasāmprata babhāṣe nahi sitapakṣanabhomaho mahīpaḥ 
 lalitapurabhava hi caityasevo paratajana varameva manyate sma   
 vasantapuranāmakāvasathamājñapad bhūpatiḥ svaya sthapatināyako vividhacitraśilpodyamī 
  na tastadṛgabhūddharātala aśeṣaśilpādivid dvija sa harivaśaka vimalaśilpabuddhyanvitam   
 śilpa śikṣayati sma śilpavidasau nepālajān pugavān pāṣāṇasphaṭikāsthidantiradanāyaskāntamṛtsnādikam 
 vāstūkṛtya bhuvastala śubhadine śrīpṛthvinārāyaṇo devīghāṭamupākramatpramuditaḥ śrībhairavītuṣṭaye   
  ramye nepāladeśe vijitasuranare pañcapīyūṣamādye yoginyo vajrapūrvā iva varuṇasutā mādakā durvinītāḥ 
 śrīguhyeśīprabhāvāadaviditavidhavā pūrvanepālapālai rdattāpātityadīkṣāḥ pumadhikasubalāścābalāḥ saramante   
 ramye nepāladeśe nijanijabhavanadvāradeśe niṣaṇṇā jūṭī badhvā kacānā sulalitavadanā bhālasindūraramyāḥ 
 sīmantinyo navīnāḥ parivṛtakusumāḥ kuñcitāpāṅgabhāg bhāṣante baddhahastā sulalitavacasā bhāy masīyā masīyā   
  taddeśe harasiddhinṛtyanirate nepālapīṭhottame nānādaivatamandirotsavatare tīrthopatīrthāvṛte 
 matsyendrābhidhamīnanātharathayātrā'raktalokotsave dhanyeya lalitāpurītyakathayacchrīpṛthvinārāyaṇaḥ   
 ya viṣṇu pravadanti vaiṣṇavajanāḥ śaivāḥ śiva śāktikāḥ śakti
 bhāskaravandakā dinakara brahmasvarūpa dvijāḥ 
 matsyendra munayo vadanti satata lokeśvara bodhikā anye ta karuṇāmaya pratidina ta naumi lokeśvaram   
  ṣaḍarṇairjapta yaḥ pibiti manujo dīpiniyuta subīja pālāśa bhavati virala tasya yaralam 
 aho dhanya yāmyarkṣa śikhitithiyātrādidi sa lokeśo devaḥ pratidinamapāyād naḥ   
 śīghra cākarṣateti prativadati bhṛśa sārathau tadvidhijñe haihaihaihāhahāhādhvanibhiratha diśaḥ pūritā yatprayāṇe 
 rajvākarṣodyatānā vadanasamuditairmeghaghoṣairivoccaiḥ so'ya śrilokanātho diśatu suraśiromaṇḍana magala vaḥ   
  bhagne yugye'pi nīcaiḥ pratisarati rathāṅge rathe vaktrite vā susthībhūte vimānasthitapuruṣavare sārathau lagnayaṣṭau 
 gajajjīmūtaghoṣadhvanibhiratha mahāḍiḍimairvādyamānaḥ soya matsyendranātho diśatu suraśiromaṇḍana maṅgala vaḥ   
 ityeva lalitodbhava sukhakara yatrotsava sasmara nnakṣākāṣṭaśaronmite makarasakrāntau ca pauṣe kuje 
 gaṅgālābhamacīkarannṛpavaraḥ śrīpṛthvinārāyaṇo devīghāṭamahāsthale śucitale śrībhairavīpālite   
  itya śrīpṛthvinārāyaṇanṛpacarita yaḥ śṛṇotīha bhaktyā dāridrya tasya dūra nivasati durita pūrvaja vai kṣiṇoti 
  sa syādratnatrayāṇāmapi paramasakhaḥ kṣudrarogairvimukto dīrghāyurbhāgyayukto nijakulasukhadaḥ sarvavargairupetaḥ    
 iti śrīpṛthvīnārāyaṇacaritra samāptam 
 tajjaḥ śrīmānmahīpaḥ kṣitipatitilakaḥ sihapūrvapratāpaḥ pitrājñāpālako yo'khiladharaṇitala dyotayāmāsa nītyā 
 maryādā sthāpayitvā karajitavasudho rañjakaḥ paurarītyā reje keherasihābhidhahitasacivo vṛddhapaurānumantā   
  kedārāṇā turīyāśakamanujagṛhe śasyarājeḥ prajābhya statpaścāddosicā auliti caturabhidhā lekhayāmāsa potām 
 śrīmān sihapratāpaḥ sma jayati nṛpatiryadyaśo'dyāpi mūrta varvatyeva jagatsu triṣu duritahara svānnapākānudāyi   
  kāmbojaiḥ sonumatyā nṛpatiratha mahotsāhapūrva prakṛtyā saumyo lālāgurūṇāmanugatacarito raupyamudrānupātāt śrīmān sihapratāpaḥ saha bahubhirala mallarājānuvṛtta mudrāṇā raupyajānāmanucaraṇavidhi kārayāmāsa dhanyaḥ   
 tajjaḥ samrāṭ paśūnā patiriva vijayī śītalāpūtanānā sārddhaikābdāya gīrvāṇayudhanṛpataye sūnave rājyabhāram 
 datvā svāmītyabhikhyā nṛpatiraṇabahādurasāhaḥ prapede kṣoṇīpeśo na bhūto na bhavati na bhavettatsadṛgghorarūpaḥ   
  bālye bāhādurasyārpitadharaṇībharo nirmamo yo vireje kaumāre vīrayoddhāraka jitavasudhaḥ sārvabhaumo vireje 
 śrīmadgīrvāṇayuddhārpitadharaṇitalo yauvane yobhireme sārddha putreṇa bhīmārpitadharaṇibharo vārddhake yo vireme   
 śrīmatsihapratāpātmajaraṇabahādūrasāhājñayā śrī pṛthvīnārāyaṇasyātmajavarayuvarājena bāhādureṇa 
 mūrttīkṛtyārddhanārīśvaramupari gavākṣe vicitreṣṭikābhiḥ kāṣṭhaiḥ śrīkhaṇḍajātairgrahagaṇasahita dairgapīṭha nyadhāyi   
  ghaṇṭā divyadhunītaragadhavalā kailāśakūṭopamā bhūtapretapiśācaḍākabhayadadhvānaikadivyadhvanim 
 sūtādyaṣṭakadhātubhirvighaṭitāmiṣṭeśvarīprītaye śrīmatsihapratāpajo raṇabahādūro'rpayad bhūpatiḥ   
 majjāmedovasāntrīsarudhiratarasāhāriṇīnā vimokṣa prāptyai yogādhirūḍha śarabhamukhamahābhairava nātighoram 
 śrīmatsihapratāpātmaja raṇabahādūrasāhakṣitīśaḥ svārāṭtuṣṭyai sma mīmāsati kanakabhara sīdhumāsādigṛdhnum   
  mālyābājyābhidhānān vṛṣabhaparivṛḍhān pālayan śrīmahīśo nadīsajñān yathaiva pramathaparivṛḍhān śrīmaheśo vireje 
  vaidyaiḥ sāḍhyopanāmairupakalitacikitsāvivekaḥ paśūnā karpūrailālavaṅgatvagagurusaguḍatryūṣaṇājyānnapiṇḍaiḥ   
 vyāghrānṛkṣāśca kīśān gajaturagamṛgānnyaṅku gokarṇakhaḍgān sāraṅgāścakravākān vakaśikhisaraṭān vartakādīn kapotān 
 yatnātsapālakaḥ śrīnṛpatiraṇabahādūrasāho'bhavatsmā' hāraistajjātiyogyairvṛkabhaṣakaśaśānākhumārjārababhrūn   
  almoḍhā rājadhānī chalabalakalanād bammasāhātsagotrā nmaryādīkṛtya kāntīpurata anumiti krośayaṣṭi cakhāna 
 so'ya śrīmān śubhayun patiraṇabahādūrasāhaḥ pratāpī cāturdiśyoktakīrtī raghuriva ca dilīpānvavāyapradīpaḥ   
 vīrāmarsihathāpādvayahitasacivo dhīradhīro mahātmā pṛthvīnārāyaṇānāmiva sakalajagadvyāptakīrgyugraśīlaḥ 
 yādoratnairivāmbho nidhirabhavadadhṛṣyastathā cādhigamyo 'tyugraiḥ kāntairdharitrīpatiguṇanikareḥ sevakānā sa rājā   
  ardalīkṛtapado haripāḍeḥ kīśavatkharaṇaso vikalāsyaḥ 
 svāmimānasavanāntaracārī sāḍhyavaidya iti goṣvadhipo'bhūt   
  hayagrīvākāro nṛpagururabhūcchrīraṇabahā duro nirvāṇāśaḥ kvathitaviṣatailaḥ khalajane 
 viśiṣṭānā nṛṇā pratidalitadāridryadurita stadanyūnāśenā'jani jagati gīrvāṇanṛpatiḥ   
 yathā dīpāddīpo ghṛtaplutasuvarttīranusaran didīpe tulyārciḥ kṣapayati tamopyadhatamasam 
 mahādīpākārānnṛparaṇabahādūrata atho mahādīpajvālojjvalitasuyaśāḥ śrīyuvanṛpaḥ   
  sa vātsalyāllebhe gatavati tṛtīyebdanicaye 'bhiṣiktaḥ sāmrājya pitṛraṇabahādūrakaragam 
 sa yogīndrairlabhya paramaśivanirvāṇapadayuṅ mahānandasvāmītyabhidhamabhajada bhūmivalaye   
  nuvākoṭe nītvainamapi nṛpamārabdhamṛgayā vihāre gīrvāṇāgrimayudhanṛpa kūṭasacivāḥ 
 kṛpāgāra nirvāṇasukhanirata svāminamaho munīṣvaṣṭābje'bde lalitapuravāstavyamadadhuḥ   
  vidhātṛkṣmāpālairvilikhitamasatsacca niyata marau vā merau tatphalati nahi citra svasamaye 
  cikitsāniṣṇātaiścarakamunidhanvantarisamai rjagatkhyātairvaidyairna bhavati cikitsyā nṛpaprasūḥ   
 samāsamīnagokula sahastraśaḥ sadakṣiṇa sabhūmika samatyajatsadharmisvīrujā kṣaye 
 avāhayacca kuñjarāśanacchadeṣu varṇaśaḥ sacatvare sapīṭhake nyapāṭhayacca śātikam   
  śivālaye śavālaye digūtale talejuke nadīṣu sagameṣvatho praṇālikāsu kūpake 
 machindranāthamīnanāthaśākyasihadhāmasu sabhīmasenake mudā narāyaṇe sakṛṣṇake   
 gaṇeśabhairaveṣvatho sa gopureṣu varṇaśo vyacīkaratsvaśākhayā pratikriyā sarudrikām 
 sa yogiyoginīgaṇa hyabhojayacca pratyaha nṛpaprasūrujā kṣaye dharādhipeśayogirāṭ   
 dākṣāyyāṇāmapurva samabhavadudita dardina khecarānā pāśairyantrālinaddhairbahuvidhibhirupāyairthathā māraṇa syāt 
 jīvanta cānayiṣyatyatha mama yadi yastasya dāsye yatheṣṭa mityājñā gṛdhrabandhe samajani nṛpatisvāmināmavyalīkā   
  gṛdhrān dagdhvābhavadatha sukhī svāmirājo mahātmā naitādṛggṛdhrayuddha śrutiviṣayagata naiva dṛṣṭa kadācit 
 adyāpyāste jyabhālasthalamiti kathita sthāpitā tatra vāṇī bhūtāveśācchiśūnā hitakṛtikuśalai rjñānavṛddhairvayasthaiḥ   
 bhairaveśavadatho naravāho devarāja iva divyadṛgāsa 
 pañcadhā'yudhatharānatha lokānājñapacca muditaḥ svasamīpam   
  yatra yatra gamitā narayānā ttatra tatra ha dadhāra sukīrtim 
 kṛtrimāṇyupavanāni paśūnā mīśvarāya mudito'rpayati sma   
 gocarāṇyapi gavāmupacāra utsasarja raṇabāhadureśaḥ 
 yojanāvadhi rujāmapanutyai śrotriyebhya adadācca dharitrīm   
 karṇavīrapitṛkānanamārāttakṣati sma raṇabāhadureśaḥ 
 tatra ye'pakṛtino'pasarantvityādiśad rugupavarddhitamanyuḥ   
  svāmimanyuviniveditukāmā trīkṣaṇasya sadasīva jagāma 
 martyalokamapahāya samanyu svāminī kanakavatyabhidhā sā   
 vaidyadehasadanāni didhakṣurniḥkṛpo dava ivāsa mahīpaḥ 
 aupacārikavidherapacāra vyādiśacchugupavarddhitamanyuḥ   
 atyaghoravapuṣe bahu matvā kumbhasajñakaśivāya nareśaḥ 
 dhūpanārthakamaskarajāta vyādiśacchugupavarddhitamanyuḥ   
 paṭīranaladolvaṇairagurunābhisammiśritai rvicitrajalaśītalairvyajanacāmarotthānilaiḥ 
 sasabhyabudhabāndhavaprakṛtisāntvasallāpanai rnyavāri na ca bhūpate raṇabahādurasyoṣṇatā   
  priyāvirahajendhanā kṣitipatīndragīrvāṇyu ddhavikramavacomṛtairahaha siñcitasyāpi hi 
 kalaṅkamiva śītagoḥ priyanicolamudbibhrataḥ śaśāma na garīyasī raṇabahādurasyoṣṇatā   
 kimaṅga mayi bandukaprahananāni no dīyase sphuṭatyahaha bandukaḥ śuganalaprataptībhavan 
 kimarthamidamardalīharipate viḍambena ho priyā mama gatā kutastadanu tatra mā prāpaya   
  itītthamanuśocayannahaha jātasacciccirā nnicolamudapāsya nirmamatayā bṛhadbhānava 
 yathāgatamajāgarīdaja ivendumatyāḥ kṣaṇā ttadūrdhvagatimātanoduditadhīracetā vibhuḥ   
 pratyaha raṇabahādurasāhaḥ pūlacokamadhigacchati vatsāḥ 
 marttyayānamadhiruhaya ca tattat ki vadantyanuvicāraṇadakṣaḥ   
 ekadā śucidine sa samutthaḥ prātareva śakunāni viditvā 
 ḍhuṇḍirājanagarīmupagantu dakṣiṇā diśamagādupagūḍhaḥ   
  kalau lokā duṣṭāḥ prakṛtipratikūlāḥ prakṛtayo hyataḥ śrīviśveśa śaraṇamupayāsye sukṛtaye 
 purā pṛthvīnārāyaṇa iti pitustātacaraṇaḥ sa gaṅgāmbhaḥsnāyī vidhivadatha viśveśamabhajat   
  sa naipālī bhūmi yadanukṛpayā drāgadhikayā vijityāsmatpitraghribhiruditametanmama matam 
 iti smāran smāran nṛparaṇabahādūra agama nnṛpāgamyā kāśī kanakavatidevīvyuparamāt   
 gate dūra svāminyanu raṇabahādūranṛpatā vamarsihāmātyātmajamaṇirasau sānujagaṇaḥ 
 sa bhīmādyaḥ seno daśarathasuta rāmamiva yaḥ samudvignaḥ saumitrirabhavadatha bharttuḥ sahagatiḥ   
 tato'neke lokāḥ samasukharatāstatparivṛḍhā stadāsaktā bhaktāḥ parijanaviraktā anuyayuḥ 
  nuvākoṭādapyāgamayati nṛpa kāntinagarī mahotsāhāraktaḥ sapadi militaḥ kūṭasacivaḥ   
 śrīmadgīrvāṇayuddhaḥ kṣitipatitilakaḥ svāmirāje svatāte kāśīsthe'pyagavarye mahasi viruruce svāmivadrāṣṭradhūrdhṛk 
 samrāṭ sāmrājyalakṣmyā ghṛtapitṛcaraṇajñopi saddharmiṇībhi rdevībhiḥ pālyamāno daśaśatabhujavān kārtavīryārjunarddhiḥ   
 bālo'bālaparākramo haririva kṣoṇībhṛduddhārako nyāyenā'hitacetasā śamanavadgīrvāṇayuddhādhipaḥ 
 yaḥ ṣāṇmāturavacca śaktidhṛgatho yaḥ sarvavargādhipo yo dvaimāturavacchatakratuvadāsāhasradṛggocaraḥ   
  ajayrekhāmātūbhramarakalikākhyātha turakī mukhāśceṭyo ḍākinya iva madirāmodamukharāḥ 
 mahārājñī kṛtvā kaṭaharavanāt kātipuragā yatheccha tā dauvārikavidhimakurvannṛpagṛhe   
  śrīrājñyā rājalakṣmyā kaṭaharavipinātprākkramitvāpi yatnād vātsalyātpālyamāno dhavaladalaśaśīvātireje vapuṣmān 
 śrīmatsvāmikṣitīśābhyupagamanasamutkaṇṭhitasvāntavṛttiḥ śrīmān gīrvāṇayuddhakṣitipatitilakaścetasā nānvamodat   
 svasti śrītātapādāmbujasamadhigame śrīmahārājagīrvā ṇeśaḥ kṣetrāṇyameyānyadadatha dharādaivatebhyo'tha vidbhyaḥ 
 ceṭīprāya ca rāṣṭra janakaraṇabahādūrasāha vineti smāranasmāran sma vismāpayatica sabala rājabhāra babhāra   
  ukta ca bhāṣayā bhārādārle ta bhardā sahi pharadamahā dūniyā sab bhayāmā paścāttāple sabaile aghi garanu pachī eka gol bol bhayāmā
 kāśīvāsī ta svāmī phiraṅisaga milī kyāpa garchan ghaḍarmā bhārāle dāra rāṣī yaka mata nabhayā kyā gatī holi deśmā   
 khelchan rāt dīna jūvā kati kati vijayā phuktachan kohi runchan niḥśakai bāta hākchan kati ati khuśi chan kohi rāt din dhvarichan 
 kāmkā parphāka parchana dii pani namilī kohi sandūka bharchan ekle ekai thiyā sab yakabinu duniyā ḍherprakārakā rahechan   
 estai sūrtā lidāmā nṛpati raṇabahādūra sāheba kāśī bastā gīrvāṇa rājā pratidivasa baṭoldā bhayā vijña josi 
  logobhāgo aphāldai bahuvidha upacārle garip dūradeśī brāhmaṇalo māna gardai bahuta viṣusa bhai rāja garchan ta kausī   
 snātvā gāṅgembhasi raṇabahādūrasāho nvahayuḥ svarṇāmbhodaḥ pratidinamabhūddinakalpadrurevam 
 śrīviśveśa prati bahutitha manyamānaḥ svadiṣṭyā śrīmadrājarddhyu pakaraṇado'pūrvanamro nanāma   
 gagāputrairatha ca vibuddhaiḥ stūyamānaḥ samakṣa śrīviśveśo'para iva hayagrīvalabdhāvatāraḥ 
 śrīmān svāmī prakṛtisubhago duṇḍirāja ca lolā rka saprakramya japati muhurviśvanātha śaraṇyam   
  kāśīsthaiścāpi phairaṅgibhirapi ca tadā svāmirāja svapālya matvā dāsāyamānairbahubhirupapadaiḥ sāntvayadbhiḥ samantāt 
 naipālīyopasarpadvividharasasudhāsvādavismāpanārtha cakre sāmrājyaśobhādhikatarasubhaga svāmisanmānakṛtyam   
 vīro'marsihathāpākulamaṇirakhila taddhi tarkaṇa buddhvā channaprāya kuśāgrāyitaśubhadhiṣaṇo bhīmasenaḥ kṣaṇena 
 śrīviśveśa kṣamāpyāsakṛdatikaruṇa yatprasādāgrajāgrat pratyūhadhvastimārgo nagaramupanināya sma ha svāmirājam   
 sāmadānavidhibhedavidhānairbhīmasena abhitaḥ spaśaśālī kāśikāta abhiniṣkramaṇārtha yogamārgamabhitaḥ sa viveda   
 sarpharājipadavīkṛtanāmā harṣarājiviṣayīkṛtavarmā 
 rakṣitākhilapariṣkṛtavartmā yogamārgamabhitaḥ sma viveda   
  ambhodhi sthalayan dhara tvadharayan garta samakṣetrayan kṣudra kaṇṭakita sthala kusumayan vega śarakṣepayan 
 voḍha ścāpi vivasvadaśvayadasau śrībhīmasenastvarā ṣaḍ ghastrairvasumuṅa nināya lumaḍīdevīmupa svāminam   
 śrīsvāmī candraṣaṣṭhāṣṭaśaśini niragātkāśikāyāḥ purī svā hṛṣṭo viśveśatuṣṭyā prakṛtibhayavapuḥ kāśijān vādirājān 
 jitvā haiyagavīna madhuripuriva taddeśatejaśca hṛtvā gopībhīteriva smāpasarati lumaḍī bhīmasenānumantā   
  sārddha śrīvajranāthapaṇḍitasutaiḥ śrīraṅganāthābhidhai rbāhādūrayuvarājasāhanikṛtaiḥ kāśīpraviṣṭaiściram 
 śrīḍillīśvavāgvilāsarasikairdāmodarai rjyotiṣai rāśīrbhiḥ sa purodhasā raṇabahādūro'viśatsvā purīm   
  svasti śrībhadrakālī lumaḍibhagavatī svāmirāja svapālya matvaiva svāgatābhyudgamanasurasikevotthitā tūrṇamāsīt 
 prāśūdañcadvicitradhvajavasanakṛtollocamullocayantī saddhvānaiḥ kīcakānā mukharitavadanā kṣemakautūhalena   
 kādambaiḥ patrapuṣpairvikirati pavanoddhūtaśākhāvimuktai rlajjāpīṭhe kadambadru masurabhivane vajratuṇḍīyakṣetre 
 diṣṭyā bhadra mameti drumagatavayasā rāvatūryapraṇādai rdevī śrībhadrakālī lumaḍibhagavatī vajratuṇḍīsametā   
  capprāsīsainyamadhye vilasati nibhṛta bhīmasenānuyāyī vīraśrīḥ svāmirājo bhujayugaladhṛtoccaṇḍaratnatsarūṇām 
 niṣkośānāmasīnā rucibhirupaniṣadrūṣitānekarūpā mūrti bibhratpradadhyāvajananikṛtapūrvā nati bhadrakālyāḥ   
 ekāgrīkṛtya citta jalaśayanagata viṣṇumudbodhya vedhā astāvīd yoganidrā madhumukhamasura caṇḍamuṇdau ca hantum 
 hantu pratyagramanyu mahiṣamatha sasainya yatha manyuveśā cchrīsvāmī yogirājo lumuḍibhagavatīstotrakṛt stauti hā smā   
  śrīgaṇeśāya namaḥ 
 śrīmadaṣṭamātṛbhyo namaḥ 
 svastiśrībhadrakālī lumuḍibhagavatī vajratuṇḍī viśālā brāhmyādyā mātaroṣṭau bhavaduritaharā āstha yūya kṛtajñāḥ 
 nepāle puṇyabhūmau nivasatha bhagavatparṣadā sevakoha maryādīkṛtya tanme prakṛtibhavabhaya mocayantu prasannāḥ   
 saṅkaṣṭotpātahantrī bhagavati bhavatī tāriṇī saṅkaṭākhyā āmnāyeṣvapyagamyā prakṛtiṣu vidhurā nāmabhedaikagamyā 
 padmasthā padmahastā'ntakaturagakaśā durgahā'riṣṭahantrī nepāleśī pumān strī tvamasi kṛtakalidvāparatretayā yuk   
 tva devī vajratuṇḍī tvadadhikṛtiriya bhūmiretarhi tuṇḍī kṣetra lajjopapīṭha janayati viduṣā dhīṣu lajjā kukṛtye 
  siddhairānītakūṭa himaśikharibhava tvatkṛte hyoṣadhīnā tasmāttvā vaidyarājñī prakṛtibhavarujā naumi mūrdhnā natena   
 śrītuṇḍībhairavastva karakalitakapālaḥ kirīṭī ca daṇḍī tvatpādābjaprasādādatisukhamanubhūta purā rallamallaiḥ 
 adyāpi tva mahākāla saphalayati nididhyāsanā putrarājye yasmādakṣobhyamūrtiḥ kṣapayatu durita tva gatistva matirme   
 brahmāṇī kanakāvadātavadanā cakrāṅgapṛṣṭhasthitā seve pustakamakṣasūtrakarakā'bhītīrdadhānā karaiḥ 
 cañcatkuṇḍalamaṇḍitā pravilasatsarvāṅgabhūṣojjvalā brahmajñānasamādhigamyaviṣayā brahmāṇi no rakṣatu   
  māheśī himakundaśaṅkhadhavalāmudyacchaśāṅkacchavi bheje gopativāhanā trinayanā traiguṇyasantānikām 
 sṛṣṭyantasthitihetubhūtaniśita dhatte triśūla karai strailokyotkaṭanādanādiḍamaru parśu tathā pāśakam   
 śrīkaumāri japāprasūnarudhirābhāse paritrāhi mā bhūyobhirviṣayograpannagaviṣairāghūrṇita durbhagam 
 yā reje śṛṇipāśamaṇḍitakarā śaktidhvajau bibhratī vairivrātavidāraṇaikakuśalā māyūrayānasthitā   
 śrīviṣṇormahilā dadhāmi manasā tārkṣyaṅgamā trīkṣaṇā yā dhatte'rigade ca śaṅkhacaṣakau dūrvādalaśyāmalā 
 bhaktyudrekajanānuvatsala asanmārgapratidhvasike bhaktānandakari bhavāni tarala sasārapāra naya   
  śrīndrāṇī kuliśadhvajāṅkitakarā stamberamādhyāsinī dhatte yā'tapava raṇa śṛṇivara kausumbharāgacchaviḥ 
 seya puṣkalabhaktimuktiphaladā śambho bhavatvambikā kṣantavyo'sakṛdeva manturapi me dehi tvadaṅghyrālayam   
 vārāhī ghanaghorakālavadanā daṣṭroddhṛtakṣmātallā seve sairibhavāhanā paṭuravā khaḍgāṅkuśau bibhratīm 
 dhatte yogramulūkhala ca muśala dorbhiścaturbhiryutā pāyānmā vikasāruṇā śikhiśikhāpiṅgorddhvakeśāmbikā   
 śrīkālī kālarātrī kavalitacaṣakā kālavṛndābhakāyā kakālī kālakarṇī sthapuṭagataśirā muṇḍamālākulāṅgī 
 yā dhatte'si triśūla kuṇapahṛdi gatā pretabhūmau raṭantī pāyātkālaughakālī phalakayutakarā kādiśīka śaraṇyam   
  sijannupurapādapadmayugalā karṇojjvalatkuṇḍalā ratnālaṅkṛtibhūṣaṇā'tisubhagā trailokyasarakṣiṇī 
 khaḍgāmbhoruhacarmakharparadharā pañcānanādhyāsinī dāridryānalatāpamutkṣipa jaganmātarmahālakṣmi he   
 pīyūṣottarapātranirgatasudhādhārābhiṣekocchala jīvaddantyajinokṣabṛhitaparābhūtatrikolīravam 
 vetālorasi saraṭantamasicarmāṅka sudhāśucchaṭā cūḍa trīkṣaṇamūrddhvabarbarakaca seve mahābhairavam   
 tuṣṭāsvaṣṭasu mātṛkāsu bhavatīṣvaṣṭau mahāsiddhayo ruṣṭāsvaṣṭasu mātṛkābhagavatīṣvaṣṭau mahābhītayaḥ 
 ye śṛṇvanti paṭhanti caivamurarīkurvanti gṛhṇanti vā teṣā gītamida bhavecciratara śrīsiddhibuddhipradam   
  ityaṣṭau mātṛkāḥ śrīlumuḍi bhagavati śrīmahākālavīra devi śrīvajratuṇḍi prakṛtibhayahare sakaṭe kaṣṭahantri 
 devi pratyaṅgire he bhagavati parakṛtyāvināśaikadakṣe mā me vijñaptimetarhi kuruta ghuṇavarṇaikalakṣā namo vaḥ   
 sasacivabalavarge svasti gīrvāṇayuddhe diśata sakalasiddhi śrīmahārājarāje 
 manasi ca parituṣṭe ko'rthavān ko daridra iti bhagavati mātaḥ prārthaye bhaktimekām   
 jaya viśvaikavandyeśa jaya nāgendrabhūṣaṇa 
 jaya gaurīpate śambho jaya candrārddhaśekhara   
 jaya koṭyarkasakāśa jayānantaguṇāśraya 
 jaya rudra virūpākṣa jaya nityanirañjana   
  jaya nātha kṛpāsindho jaya bhaktārtibhañjana 
 jaya dustarasasārasāgarottāraṇa prabho   
 prasīda me mahākāla sasārātparikheditam 
 sarvapāpakṣaya kṛtvā rakṣa mā parameśvara   
 tuṣṭā śrībhadrakālī lumuḍibhagavatī vajratuṇḍī viśālā śāntā pratyaṅgirā'kṣobhyamunikṛtaśirasko mahākālavīraḥ 
 hāhāhuhuninādairviyati ghanaghaṭāgarjitairdurdinotthaiḥ sva sva naisargarūpa danujakulavadhe svāmine yattadā'dāt   
 datta sabhūya devībhirarikulavadhūbṛndavaidhavyadakṣa rūpa cāstra ca labdhvā nṛpatiraṇabahādūrasāhaḥ pratāpī 
 doṣṇā cākṣṇā sahasra dadhadiva kṛtavīryātmajanmeva śakra śchettā bhettā ripūṇāmapi balisadanādhyāśritānā babhūva   
 saudheṣu pramadāpramodhabhaṇite ṣvārabdhagītotsave ṣvāvikṣyan raṇabāhadūranṛpatiryadgopura prākramat 
  bhūyobhiḥ puravāsinetrajanitaiharṣāśrubhiḥ sākṣatai rgandhaiḥ kṣemakutūhalaplutamukhairbhadrāśiṣā sagataḥ   
 saudha prāpya jitaśramo raṇabahāduropi sāmarṣaṇaḥ puratnānanapakaja sulalita jighran samāśvāsakaḥ 
 devī ca tripureśvarī bhagavatī pādābjasavāhinī dṛṣṭvā manyumamūmucacca kanakāvatyutkramottha tvarā   
 devi priye bhāmini cāruśīle diṣṭyā'bhivarddhasva dharātalesmin 
 iti priyālāpanimīlitākṣaḥ premṇānubhūta nijamājagāda   
  kauśalyeva dharāvaterdaśarathasyārundhatīvad vasi ṣṭhasyarṣeriva jānakī raghupatermeneva śaileśituḥ 
 svāheva jvalanasya śūlina iva śrīviṣṇubhaktiḥ priyā devī sā tripureśvarī raṇabahādūra vyajijñāpayat   
 prātīcyatattvamitabhūpagaṇān vijitya prācyairanirjitabhuvo'pi hi sāhadeva 
 kāśyā vihṛtya saphalīkṛtamadya janma kṣātra namo bhagavate'mitavikramāya   
 kroḍīkṛtya suta tato viruruce gīrvāṇayuddha nṛpa śrīsvāmī giriśo yathā gaṇapati pratyarthidāvānalaḥ 
  mūla nirdahadeva kāṇḍamavitā puṣpa phala bṛhaya nnāhosvinnikaṭe phalāyitatarurdūreṇa santāpadaḥ   
 arjyālnāmakapanthaviṣṭaṣaḍakābasnyātathāpāhvayān pāḍeityupanāmakānavitathavyaktārthasabhāṣiṇaḥ 
 gorakṣācalanāyakasya nṛpateḥ sannītinirṇāyakān rāṇākhyānatha boharānapi samānāyyākaronnirṇayam   
 ye kecid vyabhicāriṇaḥ prakṛtiṣu svāmipravāsa bahū kṛtvā mārganirodhinaḥ pratidiśa ye kūṭasacāriṇaḥ 
 enobhirbahujanmajaiḥ pariṇatā viṇmūtrapūyākule te cāsaskṛtatantubaddhakaṭayo'majjan durantāgasi   
  cakra nirmāya kāṣṭhodbhavamatha balavad yugyayantrālinaddha grīvāsajja babandha prakṛtiṣu vidhurasyātyaho'runtuda yat 
 yasyaikasyāpi vāhadviṣata iva śirodhau hi nistriśadhārā pātaprāya yathā syādahaha raṇabahādūrasāhapratīpāt   
 yā kācit pūtanābhā prakṛtiṣu vidhurā pānakaumārikākhyā kāśīstha svāmirāja vijanamuparaṭanta bahu manyamānā sārddha putreṇa vandīkṛtanijapariṣa dgardabha vāhayānā prāleyādreḥ sutevolvaṇatapa acarattadgireḥ prasthadeśe   
  yāstāḥ śūrpaṇakhīkṛtā raṇabahādūreṇa dauvārikāḥ śrīrāmeṇa niśācarīva sahasā cotkṛtta nāsākacāḥ 
 mūrdhnā sarjarasapradīpamadaghātsvāgonurūpa tvarā drohī śaṅkhadharo nayotpathagataśce ṭīprapañcānugaḥ   
 eva ye ya upadrutā raṇabahādūra prati drohiṇa ste sarve'pyabhavan druta hyatithayo vaivasvatasyālaye 
 itya śrīraṇabāhadūranṛpatiḥ samardayitvā dviṣo bhīmāyādiśati sma śāśvatapada prasthāpayan kāśikān   
 adyārabhya madaśamarddhamapi te datta mayā satpada maddharmārddhatanurmadīyacaraṇadhyānaikatāno yataḥ 
 śrīgīrvāṇamahīpatermama sutasyākhaṇḍarāṣṭreṣu bho mantrivyūhaśiromaṇirnṛpahitastva bhīmasenaḥ kṛtī   
  śrīgīrvāṇamahīpatīndratilakāllabdhaprasādādhikaḥ śrīsvāmī raṇabāhadūra raghupo laṅkā yathā rakṣase 
 kampūnāmasainyasahatimatho savyūhayitvā haṭhā dakṣauhiṇyupamā samarpayati yattadbhīmasenāya ha   
 mudrāṇā pātanenā'sakṛdasakṛdabhūddhigulānā mahargha stattallekhyānukūlākṣaratatilikhane kāgadānā maṣīṇām 
 tattatpatreṣu mārphatsamabhidhalikhane khedatā nāsya jātā jīyānmantrīśathāpākulamaṇiraniśa bhīmaseno yaśasvī   
  na śāstradṛṣṭyā viduṣā nṛpeṇa vollaṅghanīyāḥ kuladeśadharmāḥ 
 ityeva vijñāpakabhīmaseno jīyāccira svāmihito yaśasvī   
 pūrva śrīsvāminā ye viluṭhitamahaso lopitārcā maheśā hārītīśītalādyā digutalitulajābhairavakṣetrapālāḥ 
 te sarve bhīmasenasya hi sacivamaṇeryuktinītiprayogāt svā svāmarcāmavāpurnṛpatiraṇabahādūravākyāhitārcāḥ   
  ye bhūpāḥ śakrakalpāḥ pramathitapratipakṣā mahotsāhabhājo yeṣā jñānottamānāmapi sacivakula supratispaddhijīvam 
 tepyājñālekhyabhūmi druhiṇanarapateḥ śrīhariścandrarājā yadvatsasaktakarmāvalimiha na jahatyatra no citrametat   
  abdhinulladhayanti pratidiśamanuyāntyāruhantyadrikūṭān kāntārāṇyāviśanti kṣititalamanugacchanti karmāṇi nūnam 
 pātāla cāviśantyūrmaya iva payasā prāktanānā ca yeṣā yāvadbhuktarna lokābhyanugamanavidhau mārgaroddhā na kaścit   
 sā dīrghā karmavallī satatamabhinavā yā purāṇaiḥ phalaughai rvyāptā sāścaryarūpā satatamanugatā dehinā niścalā ca 
 yā cākṛṣṭopaviṣṭā tadanu vighaṭitotpāṭitā moṭitā vā naikaiḥ puṇyaiḥ susūkṣma kaṇaśa api kṛtā naiva yāti kṣaya yā   
 kānte kāye yadindurvahati ca malina doṣavimba garīyaḥ krurākāro bhujaṅgaḥ kiraṇasujaṭila yanmaṇi kṛṣṇasarpaḥ 
 nānārūpaiśca kirmīracaritamaniśa bhūbhṛtā darśayantī seya citrakramālīpariṇatibahulā karmanirmāṇarekhā   
  citraguptaviṣayīkṛtasāro dharmarāja abhitaḥ smararāja 
 bhīmasenaviṣayīkṛtabhāraḥ svāmirāja abhito'pararāja   
 tribhuvanabhuvanodareṣu bhāvī phalati hi jantuṣu karmaṇā vipākaḥ 
 kva ca nṛparaṇabāhadūrasāhaḥ kva ca sahajāhitaserabāhadūraḥ   
 snāyī gāṅgeṣu vārṣu kṣitiparaṇabahādurasāhaḥ sahāṅga śrīmadgīrvāṇayuddha prakṛtiṣu sarale bhīmasene'rpayitvā 
 dvandvatīta prapede padamamalamala svāśrayasyopariṣṭāt svāmyājñā pālayitvā jayati nṛpahito bhīmaseno yaśasvī   
  rājā pālpīyo vidursāhasera bāhādūrsāhopyamātyo nṛsihaḥ 
 dāmnaikenānītavanto niṣādai rullūnāste karmaṇe vai namo'stu   
 śrīsvāmidrohiṇo ye dharaṇipaparicaryāpratīpāḥ parokṣā ullūnāste viluṇṭhadvibhavaparijanāḥ pulkaśānītatīrthāḥ 
 āsurdātyūhadākṣāyyavṛkabhaṣakagomāyusavāhitāṅgāḥ śryabde'gnyaṅgāṣṭarūpe hyahaha sukṛtino ye'vaśiṣṭāḥ kṛtajñāḥ   
  rājñī śrīrājyalakṣmīḥ kaṭaharavipinātprākkramitvaiva pūrva diṣṭyā lāmāgurūṇā paricaraṇavaśādakṣamālā japantī 
 prāleyādreḥ sutevoparigaganatalātprākkramitvā hirabu sthānādanvagyayau śrīpaśupa raṇabahādūramāsaptamāhāt   
 gulmī janmasthala tatpatirapi janakaḥ kṣātradharmeṣu gaṇyo yasyā bhartā ca gorṣāpatiṣu parivṛḍho mallajetuśca naptā 
 nāmnā śrīrājyalakṣmīḥ kaṭaharavipina prāpya kāśīmagatvā anvārohaccitā śrīkṣitiparaṇabahādūramāsaptamāhāt   
  ittha śrīraṇabāhadūracirita sakṣipya savarṇita ye śṛṇvantyavadhārayanti mahasā gorakṣabhūpādbhutam 
 teṣā vigrahapratyavāyajanita lokeṣu saśāmyate 
 śrīratnatrayasabhava sukhakara jñāna dhana jāyate   
 iti prathama prakṛtiratnam śrīgaṇeśāya namaḥ 
 nūvākoṭavihāriṇātha mṛgayālubdhena tuṣṭena vai sarva bhīmamaya jagatkṛtavatā gīrvāṇayuddhena yā 
 vīrāṇāmapi bhītidā janaraletyākhyā kṛtvā tasya yā sa pratyagramajāgarītkṣititale pratyekatajaḥpradā   
  śrīpṛthvinārāyaṇasāhadevanaptrātmajo dāśarathiḥ sma yena 
 abhūtapūrvo niramāyi seturbhīmānumatyā'rpitasihaketuḥ   
 yatsihaketorvivṛtāsyakūṭa vilokya pārasthahanūmatāpi 
 tṛptyai dadhikṣīraghṛtekṣuśākānyupājihīte krayikacchalena   
 hanūmato'pīpsitamākalayya yūpasthasihaḥ karamunnamayya 
 kṛtārthatā vedayatīva tasya siho hanūmānapi pānthamavyāt   
  yatsihaketormukhagopurādvai kapotapārāvatasārikādīn 
 meruḥ svakūṭādiva khecaraudhānamūmucadbhūpanibaddhayūpaḥ   
 gīrvāṇayuddhādhipadattapūja śrīsvāmigañja ramaṇīyakuñjam 
 tīrapratīre saritā varāyāḥ prakṣiptagulmadru mabhūribījam   
 janāśrayaiścārutaraiḥ suramya bālābalāvṛddhajanaikagamyam 
 viśālavātāyanaśālaharmya vitardiniryūhavisṛṣṭanīḍam   
 kapotapālīpariṇaddhagopānasīvicitrīkṛtaputtalīkam 
 pravāsibhirlabdhasadāvṛtīka stheyāttadābhūmikamavyalīkam   
  ityevamāsādayadāsa bhūpo gīrvāṇayuddho nṛpamaṇḍalīśaḥ 
 sa śītalācāranidarśanena śuddhāntacorī bibharāmbabhūva   
 pataṅgamullocayadāsa bhūpo gīrvāṇayuddhaḥ sa ca bhīmasenaḥ 
 svatantunā kalkavilepitena paura pataṅga gaganād babādhe   
 sa bhīmasenena kṛtādareṇa paura pataṅgāhṛtiluptadhairyam 
 vinodayan dattadhanaḥ svageha prasthāpayāmāsa nṛpaḥ sa dhanyaḥ   
 śrīmadgīrvāṇayuddhāccyutakarakamalollocayan satpataṅgo viṣṇornābhīsarojodbhava iva parameṣṭyantarīkṣe vireje 
  sthitvā tuljālaye śrītalijusamabhidhe bhīmasenena sārddha thāpāratnena tantugrahaṇapaṭudhiyā lakṣadṛṣṭyā nipītaḥ   
 śrīmadgīrvāṇayuddhāgrimanṛpatiyaśaḥkṣīradhau koṭanāmā ḍiṇḍīraḥ prādurāsīddhanumata anubhāvād yathā bhīmayatnāt 
 mainākaḥ pakṣarakṣāpara iva dharaṇīpālamallapratīpād dhvasībhūtaḥ purā śrīnṛpatiraṇabahādūrajaḥ sa sma dhanyaḥ   
 śrīgīrvāṇamahīpatirjanaralaḥ śrībhīmasenaśca tau jāgratsvapnasuṣuptiṣu pratipada prītau jaratkāruvat 
 śrīrājendramahīpati svatanuja vinyasya tasyādare śakra jetumiyādabhartyabhavana yacchītalānoditaḥ   
  śrīmadgīrvāṇayuddhakṣitipaparivṛḍhādantarā labdharājyaḥ samrāḍāvirbabhūva kṣitipatitilako rājarājendrasāhaḥ 
 śāke'gnyadryaṣṭarūpe paśupaticaraṇoddhū tadhūlīvitānai rallairmallaiḥ pratiṣṭhīkṛtanṛpasadane vaijayantī cakāra   
 kṛṣṇa yaśodeva rarakṣa yeya rājendrasāha kṣitipālaratnam 
 seya trivargaprakṛtiḥ sudhanyā lalittripursundarikā sma reje   
 dhanyā śrīśubhavarṇapuṣkalatayā svargāvatīrṇā śacī devīva tripureśvarī vasumatī devī varīvarti sā 
  seya śrītripureśvara raṇabahādūraprakṛtyā'rabhat tīrthe puṇyatame saniṣkuṭamahāprāsādasatrālayam   
 hāhāhūhupurogamāśca vasavaḥ kāṣṭhādhipāśceṣṭadā viśvedevapurogamāśca tuṣitā ābhāsvarāḥ sānilāḥ 
 sarve dasrapurogamāśca saha taiḥ śrīviśvakarmā'cirā cchrīmatsvāmyupaveśanārthamagamat prāsādasasiddhaye   
 eva śrītripureśvarī bhagavatī nirmāpayitvādarād devāgāramupaskareṇa sahita ghaṇṭātriśūlādibhiḥ 
 tīrtha kālavimocanābhidhamadhi prapyārpayacchūline khyāto'stu tripureśvaro'yamavanau durbhikṣakaṣṭādihā   
  śrīdevyuvāca 
 purāṇāntare dhyāyennitya maheśa rajatagirinibha cārucandrāvatasa ratnākalpojjvalāṅga paraśumṛgavarābhītihasta prasannam 
 padmāsīna samantātstutamamaragaṇairvyāghrakṛtti vasāna viśvādya viśvadandya nikhilabhayahara pañcavaktra trinetram   
 kīṭairjuṣṭamamedhyabhūpariṇata vastrāñcalasparśi yat paryuṣṭa gaṇarātramāgamaniṣiddha puṣpamapyarpitam 
 no jāne bhavadīyasevanavidhi prāmādika kevala bhūyastvena kṛpālunā bhagavatā kṣantavyamāgo mama   
 yaddatta bhaktipūrva kusumaphalajala gandhavastropavīta dīpa naivedyamanna punarapi madhuparka punaḥ pādyamardhyam 
 mantreṇonādhikārṇena ca japitamaho cetasā tāmasena tannyūnādhikyadoṣa mama hara sakala tubhyamevārpayāmi   
  dhyāyan dhyāyan dharaṇipamaha cetasā nirmameṇa pāyan pāyan caraṇajasudhā karmaṇā sādareṇa 
 smāran smāran sunṛtamanasā bhūtapa sāhadeva bhūyo bhūyo hṛdayakamale bhāvaye'ha bhavantam   
 tvamasi bhavapāvako mama kaluṣadāhakaḥ pramathagaṇanāyako bhavajaladhitārakaḥ 
 diviṣadanuṣaṅgakastvamasi harisevaka stvamasi haripālako vihitavidhikautukaḥ   
  akulajanibālako nikhilayugavārddhakaḥ sasuranararañcako vividhanidhidarśakaḥ 
 avatu bhavadarbhaka dharaṇipatibālaka suciratarajīvaka haratu tadariṣṭakam   
 etādṛṅmukhavādyavādanaparā hṛṣṭā pragalbhā satī āyuḥprārthanayā cirāya nṛpate rājendrarājeśituḥ 
 śiñjadbhūṣaṇakaṅkaṇādivalayottālāvarodhāvṛtā devī śrīlalitatripursamabhidhā śrīsundarī rājate   
 eva śrītripureśvara smarati yaḥ stoṣyatyanuṣṭhīyate rājāmātyapurodhasā hitataraḥ sajāyate niścitam 
 stotuḥ śrotururīkṛtasya paṭhataḥ pratyūhadāvānala rājño'gneḥ paripanthino'pyapamṛteścorācca na syādbhayam   
 iti śrītriratnasaundaryabhāṣāyā tripureśvarastutiḥ 
  tarṣa vinīyā rthijano'bhyupāttasatrālayo yatra sulabdhavṛttaḥ 
 dadau sadāśīrvacana ca rājñe tattraipura satramiyācca sthairyam   
 vṛddhāstapobhirvayasā ca vṛddhā jñānena vṛddhā nyavasaśca hṛṣṭāḥ 
 yatropavāsavratinaśca dhanyāstattraipura sthairyamiyācca satram   
 tilottamorvaśī sukeśinī ca mañjughoṣayā ghṛtācikā ca menikā sarambhayā sahāpsarāḥ 
 divāniśa ca gīyate yaśastadīyamadbhuta naṭī bhaṭī surūpiṇī svahastadattatālikā   
  rammāstambhadidhakṣuragniriva yaḥ kṣiptaḥ pradīpo'mbhisi prāleyāśurivābhrajālapihitaḥ sūryaḥ śucau durdine 
 gāṅgeyasya śareṇa pīḍitatanuḥ seneva yaudhiṣṭhirī buddhiḥ sundaranandajā kṣatimagād dāridryatāpolvaṇāt   
 iti śrītriratnasaundaryagāthāyā bhāṣāyā dvitīya prakṛtiratnam 
 śrīgaṇeśāya namaḥ 
 āpāravāragotrāpatiṣu parivṛḍhaiḥ śrīmahārājarāja rājendreśapratāpairupakalitasamastarddhipauravrajeṣu 
 deśeṣvārabdhapuṇyopavanavividhasaccitradevādidhāma svāste kāntīpurīya surapatinagarīlajjayaivāvatīrṇā   
  yasyāścitrāṇi dhāmānyabhijanapaṭhitastotraramyāṇi hṛdyā nyārāmāṇi praphullairviṭapibhirabhito vāpikāpalvalaiśca 
 godhāmatsyodrakūrmakṣubhitajalataraṅgaiśca padmotpalāḍhyai reje kāntīpurīya kimu suranagarī svardhunī nandana vā   
 yasyā rambhāsadṛkṣaiḥ sarasapaṭutarai rāgiṇīnā samakṣai rgītajñānā mṛdaṅgadhvanininadasamāhūtadivyāṅganānām 
 hāhāhūhūsutālaiḥ sataralacakita śrīyaśo gīyamāna śrutvā dvāḥstho hanūmān naṭati vijayate dvāḥsthitaḥ śrīhanūmān   
  yatrāste rājarājapratinidhidhaninā paṇyavīthibhirārā jjātasparddheva kāśyā'viralajanasamutkīrṇalīlāviśālā 
 devyāḥ kāśīva kālyā vilasati nitarā śvetakālyāḥ pretolī ṅetākhyā kāśivāsiddhvijamithunabhiṣagbhaṭṭavāstavyamiśrāḥ   
  devī kāśyannapūrṇeva vilasati asantolikā yā'lakaiva paulastyasyannāpatrauṣadhivividharasaiścoṣyalehyaiśca peyaiḥ 
 bhakṣyairbhojyaiśca 
 khādyairvividharasarasāgrairvaṇikśālikāsu nyastaistārāmaṭhādyairdhavalataragṛhairgopuraiḥ saudharamyaiḥ   
  śrīkāntīnagarī sudurjayapurī saubhāgyaratnākarī trāyastriśasadṛkṣadhanyanagarī saujanyaśobhākarī 
 nānādaivatamandirottamavatī śrībuddhisiddhīśvarī nānāratnasuvarṇakoṣanicayairvarvartti naipālikī   
 nitya devasabhā tathāridalane vīrā sudharmopamā kāmye kānyasabhā suśāntasamaye śrīdharmarājī sabhā 
 vīraiḥ paṇḍitatarkaśāstrakavibhirvyāpūritā sā sabhā śrīrājendramahīpatervijayate śrībhīmasenānvitā   
 mahācīnasīmasthitī śāntimaitrī supātra janānandakārī guṇajñaḥ 
 vaśībhūtadākṣiṇya phairaṅgināthaḥ sa jīyāccira rājarājendrasāhaḥ   
  mānī jñānī dhanī yaḥ parapuraharaṇe skandavaddarpadarpaḥ śrīmān rāmān sa mānnyaḥ sa hi mahimahilaścaṇḍakāṇḍaḥ paḍaṅgaḥ 
 jīyātpāyāddayāvānavanivaravadhūpālane labdhalakṣmā mūka loka sakampa guṇagaṇagaṇanāpārago raṅgaraktaḥ   
 bhītirnaśyati rājarājavijite gīrvāṇabhūmau yathā martyāḥ santi nirākulā na jananī tato'tyajatsatkṛpām 
  sevārtha munayo'pi dūrayamunātīrāttapasyotsukāḥ nandanti tripureśvarairlasadaho kṣetra sadharmadhvaji   
 yadgopurāntakagatā vanitā babhāṣe samīlya yūthaśa apatyamukhāravindam 
 unnāmya paśyasi gajopari rājarāja dāridryatāpaśabhane jaladāyamānam   
 prāsādamandirajanāśrayachauunādi yadyatsudhādhavalita racita sacitram 
 rājendrasāhanṛpateḥ sthiratāmiyāttan mallapratāpanṛpaterlikhitā śileva   
  rājā'ya janatāsu meghasadṛśo vaktu na śakyo mayā megho varṣati cātakasya samaye'sau sarvadā varṣati 
 megho varṣati cāmbha eva vipula yo hemaratnāmbara meghaḥ syāmamukhaḥ pradānasamaye yo hemagaurānanaḥ   
  rājā dhojā bajāryā sahaja harihara devatāvargavarlāk mānī jñānī dhanī hāy parapuraharaṇe chākagū kaṇṭaka khaḥ 
 śrīrājā rājarājendra juju juga juga āyu lāyu thva yuktī kājī sājī sajīlā madu madu madu ek he dhanī dhanya dhanye   
 diṣṭyā'bhivarddhatuśata śarado nṛpendro yadvacca sundaraprasāda ibhendraratnam 
 pṛthvīnarāyaṇamahīpavinodaśālī gīrvāṇayuddhaparidhīkṛtajīvaratnam   
  jyotirvidā nigamakalpita eṣa panthāḥ ṣaṣṭirdvinidhnaśaradāyuribhasya nuśca 
 āyustadasya nṛpaterapi rājarāje ndrasyāstu bho mitha abhāṣata dṛṣṭabhūpaḥ   
 nirvartyodvāhayātrāmatha sadṛśakulajyotsnike śrīmahiṣyau gurvādityādiṣūccasthitaśubhadivase lagnayadvanmuhūrte 
 śrīmān rājendrasāho nṛpakulatikalo'śītivasvindutulye śrīpañcamyā ca jīve nigamanigaditairudvavāhe vidhānaiḥ   
  ḍhakkādyāṇakavādyavādanaparāstauryatrikā gāyakā veṇudhmāḥ karatālikāḥ suvacaso gāndharvikā nāṭakāḥ 
 tāṭaṅkāgadahārakaṅkaṇalasaccīnāśukottasakai rlabdhairdikṣu vitenire nṛpapatermūrtta yaśastatkṣaṇe   
 diṣṭyā tvayā sa bhagavān nṛpatirmayāpi dṛṣṭaḥ pureva nṛpapṛthvinarāyaṇo'yam 
 ittha mithaḥ prabhaṇita muditairaśīti varṣottaraiḥ sapalitaiḥ skhaladakṣaraughaiḥ   
 sihapratāpanṛpatirbhagavān mayāpi dṛṣṭo'valambitakarāṅgulinā janetuḥ 
  varṇena puṣkaratayā vapuṣā ca tulyo diṣṭyādya tatsutasutātmaja eṣa rājā   
 naivā'paśya hi gīrvāṇayudhanṛpamaha śītalāyāḥ pratīpā dābāla tāmrakośīgahanamupagato bhrātṛvargeṇa sākam 
 śrutvā yatkīrtimārādahaha dhṛtiharo nindamāno'smi bhāgya diṣṭyā paśyāmi tatsūnumamumavanipa rājarājendrasāham   
 dhanyā'raṇyānyagamyā ṭhigaṇasamabhidhā vekravallīvitānā yatrāsan śītalātīḥ śataśa atitarā śītalālhāditāyām 
 pratyāvṛtyāhamasyāḥ sa ca sa ca sasakhaḥ svasti gīrvāṇayuddha diṣṭyā paśyāmi dīnānanu janitakṛpa dravyavṛṣṭyāramantam   
  svastiśrīmaṇicūḍaparvataguhāmāśritya kṛcchrādaha jīvan bhagnajanitṛmātṛsahajairunmuktajīvātukaḥ 
 yoginyā aniśa ca sevanavaśāt tatpūjakenaiva ya nnaivedya mama dīyate pratidina tenaiva jīvāmyaham   
 śrīsavadyugahastihastividhuge āṣāḍhaśukle budhe śrīgaurīsutithau nṛpaḥ paśupateḥ sandarśanātha gataḥ 
 dṛṣṭo me vasuvṛṣṭibhirbudhajanaiḥ prastūyamānaḥ śanai rnāga hāṭakasabhava maṇigaṇaiścitra śivāyārpayat   
  sākṣānnārāyaṇāśaḥ paśupaticaraṇoddhūtadhūlīvitānaḥ śrīmān rājendrasāhaḥ sapadi viruruce labdhabhargaikyabhāvaḥ 
 nāste nārāyaṇacca parama atita prītipātra paśūnā patyuḥ sabhūya tau dvau paśupatinṛpatī rakṣato bhūrbhuvaḥsvaḥ   
 jyeṣṭhe māsyasite dale haritithau savat ṣaḍaṣṭāṣṭabhū yāte kāvyadine mudā vijayate bhaktāabhidha pattanam 
 śrīrājendramahīpatiḥ purabhavaiḥ svastyāśiṣā nanditaḥ saubhikṣa janatā jagāda nṛpateḥ prodyatpratāpārciṣā   
  sthānādgaṇeśiturupākramato nṛpasyā ṣāḍhe kuhūyuji kuje'nhi babhūva śobhā 
 no vṛṣṭamātapitamidradivākarābhyā pratyagramarddhaśaśiśekharalokadṛṣṭyā   
 lokairitastata iti dravita nu panthāḥ ko vā bhaviṣyati mahīpasamāgamāya 
 nirgacchate punaramātyavareṇa sāka mutkaṇṭhayeti pratigopuramīkṣate sma   
 prācyāmairāvatākhya diśi vidiśi babandhurdigīśāḥ karīndrā nāgneyyā puṇḍarīka kramaśa iti gaja vāmana kaumuda ca 
 svastiśrīrājarājendradharaṇipatibhi svastyamarsihathāpā patyaśribhīmadikpaiḥsahayatamatayo
 hyekato yogapadyāt   
  duḥśālā hastiśālā śithilagajaghaṭā jīryamāṇā viditvā nūtnā prācyāmavācyāmatha vidiśi manohāriṇī stambhanaddhām 
 kṛtvā lakṣmīprasāda gajahavaḍaprasāda ca devīprasāda krudhyanmotiprasāda tadupari ca jaharveṣasajña babandha   
  nāgā'sāvamaraprasāda iti yaḥ saundaryavīryodayai rdevendrebhasamaḥ suśikṣitaguṇaḥ saubhāgyaratnākaraḥ 
 yaddantopari viṣṭarāsanavare sthitvā japādikriyā kartuḥ satpuruṣārthado vijayate bhūpālacūḍāmaṇeḥ   
 mattebhendraikadantaḥ sa jayati nṛpatervīralakṣmīprasādo hṛṣṭāṅgo lakṣaṇaudhairnigamanigaditairhastiratna garīyān 
 dānādhyakṣastiraścā svakaravigalitaiḥ svānnapiṇḍekṣadaṇḍaiḥ poṣṭā kreṅkāravaktā suraṇitanigaḍo varṣmaṇā vindhyaśailaḥ   
  martyānā durgrahebhyo vitarati hi vimukti haṭhādvakratuṇḍo yadbhaktyā siddhimāpustridaśamunivarā vāmadevādayaśca 
 pārvatyā gaṅgayā vā gaṇayata aniśa ṣaḍguṇa cāgryagaṇya ta vande caikadanta gaṇapatimabhaya kāryasiddhernidānam   
 vīro lakṣmīprasādo madayati ca muhuḥ stambhamālambate'ho vakti kre kre kimārājjanaralasaciva vīkṣya rājendrarājam 
 stambha prakramya śabdāyitanijanigaḍaḥ karṇatāla dadāno rājanmā jetumāyātviti gaganatalādabhrahastīti buddhyā   
  bhūyo bhūyaśca sasnau ghaṭagalitajale śīkara gaṇḍuṣottha projjhan prānteṣu bhukta dharaṇipatikarāt kattṛṇa kuñcarāśam 
 bhuṅkte cāyācitānna tryuṣaṇamadhughṛta śālinīvāraśaṣpa rājendra vāhayāno hatimiva munirāḍ vīralakṣmīprasādaḥ   
 mallendro yo durghaṭānā karīṇā svasti śrīmān maṅkuṇaḥ śrīprasādaḥ 
 rāhuryadvannigrahe candrasūryau tadvaddhastīn durvinītān pinaṣṭi   
  svastiśrīmadrājarājendrarājño hastī jīyānmaṅkuṇaḥ śrīprasādaḥ 
 yenaikenā'nekaśo vanyanāgāḥ sāhāyyenānīyate rājaveśma   
 śrīrājendramahīpatirvijayate śrīmaṅkuṇāṅgasthitaḥ sākṣāt pṛthvinarāyaṇaḥ prathamataḥ śrīsundarebhasthitaḥ 
 thāpā ambarasihasūnumaṇinā śrībhīmasenena ya śchatragrāhisukhena kāntinagare dinānukampo vibhuḥ   
  niraṅkuśavisarpiṇā paramahasavacchyāmala gajena pariśikṣitaśamadamanidhidhyāsana
 samīraṇanirodhana narepatīndrasevā kṛtā mṛdāharaṇaśīlitaḥ paramahasanāgo'tyagāt 
  pṛthvīnārāyaṇena prathamamatiruṣā proṣitā kīrtinārī sāpatnyātsātiruṣṭā'dhidiśamanugatā pāśulevotpathasthā 
 sāraṇyānī praviṣṭā davadahanamadhāvacchucā sā ca vātai rnītā dhūmairdvipānā kulamabhavadaraṇyānija dhūmravarṇam 
 adyaitaddhastivṛnde dhavalimagajarāḍeka uccairvapuṣmān śrīmadrājendrarāja sacivakulamaṇi bhīmasena niṣevya 
 varṇa sva dhūmalipta kṣapayitumiva sa tryūṣaṇājātikoṣā jyājājībhṛṣṭamattu śaraṇadamagamanmātharavsihasārthaḥ 
  no manye dṛḍhabandhanakṣatamida naivāṅkuśodghāṭana skandhārohaṇatāḍanātparibhava naivānyadeśāgamam 
 cintā me janayanti cetasi yathā smṛtvā svayūtha vane sihatrāsitabhīrubhīrukarabhā yāsyanti kasyāśrayam 
 yadetadativistṛta bhavatu rājarājendra bho jalasthalavanāntare viharataḥ sabhīmasya te 
 vinaiva karaṇa kareṇuriha rūpamāsādhyate manīṣigaṇasammata varadarājasūtre hitam 
 karṇau naiṣa dadhāti naiṣa viṣayo vāhasya dohasya vā tṛptirnāsya mahodarasya bahubhirvaśaiḥ palālairapi 
  ataḥ paramaśvaratna likhyate 
 sauvaśve dharaṇīpatau kimu śacībhartā spṛhā nācare dājāneyaśatākule pavanavegoccaiḥśravāḥ kevalaḥ 
 vānāyūdbhavapārasīkajahayaiḥ kāmbojibhirvāhlikai hreṣāskanditavalgitairanudina merurbanībhramyate   
 utplutyotplutya vegād dharaṇipatipratāpānalajvālayeva pluṣṭā nepāladhātrīmiti manasi bhavadvāhanā manyamānāḥ 
 smṛtvā kṣīrābdhiśainya tripuraśivamahāsnānatoyaughamiśra vāgmatyambhaḥ pavitra plavitumiva haṭhāttuṇḍikhelād dravanti   
 hā kaṣṭa kathamasya pṛṣṭhaśikhare golī samāropyate ko gṛhṇāti kaparddakairalamiti grāmyairgajo hāsyate 
  ūrddhva cādhaśca nīta turagaparivṛḍhenā'munā vaktravimba kisvijjetu maghono'śvamiva gaganaga tarkita vimbadṛṣṭyā 
 protha visphārya coccaiḥ sutaralacakita hreṣita hrāsabuddhyā rājannoḍḍīya yātyeṣa ha ha yadi niyantā sudhīrbhīmasenaḥ   
 rallairmallanṛpaiḥ puraikasamaye gandharvayātrā kṛtā saivādya prativāsara ca lumuḍīśrībhadrakālīmude 
 tattanmallanṛpaśriyā hi śataśo drāg jitvarairbhūṣṇubhiḥ śrīrājendradharādhipairjanaralaśrībhīmasenāñcitaiḥ   
 mañjūṣāyā prasūtidvayamatha suṣuve'raṇyavadvyāghrapatnī pusaḥ patnīva hṛṣyatparijananicitā ruddhavātāyanā ca 
 māsairbhakṣyaiśca peyairbalavadapaghanā santatī rakṣyamāṇā dhanyā sā kāṣṭhamaṇḍe vipaṇipariṇatā bhūmipaprītipātram   
  dhanyo rājendrasāho yadatulamahasaḥ sāttvikād vairabhāva muktvānyonya tiraśco hayakapikariṇo gaṇḍakāḥ sairibhāśca 
 sārddha vyāghreṇa yuddhāya haha visṛjatā sāmyatāmeva jagmuḥ sāmukhyībhūya bhīme sthitavati janatā vairabhāva kva kuryāt   
 śrāvaṇyā pūrṇimāyā śravaṇabhṛgudine sihage saptasaptau śrīmatkumbheśatīrthe lalitapuri mahārājarājendrasāhaḥ 
 sasnau dāridryatāpāya sa raṇakuśalo dravyavarṣeṇa harṣā dāśīrbhirnandyamāno muditapurajanairdīrghakāla sa jīyāt   
  śrāvaṇyā hastaṣaṣṭhyā sitadalagabudhe ṣaḍgajāṣṭādaśābde snāti śrīmatyagādhe maṇisarasi sama mātṛbhī rājarājaḥ 
 rājarddhyā pūjito'smin vitarati maṇiliṅgeśvarastatsadṛkṣā patyaddhirājarājāya nṛpaparibṛḍhāya kṣaradvīcihastaiḥ   
 pratāpādhikyenodadhiśamanamāśaṅkya vasati sthalākāṅkṣī rājendranṛpamaviśat pītavasanaḥ 
 ramā koṣa vāṇīmamṛtamahirājo'simanalaḥ pratāpa vāhatva turagapatirindustu mukuṭam   
 rājendrasya surendravikramasujanmāhaḥ sulagna yadā savat ṣaḍvasuhastibhūmirabhavaddurgotsavī saptamī 
 dāridryārṇavaśoṣaka trijagatā śrīpṛthvinārāyaṇaḥ sāṅgaiḥ ṣaḍbhirivānvayairavatatārāsmin mahīmaṇḍale   
  yadvattatsamaye suśāliyavagodhūmādisasyarddhayaḥ kagūmāṣasatīnasarṣapatilekṣūṇā mahāsampadaḥ 
 meghāḥ kālasuvarṣiṇaśca taravo gucchaiḥ prasūnaiḥ phalai rāḍhyā bhūrirasapradāśca paśavaḥ santyatra janmotsave   
 gobhūhāṭakaratnadhāturajata bhūyo'pi bhūyo'nvabhū cchrīmatsihapratāpasāhanṛpatau bhūmaṇḍala śāsati 
 kārpāsairbahulībhavajjagadida maryādayā modate tadvacchrīyuvarājajanmasudina sarvarddhibhavyārthadam   
 yadā chaunī vṛttā kṛtaruciracitrā hariharai rnivāstavyā bhavyā prakṛtiparisevyā ca vibudhaiḥ 
 hayānā hreṣābhirvijitaghananirhrādapaṭubhi stadā kailāśādreḥ paribhavati tejāsi mahasā   
  dhanādhīśo yakṣāpatirapi ca rājendranṛpate rviditvā sadbhāva mumuca iti māna svamahasām 
 jitaḥ kailāso me dhavalalayanairarddhaśaśibhiḥ sakhā me caitrādya vanamupavanaiścālakapurī   
  pumarthaiḥ prakhyātaiścaturupanataiḥ śrīraṇabahā duraḥ smābhūd gorṣāpatiṣu paripūrṇaḥ kṣitipatiḥ 
 tadanyūnāśena trijagati sa gīrvāṇanṛpati stadṛddhyā pūrṇaśrīriha jagati rājendranṛpatiḥ   
  sattvarddhyā bhrājamāno jayati narapatiḥ śrīmahārājarāje ndro'ya sapālyamāno lalitatripurasundaryadhiṣṭhātṛlakṣmyā 
 thāpāhīreṇa bhīmena sa jaṭharakulenātigopāyito'sau diṣṭyā jīvyānnarendraḥ śatamiha śaradā śrīsurendreṇa sākam   
 āpārāvāragotrāpatiṣu parivṛḍhaśrīmahārājasāha pṛthvīnārāyaṇānā jitasakalajaganmallabhūmīpatīnām 
 naptāraḥ pañcamāstepyaviratamavanīpālanāyāsakheda dvandvairnirmuktacitāḥ samasukhanicitāḥ śrīsamṛddhā jayantu   
 saundarye madanaḥ prasannavadano nītyā prajārañjanaḥ śatrūṇā śamanaḥ khalaudhadamano gīrvāṇahṛnnandanaḥ 
 śrīḍillīśvaravīrasenakalano dāridryavidhvasano thāpābhīmabahādurārpitadhanaḥ śrīrājarājārjunaḥ   
  pratāpajitabhāskaro vadanacandraśobhākaro mahīpatiguṇākaraḥ svajanasaṅghadattādaraḥ 
 kavivyasanatāhara kṛtasapatnacittajvaraḥ aho raṇabahādurakṣitipatīndranapteśvaraḥ   
 pañcānā jagatībhṛtā puruṣaratnānā samuccāraṇā jjijñāsā bahuśo'nvakāri jinajenāryeṣu bhūbhṛtsu yā 
 taddāridryamahārṇavaprataraṇe naukeva me jāyatā svastiśrīyuvarāḍaya hi śatavarṣāyurvarīvartatām   
  thāpāvaśāliratnāvaliṣu surucira hīraka bhīmasena ya ca jyotsnottamāṅga tribhuvanavipaṇau sārthavāhairanardhya 
 uddāmasthānavāmakramaviṣamamilatkūṭamānairabhedya puṇyaślokāvatāra janaralasaciva pāntu matsyendrakeśāḥ 
  kadācana purāpi no kṛtayugādijād bhūpateḥ svakīyapathamutsṛjannaṭati yātrayā'nyatra yaḥ 
 pracaṇḍaśivabhairavaḥ śikharisajñapūrakṣakaḥ sa kāntipuramabhyayājjanasahasravismāpakaḥ   
  yathāgatamajīgamaddhanumadādyaka dvāraka sa tatra pratihārakaiḥ sapadi kāñcu kīyādibhiḥ 
 dharāpativacomṛtaiḥ kṛtavicitrapūjāvidhi rnabhasyasitadharmarāṭtithiśanau janairvāhitaḥ   
 dvitīyayuvarājaka pratilabhasva rājanniti pracaṇḍaśivabhairavo nivavṛte khagendro yathā 
 sarākakujapauṣamāsyaditime ca śuddhakṣaṇe dvitīyayuvarājako hyavatatāra sallakṣaṇaḥ   
 svāmiśrīraṇabāhadūravacasā rājyāṅgadhūrdhāraṇād gīrvāṇāgrimayuddhavikramavibhorlabdhaprasādodayaḥ 
 yatrāste diśi rājarājasacivaḥ śrībhīmasenābhidho rājanvatyābhidhā'bhavaddigadhunā bokoṭaśailasthalī   
 śivā rutamamūmucastriṣu pureṣu śṛṅgāṭake pradīptadiśi samukhāḥ sukaruṇāyamānā niśi 
 vasantasitapañcamībudhadine tvahirbudhnabhe tridhāṣṭavidhuje'bdake'niśamariṣṭasasūcakam   
  mṛṣaughamiha nālikha hyananubhūtapūrva tathā bhaviṣyamapi yatkalau vividhapratyavāyaśruteḥ 
 tadeva hi kula kula nṛpatipṛthvinārāyaṇa kṣamājalanidhau pluta śuci sadā'talasparśi yat   
 tapovanamavīviśad raṇavahādurasvāminā maputraracitāvṛṣī tribhavaduḥkhasahāriṇī 
 maghau śravaṇame'site'ntakatithau vidhorvāsare lalittripurasundarī vasuvasudvipaike'bdake   
 iti śrītriratnasaundaryagāthāyā prakṛtiratna samāptam  
