prastāvanā asminbharatakhaṇḍe khalvadyāvadhi bahavaḥ saṃskṛtagranthāḥ saṃśodhya mudraṇadvārā prākāśyaṃ nītāstatra tatra paṇḍitaprakāṇḍaiḥ tathāpi katicana prājīnāḥ prabandhāḥ prakāśanārhā api pustakakośeṣveva nilīnā vartante teṣāmanyatamo yaṃ kāvyālaṅkārasaṃgrahākhyaḥ prabandho yo dya mahatā prayatnena sahṛdayahṛdayavanodāya prakāśyate asya kāvyālaṅkārasaṅgrahagranthasya praṇetā udbhaṭabhaṭṭaḥ udbhaṭabhaṭṭasya bhaṭṭodbhaṭaudbhaṭācāryaḥityāpi nāmollekho granthāntareṣu dṛśyate udbhaṭabhaṭṭa kaśmīreṣu jayāpīḍaḥ bhūpasya sabhāpatirāsīditi kalhaṇavaracatarājataraṅgiṇīgranthādavagamyate jayāpīḍanṛpatirājyakālastu khrista  varṣamārabhya  varṣaparyantamāsīditi jñāyate atastatsabhāpaterudbhaṭabhaṭṭasyāpi jīvitasamayaḥ sa eveti viduṣāṃ nirṇayaḥ udbhaṭācāryeṇa kumārasaṃbhavākhyaṃ kāvyaṃ tathā bhāmahakṛtālaṅkāragranthasya vivaraṇaṃ ca viracitamāsīditi jñāyate atra pramāṇaṃ tu asyāṃ laghuvṛttau anena granthakṛtā khoparacitakumārasaṃbhavaikadeśotra udāharaṇatvenopanyastaḥpṛ  iti viśeṣoktalakṣaṇe ca bhāmahavivaraṇe bhaṭṭodbhaṭenaekadeśaśbada evaṃ vyākhyātaḥpṛ  iti ca pratīhārendurājasyoktiḥ kāvyālaṅkārasāralaghuvṛtteḥ praṇetā śrīpratahārendurājastu koṅkaṇadeśavāstavyaḥ kaśmīreṣumīmāṃsākhyākaraṇatarkasāhityaśāstrapāraṃgatabhaṭṭaśrīmukulādadhītaśāstraśceti asyālaghuvṛtteḥ prārambhopasaṃhārayoḥ sthitābhyāṃ nimnalikhitapadyābhyāṃ sphuṭaṃ bhavati vidvadagryānmukulakādadhigamya vivicyate pratīhārendurājena kāvyālaṅkārasaṃgrahaḥ  mīmāṃsāsārameghātpadajaladhividhostarkamāṇikyakośātsāhityaśrīmurārerbudhakusumamadhoḥ śauripādabjabhṛṅgāt śrutvā saujanyasindhordvajavaramukulātkīrtivallyālavālātkāvyālaṅkārasāre laghuvavṛtimadhātkauṅkaṇaḥ śrīndurājaḥ  itipratīhārendurājasya jīvitakālastu niścitya vaktuṃ na śakyate tathāpyayaṃ bhaṭṭodbhasya paścādbabhūveti vyaktameva  anena laghuvṛttau bhāmahavāmanaudbhaṭaityādi prācīnālaṅkārikāṇāmevollekhaḥ kṛtaḥ natu mahimabhaṭṭaānandavardhanakāvyaprakāśakārādyabhinavālaṅkārikāṇām ato yaṃ khistavarṣasya navamadaśamaśatakayormadhye babhūveti tarkyate asya granthasyādarśapustakamekameva puṇyapattanasthārājakīyapustakālayādhikāribhiḥprophesara vināyaka sakhārāma ghāṭe ityetai saṃskaraṇārthe datvanṛgṛhīto smīti kṛtajñatayāsmarāmi teṣāmupakṛtim kāravārapure vidvadanucaraḥśrāvaṇa śu  śake  maṅgeśaśarmāśrīḥ śrīmadudbhaṭabhaṭṭapraṇītaḥ kāvyālaṅkārasaṃgrahaḥ prathamo vargaḥśrīmatpratīhārendurājaviracitayā kāvyālaṅkārasāralaghuvṛttyā sametaḥ yallakṣmyā hasitaiḥ sitairdhavalitaṃ narmoktilīlājuṣaḥśaureḥ sphītagabhastikaustubharucā yacca kvacitpāṭalam anyatra cchuritaṃ yadambararaca hemaprabhādīprayātadvakṣo kṣataśakracāpaśabalavyomābhamavyājjagat   mahiṣitavapuṣi suradviṣi darśitabhayamabhayadaṃ dyusadmabhyaḥ nanditasurendravanditamaṅghriyugaṃ gauri tava vande   vidvadagryānmukulakādaghigamya vivacyate pratīhārendurājena kāvyālaṅkārasaṃgrahaḥ   punaruktavadābhāsaṃ chekānuprāsa eva ca anuprāsastridhā lāṭānuprāso rūpakaṃ catuḥ  UKss upamā dīpakaṃ caiva prativastūpamā tathā ityeta evālaṅkārā vācāṃ kaiścidudāhṛtāḥ  UKss atrālaṅkārā aṣṭāvuddiṣṭāḥ tatrādau catvāraḥ śabdālaṅkārā nirūpitāḥ rūpakādīnāṃ tu caturṇāmatra arthālaṅkāratā atrānuprāse rūpake yathākramaṃ tridheti caturiti vacanaṃ vipratipattinirāsārtham bhāmaho hi grāmyopanāgarakāvṛttabhedena dviprakāramevānuprāsaṃ vyākhyātavān tathā rūpakasya ye catvāro bhedā vakṣyante tanmadhyādādyameva bhedadvitayaṃ prādarśayat ataḥ svābhimatabhedopadarśanadvāreṇa evaṃvidhavipratipattinirāsārthamuddeśāvasthāyāmevānuprāsastridheti rūpakaṃ caturiti coktam rūpakaṃ caturityatrarūpakatvena saha ekasminnarthe vartamānā sattā rūpakedeṣvāvartamānā pratīyate ataḥ pratīyamānā yāsau rūpakatvaikārthasamavetā sattātmikā bhavanakriyā tadabhyāvṛttāvayaṃ dvitricaturbhyaḥ sucpā a iti sucpratyayaḥ rūpakaṃ caturṣu bhedeṣu caturo vārān bhedātmanā bhavatītyarthaḥ tatra punaruktavadābhāsaṃ procyatepunaruktābhāsamabhinnavastvivodbhāsi bhinnarūpapadam abhinnaṃ vastu yasminnudbhāsate tadabhinnavastu bhinnaṃ rūpaṃ yayoḥ padayoste bhinnarūpe abhinnavastviva abhīkṣṇamudbhāsete bhinnarūpe pade yasmiṃstadabhinnavastvivodbhāsibhinnarūpapadam evamayaṃ bahuvrīhidvitayagarbhaḥ pañcapadobahuvrīhiḥ tatraiko bhinnavastviti bahuvrīhiḥ aparastu bhinnarūpa iti tadgarbhaścāyaṃ bahuvrīhirabhinnavastvivodbhāsibhinnarūpapadamiti anena ca yatra bhinnarūpe pade ekārthavadābhāsete tatpunaruktābhāsaṃ kāvyamalaṅkāryaṃ nirdiṣṭam yadyapi punaruktavadābhāsamityuddeśe vatiḥ prayuktastathāpi tasyeha gamyamānārthatvādaprayogaḥ uddeśe tvevamanabhidhānamabhidhāvaicitryapradarśanārtham kācit khalu gamyamānārthanvayena abhidhāpravartatekācittvabhidhīyamānārthanvayena tatroddeśe vatyabhidhīyamānasādṛśyānvayena abhidhā upadarśitā iha tvarthasāmarthyavaseyasādṛśyānvayena tadevamarthasāmarthyāvaseyena vatyarthenānvitaṃ punaruktābhāsamatra kāvyamalaṅkāryaṃyatkāvyaṃ taddharmatvena punaruktavadābhāsamānayoḥ padayoralaṅkāratvamuktaṃ na tu svatantratayā phalaṃ caivamabhidhānasya punaruktavadābhāsamānapadasamanvayasya alaṅkāratākhyāpanam alaṅkārasya khalvalaṅkāryaparatantratayā nirūpaṇe kriyamāṇe suṣṭhu svarūpaṃ nirūpitaṃ bhavati svātmanyavasthitasya tasyānalaṅkāratvāt samudgakasthitahārakeyūrapārihāryādyalaṅkāravat ataḥ punaruktavadābhāsatvusyālaṅkaratākhyāpanāya kāvyaparatantratayā nirdeśo yukta eva tasyodāharaṇamtadāprabhṛti niḥsaṅgī nāgakuñjarakṛttibhṛt śitikaṇṭhaḥ kālagalatsatīśokānalavyathaḥ  UKss tadāprabhṛti satīviyogādārabhya sa devaḥ śitikaṇṭho niḥsaṅgaḥ san divasānatavāhitavāniti vakṣyamāṇe śloke vākyārthaparisamāptiḥ kṛttiścarma kālavaśena nivartamānā yāsatī tasyāḥviyogena janito yaḥ śokavahnistadudbhavā pīḍā yasya sa tathoktaḥ atra nāgakuñjaraśabdau śitikaṇṭhakālagalaśabdau ca punaruktavadābhāsete tathāhi nāgakuñcaraśabdayorupaktamāvasthāyāṃ gajavācitvena ekārthatvaṃ pratibhāti padārthanvayaparyālocanayā tu tadbādhyate nāgaśabdaḥ khalvatra hastivācī kuñcaraśabdastu tatpraśaṃsāvagatahetuḥ evaṃ śitikaṇṭhakālagalaśabdayorapivalīviśeṣāvacchinnaśarīrāvayavabhedopetārthābhidhāyitvātpaunaruktyaṃ saṃbhāvyamānaṃ kālagaladiti takārāvadhiparyālocanayā cāpasāryate tenātra punaruktābhāsatvam nanu chekānuprāsalakṣaṇādanantaraṃ punaruktavadābhāsodāharaṇaṃ paṭhyate tatkathaṃ punaruktavadābhāsalakṣaṇavyākhyānasamaya eva tasyopanyāsaḥ kṛtaḥ ucyate udāharaṇapradarśanamantareṇa lakṣaṇārthasya duradhigamatvādihaiva tadupanyastamityadoṣaḥ evamuttaratrāpi prameyaśabdānusāreṇa granthapāṭhakramaviparyāsena vyākhyāyāṃ nāsūyitavyam pāṭhakramādārthakramasya balīyastvāt chekānuprāsaḥchekānuprāsastu dvayordvayoḥ susadṛśoktikṛtau  UKss dvayordvayorajjhalsamudāyayoḥ suṣṭhu sadṛśe uccāraṇe kriyamāṇe sati chekānuprāso bhavati tathāvidhā samudāyāstatrālaṅkāratāṃ pratipadyante  dvayordvayoriti svārthe vadhāryamāṇe anekasminniti dvirvacanaṃ svārthagrahaṇena vīpsāyā nirastatvāt na yāvanto tra dvikāḥ saṃbhavanti teṣāṃ  sarveṣāmeva susadṛśatvaṃ kāryaṃ kiṃ tarhi katipayānāmeva vīpsā hi sākalye sati bhavati sā cātra svārthaśabdena nirastā avadhāryamāṇagrahaṇācca dvayordvayorevātra samudāyayoḥ sadṛśatvaṃnatu trayāṇāṃ trayāṇāmiti draṣṭavyam anekasminniti vacanācca asakṛdevaṃvidharūpopanibandhe sati chekānuprāsatā na tu sakṛditi mantavyam parasparamekarūpānvitārasādyabhivyaktyanuguṇatvena labdhotkarṣā varṇāstatsamudāyā vā śobhātiśayahetutvena kāvye kṣiṣyamāṇā anuprāsaśabdenānvarthenābhidhīyante chekaśabdena kulāyābhiratānāṃ pakṣiṇāmabhidhānam taduktamchekān gṛheṣvabhiratānuśanti mṛgapakṣiṇaḥiti teṣāṃ ca kulāyābhiratatvādanyena kenacidanāyāsyamānānāmanenānuprāsena sadṛśī madhurā vāguccarati ato yamanuprāsaśchekairvyapadiśyate chekānuprāsa iti athavā chekā vidagdhāḥ tadvallabhatvādasya chekānuprāsatā tasyodāharaṇamsa devo divasānninye tasmiñśailendrakandare gariṣṭhagoṣṭhīprathamaiḥ pramathaiḥ paryupāsitaḥ  UKss kandaro guhā gariṣṭhā gurutamāḥ itīṣṭhani guruśabdasya garādeśaḥ goṣṭhī vidagdhānāmāsanabandhaḥ prathamaiḥ pradhānaiḥ pramathairgaṇaiḥ paryupāsitaḥ sevitaḥ  atra sadevadivasaśabdau indrakandaraśabdau gariṣṭhagoṣṭhīśabdau prathamapramathaśabdau pariupāsaśabdau ca dvau dvau ajjhalsamudāyau susadṛśāvṛccāritau  tena chekānuprāsatā  kvacittu ninye tasminityatra ninye nyasminiti pāṭhaḥ tadā caitadapyudāharaṇe ntarbhavatīti anuprāsaḥ sa ca trividho vṛttisaṃśrayāt yadvakṣyatisarūpavyañjananyāsaṃ tisṛṣvetāsu vṛttiṣu pṛthakpṛthaganuprāsamuśanti kavayaḥ sadāiti asyārthaḥ triṣveteṣu yathāyogaṃ rasādyabhivyaktyanuguṇeṣu varṇavyavahāreṣuyaḥ sarūpāṇāṃ vyañjanānāṃ pṛthak pṛthagupanibandhastamanuprāsaṃ kavayaḥ sadecchantīti atastāstāvadvṛttyo rasādyabhivyaktyanuguṇavarṇavyavahārātmikāḥ prathamamabhidhīyante tāśca tisraḥparuṣopanāgarikāgrāmyatvabhedāt tatra paruṣāśaṣābhyāṃ rephasaṃyogaiṣṭavargeṇa ca yojitā paraṣā nāma vṛttiḥ syāt hlahvahyādyaiśca saṃyutā  UKss śakāraṣakārādiyuktau varṇavyavahāraḥ paruṣākhyā vṛttiḥ rephopalakṣitāḥ saṃyogāḥ krarkādayo rephasaṃyogāḥ ṭakāropalakṣito vargaṣṭavargaḥ ṭaṭhaḍaḍhaṇeti asyāṃ vṛttau yo nuprāsaḥ sa paruṣānuprāsaḥ tasyodāharaṇamtatra toyāśayāśeṣavyākośitakuśeśayā cakāśe śālikiṃśārukapiśāśāmukhā śarat  UKss toyāśayeṣu aśeṣaṃ sākalyena vyākośitāni vikāsitāni kuśeśayāni padmāni yayā iti samāsaḥ tathā śālīnāṃ dhānyānāṃ kiṃśārubhiḥ śūkaiḥ kapiśāni piñjarāṇi āśāmukhāni digavakāśā yasyāmiti samāsaḥ ayaṃ ca śakārasya sārūpyeṇopanibandhātparuṣānuprāsaḥ apanāgarikāsarūpasaṃyogayutāṃ mūrdhnivargāntyayogibhiḥ sparśairyutāṃ ca manyante upanāgarikāṃ budhāḥ  UKss sarūpāṇāṃ varṇānāṃ ye saṃyogāḥ kkappacca ityādayastairyuktā tathā vargāntyair ṅañaṇanamaiḥ ṅkañcaṇṭantampaityādirūpatayā upari ye yuktāḥ kādayo makārāntāḥ sparśāstairyuktā upanāgarikā vṛttiḥ eṣā khalu nāgarikayā vaidagdhījuṣā vanitayā upamīyate tata upanāgarikā nāgarikayā upamitā upanāgariketi avādayaḥ ṛṣṭādyarthe tṛtīyayāiti samāsaḥ tasyāmupanāgarikānuprāsaḥ tasyodāharaṇaṃ casāndrāravindavṛndotthamakarandāmbubindubhiḥ syandibhiḥ sundaraspandaṃ nanditendindirā kvacit  UKss atra dakārākhyaḥ sparśo nakāreṇopari vyavasthitena yuktaḥ sārūpyeṇopanibaddhaḥ sāndrā ghanā aravindavṛndotthā makarandāmbubindava iti saṃbandhaḥ sundaraspandaṃ spandibhiriti sāmānyabhūtaḥ spandaḥ sundaraspandamiti viśiṣṭena spandena viśeṣito raipoṣaṃ puṣṇātītivat sundaraḥ spandoyasminniti hi sāmānyabhūtespandane anyapadārthe sundaratāviśiṣṭaṃ spandanaṃ vṛttipadārthabhūtam indindirā bhramarāḥ grāmyāśeṣairvaṇairyathāyogaṃ kathitāṃ komalākhyayā grāmyaṃ vṛrtti praśaṃsanti kāvyeṣvādṛtabuddhayaḥ  UKss paruṣopanāgarikopayuktavarṇāvaśiṣṭairvarṇairlakārādibhirupanibadhyamānā grāmyā tasyā eva ca aparaṃ nāmadheyaṃ komaleti komalākhyayā kathitāmiti saṃbandhaḥ tasyāṃ cānuprāso grāmyānuprāsaḥ tasyodāharaṇamkelilolālimālānāṃ kalaiḥ kolāhalaiḥ kvacit kurvatī kānanārūḍhaśrīnūpuraravabhramam  UKss kelilolāḥ krīḍālampaṭāḥ kalairmadhuraiḥ bhramo bhrāntirviparyayapratyayaḥ atra lakārakakārarephāḥ sārūpyeṇopanibaddhāḥ evametāstisro vṛttayo vyākhyātāḥ tāsu ca rasādyabhivyaktyānuguṇyena pṛthak pṛthaganuprāso nibadhyate tadāhasarūpavyañjananyāsaṃ tisṛṣvetāsu vṛttiṣu pṛthakpṛthaganuprāsamuśanti kavayaḥ sadā  UKss ayaṃ ślokaḥ sodāharaṇo vṛttisvarūpanirūpaṇaprasaṅgena vyākhyātaḥ lāṭānuprāsaḥsvarūpārthāviśeṣe pi punaruktiḥ phalāntarāt śabdānāṃ vā padānāṃ vā lāṭānuprāsa iṣyate  UKss sa padadvitayasthityā dvayorekasya pūrvavat tadanyasya svatantratvād dvayorvaikapadāśrayāt  UKss svatantrapadarūpeṇa dvayorvāpi prayogataḥ bhidyate nekadhā bhedaiḥ pādābhyāsakrameṇa ca  UKss śabdānāmanupalabhyamānasuptiṅāṃ tathā padānāmupalabhyamānasuptiṅāṃubhayeṣāṃ ca śabdapadānāṃ svarūpasya varṇātmanaḥ abhidheyasya ca nirantaraśabdavyāpāragocarīkṛtasyavācyasyārthasyābhede pi phalāntarāttātparyabhedāt punaruktiḥ sā lāṭadeśanivāsijanavallabhatvāllāṭānuprāso bhidhīyate sa ca prathamaṃ tāvatrriprakāraḥ dvayoḥ svatantrayordvayoḥ paratantrayoḥ svatantraparatantrayośca bhāvāt tatra yasyāvaddvayoḥ svatantrayoḥ sa dviprakāraḥ ekaikasmin pade padasamudāyātmake ca pāde bhāvāt taduktamsvatantrapadarūpema dvayorvāpi prayogataḥ bhidyate nekadhā bhedaiḥ pādābhyāsakrameṇa ca iti atra hi svatantrapadātmakatvena dvayoḥ prayogādekaikapadāśrayo lāṭānuprāso bhihitaḥ tasyodāharaṇamkāśāḥ kāśā ivodbhānti sarāṃsīva sarāṃsi ca cetāṃsyācikṣipuryūnāṃ nimnagā iva nimnagāḥ  UKss ācikṣipurapatdṛtavantaḥ atra kāśādayaḥ śabdā aparaiḥ kāśādibhiḥ śabdai ekarūpā ekābhidheyāśca tātparyabhedena tu teṣāṃ punaruktiḥ tathā hyatra ekeṣāṃ kāśādiśabdānāṃ jātibhedoparaktadravyaparatayā prayogaḥ apareṣāṃ tu ananvayālaṅkāracchāyayā upamānāntaravyāvṛttiparatayā atra ca svātantryaṃ padānāṃkāśādīnāmupalabhyamānasuptiṅrūpatvāt ekaikarūpatayā cāvṛtterupanibandhaḥ padasamudāyātmakasya tu pādasya svarūpārthāviśeṣe tātparyabhedena punaruktau pādābhyāsaparipāṭyā svatantrapadāśrayo lāṭānuprāso bhavati  pādābhyāsakrameṇa ceti kramagrahaṇena sakṛddvistriśca pādābhyāse ye bhedāḥ saṃbhavanti tatsvīkāreṇa pādābhyāse lāṭānuprāsasya pravṛttiḥ sūcitā tasyodāharaṇamstriyo mahati bhartṛbhya āgasyapi na cukrudhuḥ bhartāro pi sati strībhya āgasyapi na cukrudhuḥ  UKss mahatyapyāgasīti saṃbandhaḥ tathā ca satyapyāgasīti bhartṛbhya iti strībhya iti ca krudha druheti saṃpradānatā atra ekatra pāde nāyakagatāparādhaviṣayatvena strīkartṛkaḥ krodhābhāvaḥ pratipāditaḥ aparatra tu nāyikānāṃ yo bhartṛpraṇayātikramātmako parādhastadviṣayo nāyakakartṛkaḥ krodhābhāvobhihitaḥ atastātparyabhedaḥ svarūpārthāviśeṣaśca padasamudāyātmakasya ca pādasyābhyāsaḥ evamayaṃ svatantrapadāśrayo lāṭānuprāso dvividho bhihitaḥ ekaikapadāśrayaḥ padasamudāyāśrayaśca svatantrapadāśrayo lāṭānuprāsaḥ dvayoranupalabhyamānasuptiḍoḥ paratantrayoḥ śabdayoryo lāṭānuprāsastasyāpi dvaividhyaṃpadadvitayāśrayatvena ekapadādhāratvena ca taduktamsa padadvitayasthityā dvayoḥiti so nekadhā bhedairbhidyate iti saṃbandhaḥ tathā dvayorvaikapadāśrayāditi pūrvasyodāharaṇamkvaciṭutphullakamalā kamalabhrāntaṣaṭpadā ṣaṭpadakvāmamukharā mukharasphārasārasā  UKss sārasāḥ lakṣmaṇākhyāḥ pakṣiviśeṣāḥ atra kamalaṣaṭpadamukharaśabdānāṃ svarūpārthabhede pi tātparyabhedena punaruktiḥ padadvitayāśrayitvaṃ ca tātparyabhedaścātra kamalaṣaṭpadaśabdayoḥ kārakaśaktibhedāt tathāhi pūrvaḥ kamalaśabdo tra vikāsakriyākartṛtvaparatayopāttaḥuttarastu bhramaṇakriyākartṛbhūtaṣaṭpadādhāratvena tathā pūrvaḥ ṣaṭpadaśabdo bhramaṇakriyāṃ prati kartṛtvenopavarṇitaḥuttarastu kvāṇakriyāsaṃbandhitvena mukharaśabdau tuviśeṣaṇabhūtaṃsaśabdatvaṃ bhinnārthaniṣṭhatayāvagamayataḥ tathāhi pūrveṇa mukharaśabdena śaranniṣṭhaṃ maukharyamavagamyateapareṇa tu sārasaniṣṭham evamayaṃ padadvitayaparatantraśabdadvayāśrayo lāṭānuprāso bhihitaḥ ekapadāśrayaśabdadvitayavarti tu dvayorvaikapadāśrayāt ityuktaḥ tasyodāharaṇamjitānyapuṣṭakiñjalkakiñjalkaśreṇiśobhitam lebhe vataṃsatāṃ nārīmukhenduṣvasitotpalam  UKss atra nārīmukheṣviti vadanānāṃ candreṇopamitatvādasitotpalasya śaśakarūpatā dhvanyate kiñjalkaśabdayoścātra svarūpārthābheda ekapadāśrayatvaṃ tātparyabhedaśca ekasya jīyamānatayā upādānātaparasya jayanakriyākartṛbhūtāyāsau śreṇistatsaṃbandhitvena evamayaṃ paratantrayoḥ śabdayorlāṭānuprāso dvividho nirūpitaḥ svatantraparatantrayostu yatraikasya śabdasya padāntarānupraveśaḥaparasya tu svātantryeṇa padarūpatayāvasthānaṃ tatra bhavati taduktamekasya pūrvavattadanyasya svatantratvātiti ekasya pūrvavatpadāntarāśrayeṇāvasthānādityarthaḥ tasyodāharaṇampadminīṃ padminīgāḍhaspṛhayāgatya mānasāt antardanturayāmāsurhaṃsā haṃsakulālayāt  UKss mānasāt saroviśeṣāt danturayāmāsuḥ mahattvācchuklatvācca unnatadantā iva cakruḥ atra svarūpārthāphabhede pi padminīśabdayorhaṃsaśabdayośca tātparyabedātpunaruktiḥ ekasya padāntarānupraveśaḥaparasya ca spṛhāviṣayapratipādanārthatvāt tathā ekasya haṃsaśabdasya danturaṇakriyākartṛbhūtārthābhidhāyitvātaparasya tu kulasaṃbandhitvāt evamayaṃ pañcavidho lāṭānuprāsaḥ pratipāditaḥ svatantraparatantrāṇāṃ tasya pratyekaṃ dvibhedatvāt svatantrapara tantrayośca samuditayorekaprakāratvāt rūpakamśrutyā saṃbandhavirahādyatpadena padāntaram guṇavṛtti pradhānena yujyate rūpakaṃ tu tat  UKss bandhastasya yataḥ śrutyā śrutyarthābhyāṃ ca tena tat samastavastuviṣayamekadeśavivarti ca  UKss samastavastuviṣayaṃ mālārūpakamucyate yadvaikadeśavṛtti syātpararūpeṇa rūpaṇāt  UKss padāntarasya guṇavṛtterapareṇa padena yoge rūpakaṃ bhavati  nanvevaṃ sati nīlamutpalamityatrāpi nīlaśabdasya guṇavṛtterutpalaśabdena yoge rūpakatāprasaṅga ityāśaṅkyoktaṃśrutyā saṃbandhavirahāditi śrutirnirantarārthaniṣṭhaḥ śabdavyāpāraḥ tayā śrutyā anupapadyamānapadāntarasaṃbandhaṃ sat padāntaraṃ guṇavṛtti yatrāpareṇa padena yujyate tatra rūpakatā yathājyotsnāmbunendukumbhena tārākusumaśāritam kramaśo rātrikanyābhirvyomodyānamasicyata  UKss iti atrāmbuśabdo nirantarārthaniṣṭhaśabdavyāpāragocarīkṛte udakatve vartamāno jyotsnāśabdena sāmānādhikaraṇyaṃ nānubhavati ambutvajyotsnātvayorekārthasamavāyābhāvāt ato mbugatāḥ śauklyāhlādakatvaprasaraṇaśīlatvādayo ye guṇāstatsadṛśajyotsnāgataguṇavṛttiḥ sannambuśabdo jyotsnāyāṃ vartate tenāmbuśabdasya śrutyā nirantarārthaniṣṭhena abhidhāvyāpāreṇa yaḥ padāntareṇa jyotsnāśabdena saṃbandhastacchūnyatvādguṇavṛttitā ato trarūpakatā nacaivaṃ nīlamutpalamityādau śrutyā saṃbandhavirahādguṇavṛttitvaṃkiṃtarhi svata eveti na rūpakatāprasaṅgaḥ  nanu viruddhārthābhidhāyinoḥ samānādhikaraṇayoḥ śabdayornirantarārthaniṣṭhena abhidhāvyāpāreṇa anupapdyamānānyonyasamanvayatvādyadyekasya lakṣaṇayā evaṃ sati paryāyeṇātra guṇavṛttitvaṃ prāpnoti niyamakaraṇābhāvāt tataśca yathāmbuśabdasya jyotsnāśabdasāmānādhikaraṇyādguṇavṛttitvamuktaṃtadvajjyotsnāśabdasyāpi ambuśabdasāmānādhikaraṇyādguṇavṛttitvaṃ kathaṃ na syādityāśaṅkyoktaṃ pradhāneneti pradhānārthānurodhena upasarjanasya lakṣaṇayā guṇavṛttitvamupapannam pradhānavaśavartitvādguṇānāmityabhiprāyaḥ ataśca prākaraṇikārthābhidhāyitvātpradhānārthaviṣayo yo jyotsnāśabdaḥ tadanurodhenaambuśabdasya aprākaraṇikārthatvādapradhānārthasya guṇavṛttitvamupapannamiti na paryāyeṇajyotsnāmbuśabdayoḥ parasparānurodhena guṇavṛttitpaprasaṅgaḥ nanu ca jyotsnāmbunetyatra ambunaḥ prādhānyaṃ jyotsnāyāśca guṇabhāvaḥ tathā hi etasmiñśloke tadbhāvādhyavasānena sekāvacchāditarūpatayā sekātmakatvena yāsau vyomno vyāptirasicyateti pratipāditātayā svasādhanabhūtaṃ yattadambho pekṣitaṃ tadatra jyotsnayā viśiṣyate jyotsnaivāmbviti yadatra sekasādhanatvenāmbu apekṣitaṃ tajjyotsnaivetyarthaḥ uktaṃ ca upasarjanopameyaṃ kṛtvā tu samāsametayorubhayoḥ yacca prayucyate tadrūpakamanyatsamāsoktamiti etayorubhayoriti upamānopameyayorityarthaḥ tatkathamidamuktaṃ jyotsnāpadasya prādhānyāttadvaśenāmbuśabdasya guṇavṛttitvaṃ kalpyate iti ucyate atra khalu dve vasthe vidyete ekā tāvajjyotsnāyā ambūkaraṇāvasthā aparā tu ambutvamāpāditāyā jyotsnāyāḥ sekasaṃbandharūpā tatra yadā tāvajjyotsnā amburūpatvamāpadyate tadā prākaraṇikatvāt jyotsnā pradhānam ambu ca tadviparyayādguṇaḥ tadānīṃ cāmbuśabdo jyotsnāśabdānurodhenāmbugataśauklyādiguṇasadṛśaguṇayogāllakṣaṇayā jyotsnāyāṃ vṛttimanubhavati tadā ca tasya pradhānārthānurodhādguṇavṛttitvena rūpakatvamuktam yadā tvasau ambuśabda āpāditāmbubhāvajyotsnābhidhāyī san sekakriyayā samanvayamāpadyamānoyadetadatra sekasādhanatvenāmbu upayujyate tajjyotsnaiveti jyotsnayā viśiṣyate tadātasya na rūpakāvasthā pūrvāvasthāyāmevānubhūtaguṇavṛttitvāt atastasyāmavasthāyāmasau atiśayokticchāyāṃ bhajate pūrvāvasthāpekṣayātvetadrūpakamuktam pradhānānurodhena tatra guṇeṣu vartamānatvāt rūpakatvaṃ cātrādhyāropyamāṇagatena rūpeṇa adhyāropaviṣayasya vastuno rūpavataḥ kriyamāṇatvādanvarthaṃ draṣṭavyam atra copamānavartino ye guṇāstatsadṛśaguṇadarśanādupameya upamānagatayoḥ śabdarūpayorāropaḥ tatra trayo darśanabhedāḥ kecidatra śabdāropapūrvakamarthāropaṃ bruvateapare tvarthāropapūrvakaṃ śabdāropam anyaistu śabdāropārthāropayoryaugapadyamabhidhīyate ayameva ca pakṣo yukta iva dṛśyate tadāhuḥśabdopacārāttadrūpaṃ rūpake kaiściducyate tādrūpyāropataścānyaiḥ śabdāropo tra kathyate upamānaguṇaistulyānupameyagatān guṇān paśyatāṃ tu sakṛdbhāti tatra tacchabdarūpatā iti tatreti upameye ityarthaḥ tacchabdarūpateti upamānaśabdāropa upamānarūpāropaśca tasya ca rūpakasya dviprakāratā svakaṇṭhena sakalarūpaṇābhidhānādekaḥ prakāraḥ taduktmbandhastasya yataḥ śrutyā tena tatsamastavastuviṣayamiti śrutirnirantarārthaniṣṭho bhidhāvyāpārastasyodāharaṇaṃ jyotsnāmbunāityādyuktam śāritaṃ śabalitam atra hi sarveṣāmeva rūpyatvenopāttānāṃ jyotsnendutārārātrivyomnāṃ yathākramamambukumbhakusumakanyodyānāni rūpakatvena svakaṇṭhenopāttānina tvarthākṣiptaṃ kasyacidrūpaṇam tena śrutyaivātra rūpaṇā ataḥ samastavastuviṣayatvam samagrāṇi hyatra rūpyatvenābhimatāni vastūni svakaṇṭhenopāttasya rūpakasya viṣayaḥ ayamasāvekaḥ prakāraḥ yatra tu kiṃcitsvakaṇṭhena kiṃciccārthādraṣaṇaṃ bhavatitatra śrutyarthābhyāṃ rūpaṇādaparaḥ prakāro bhavati tatra caikadeśavivartitvamekadeśaviśeṣeṇasvakaṇṭhoktyā vartanāt taduktaṃ yataśca śrutyarthābhyāṃ tasya bandhastena tadekadeśavivarti caiti tasyodāharaṇamutpatadbhiḥ patadbhiśca picchālībālaśālibhiḥ rājahaṃsairavījyanta śaradaiva saronṛpāḥ  UKss picchālyaḥ pakṣapaṅktayaḥ rājahaṃsā raktacañcupādā haṃsāḥ avījyanteti vījirdhātuṣvapaṭhito pi śiṣṭhaprayogāt milikhaciklavikṣapivaddhā tutayā draṣṭavyaḥ atra dve rūpaṇe svakaṇṭhenābhihite picchālībālaśālibhiriti saronṛpā iti ca tathā hi ekatra picchālyo bālarūpatvena rūpitāḥaparatra tu sarāṃsi nṛparūpatvena rājahaṃsānāṃ cāmararūpatvena rūpaṇā arthākṣiptāśaradaśca prakṛtāyā nāyikātvena śarannāyikayā kartṛbhūtayā rājahaṃsacāmaraiḥ picchālībālaśālibhiḥ saronṛpā vījyante smeti hyatra vākyārthaḥ evametau rūpakasya samastavastuviṣayaikadeśavivartilakṣaṇau dvau prakārāvuktau yadi vā mālārūpakasya samastavastuviṣayatā tatra hyekasmin rūpye samuccayena asyante kṣipyante bahūni rūpakāṇi taduktaṃ samastavastuviṣayaṃ mālārūpakamucyate yadveti prakārāntaropakṣepārthaḥ tasyodāharaṇamvanāntadevatāveṇyaḥ pānthastrīkālaśṛṅkhalāḥ mārapravīrāsilatā bhṛṅgamālāścakāsire  UKss vanāntā vanaikadeśaḥ veṇyaḥ keśapāśāḥ kālaśṛṅkhalā antakaprayuktā ākarṣaṇaśṛṅkhalāḥ mārapravīrā manmathasaṃbandhino bhaṭāḥ atra bhṛṅgamālānāmeva kevalānāṃ rūpyatvenopāttānāṃ tisro rūpaṇāḥ kṛtāḥ vanāntadevatāveṇya ityevamādinā tenātra samastavastuviṣayatāekasmin rūpye samuccayena bahūnāṃ rūpaṇānāṃ kṣiptatvātekadeśavivarti tu pararūpeṇa rūpaṇādbhavati taduktaṃ ekadeśavṛtti syātpararūpema rūpaṇātiti tasyodāharaṇam āsāradhārāviśikhairnabhobhāgaprabhāsibhiḥ prasādhyate sma dhavalairāśārājyaṃ balāhakaiḥ  UKss āsāro vegavadvarṣam viśikhāḥ śarāḥ atra prasādhyata ityayaṃ śabdaḥ śleṣacchāyayā dvayorarthayorvartate bhūṣaṇe upārjane ca tatra bhūṣaṇaṃ prakṛtam śaratsamayo hyatra prastutaḥ tatra ca śuklairbalāhakairdiśo bhūṣyante yadupārjanaṃ tadaprakṛtatvādatra paramanyat tasya ca parasyāprakṛtasya upārjanasya yattadrūpaṃ kārakakadambakaṃ yena tadrūpavatktrayatenṛpaviśikharājyasaṃgrāmabhūmyātmakaṃ tenātra yathākramaṃ balāhakāsāradhārādiṅabhobhāgānāṃrūpyatvenābhimatānāṃ rūpaṇā vihitā tenātraikadeśavṛttitvam ekadeśavṛttītyatra hi ekadā andā īśaḥ prabhaviṣṇuryo vākyārthastadvṛttatvaṃ rūpakasyābhimatam viśeṣoktilakṣaṇe ca bhāmahavivaraṇe bhaṭṭodbhaṭena ekadeśaśabda evaṃ vyākhyāto yathohāsmābhirnirūpitaḥ tatra viśeṣoktilakṣaṇamekadeśasya vigame yā guṇāntarasaṃstuti viśeṣaprathanāyāsau viśeṣoktirmatā yathāiti tenātra viśeṣoktilakṣaṇavadekadeśaśabdena anyadā prabhaviṣṇurvākyārtha ucyateanyatra ca anyadā prabhaviṣṇūpārjanam aprakṛtaṃ hi tat śleṣavaśenātra nītaṃtenātraikadeśavṛttitā dīpakamādimadhyāntaviṣayāḥ prādhānyetarayoginaḥ antargatopamādharmā yatra taddīpakaṃ viduḥ  UKss yatrāntargatorthasāmarthyāvaseyatvādupamānopameyabhāvo yeṣāṃ tathāvidhānāṃ dharmaṇāmupanibandhastatra kāvyadīpakaṃ bhavati tathāvidhakāvyaviṣayatvācca dīpakasya tatkāvyaṃ dīpakamityupacārātsāmānādhikaraṇyam atra ca dharmāṇāmekavāramupanibandho draṣṭavyaḥ asakṛdupādāne hi teṣāṃ prativastūpamāṃ vakṣyati  ata eva caikadeśavartināmapi teṣāṃ dharmāṇāṃ yau dvau upamānopameyabhāvena avasthitau vākyārthau bahabo vā tathāvidhāstaduddīpanahetutvāddīpakatā yāvacca teṣāṃ dharmāṇāmupamānopameyabhāvasamanvayenātropanibandhastāvadbalātprādhānyetarayogitvamāpatati upameyasya prākaraṇikatayā prādhānyādupamānasya ca tādarthyenaguṇabhāvāt evaṃ ca prādhānyetarayogina ityayamatrānuvādaḥ prāptārthatvāt prādhānyaṃ ca itaraccāprādhānyam tābhyāṃ yogaḥ saṃbandho vidyate yeṣāṃ te tathoktāḥ asya ca dīpakasya traividhyamteṣāṃ dharmāṇāmādimadhyāntavākyaviṣayatvenopanibandhāt taduktam ādimadhyāntaviṣayāḥiti tatrādidīpakasyodāharaṇamsaṃjahāra śaratkālaḥ kadambakusumaśriyaḥ preyoviyoginīnāṃ ca niḥśeṣasukhasampadaḥ  UKss atra saṃharaṇātmā dharmaḥ kadambakusumaśobhākarmakatvena virahiṇīsukhasampatkarmakatvena ca upanibadhyamāno ntargatopamaḥ  śaratsamayasyopavarṇyamānatayā kadambakusumaśrīsaṃharasya prākaraṇikārthaniṣṭhatvādivrahiṇīsukhasaṃpatsaṃhārasya cāprākaraṇikārthaviṣayatvāt tenātrāntargatopamatvamyathā preyoviyoginīnāṃ niḥśeṣāḥ sukhasampadaḥ saṃjahāra tathā kadambakusumaśriyo pīti śaratkālaśabdasya cātra śaratsamayaḥ śleṣacchāyayā antakānurañcito vācyaḥ saṃhārasyāntakakarmatvāt atra ca prathama eva vākye saṃjahāretyasyopanibaddhasya dvitīyavākye anuṣaṅgacchāyayā upajīvyamānatvādādidīpakatvam madhyadīpakasyodāharaṇamvideśavasatiryātapatakājanadarśanam duḥkhāya kevalamabhūccharaccāsau pravāsinām  UKss yātapatikāḥ proṣitabhartṛkāḥ śaradaḥ prākaraṇikatvādvideśavasatiyātapatikājanadarśanayoścāprākaraṇikatvādatrāntargatopamatā  atra ca yātapatikājanadarśanaṃ duḥkhāya kevalamabhūditi madhyame vākye pravāsiduḥ khaikahetutvalakṣaṇo dharma upāttaḥ sannādyantābhyāṃ vākyābhyāṃ  pūrvavadupajīvyate  tena madhyadīpakatā antadīpakasyodāharaṇamtadānīṃ sphītalāvaṇyacandrikābharanirbharaḥ kāntānanendurinduśca kasaya nānandako bhavat  UKss tadānīṃ śaratsamaye atra induḥ prākaraṇikaḥ śaratsamayasya upavarṇyamānatvāt kāntānanendustvaprākaraṇikaḥ ante ca sarvasukhahetutvamupanibaddhaṃ sat pūrvatra upajīvyate tenātrāntadīpakatā evametaddīpakaṃ lakṣitamudāhṛtaṃ ca nanu upamāyā upamā dīpakaṃ caiti pūrvamaddiṣṭatvāt yathoddeśalakṣaṇamiti nyāyāttsyā eva pūrvaṃ lakṣaṇaṃ kartavyampaścāttu dīpakasya tatkathamādau dīpakaṃ lakṣitamiti vaktavyam ucyate anena graṃthakṛtā svoparacitakumārasaṃbhavaikadeśo tra udāharaṇatvenopanyastaḥ takṣa pūrvaṃ dīpakasyodāharaṇāni tadanusandhānāvicchedāyātra uddeśakramaḥ parityaktaḥ uddeśastu tathā na kṛto vṛttabhaṅgabhayāt evamuttaratrāpi lakṣaṇeṣu uddeśakramānanusāraṇasamādhirvācyaḥ upamāyaccetohārisādharmyamupamānopameyayoḥ mitho vibhinnakālādiśabdayorupamā tu tat  UKss yathevaśabdayogena sā śrutyānvayamarhati sadṛśādipadāśleṣādanyathetyuditā dvidhā  UKss saṃkṣepābhihitāpyeṣā sāmyavācakavicuyataiḥ sāmyopameyatadvāciviyogācca nibadhyate  UKss upamānopameyoktau sāmyatadvācivicyavāt kvacitsamāse tadvāciviraheṇa kvacicca sā  UKss tathopamānādācārakyacpratyayabaloktitaḥ kvacitsā karturācāre kyaṅā sā ca kvipā kvacit  UKss upamāne karmaṇi vā kartari vā yo ṇamulkaṣādagataḥ tadvācyā sā vatinā ca karma sāmānyavacanena  UKss ṣaṣṭhīsaptamyantācca yo vatirnāmatastadabhidhaye kalpatprabhṛtibhiranyaiśca taddhitaiḥ sā nibadhyate kavibhiḥ  UKss sādṛśyasaṃbandhitvenopādīyate yatprākaraṇikaṃ tadupameyam na khalu prākaraṇikasyāpi sādṛśyasaṃbandhitvena anupādīyamānasyopameyatāyathā rājñaḥ puruṣamānayetyatra puruṣasya puruṣo hyatrānīyamānatvena codyamānatvātsatyapi prākaraṇikatve sādṛsyasaṃbandhitvenānupādīyamānatvānnopameyaḥ satyapi ca sādṛśyasaṃbandhitvenopādāne yasya prākaraṇikatvaṃ nāsti tasyopamānatvaṃna tūpameyatvamiti prākaraṇikamityuktam tadevaṃ sādṛśyasaṃbandhitvenopādīyamānaṃ yatprākaraṇikaṃ tadupameyam taddhyupamānena sādṛśyapratipādanadvāreṇa samīpe kṣipyate tasmādupameyam aprākaraṇikaṃ tu tathāvidhamevopamānam  tayorupamānopameyayoryatsādharmyaṃ samāno dharmaḥ tena dharmeṇa saṃbandho yaḥ sā upamānopameyayoḥ sādṛśyadvāreṇa sābhīpyaparicchedahetutvādupamā tasyāścālaṅkārādhikārāccetohāritvaṃ labdhameva kāvyaśobhāvahānāṃ dharmāṇāṃ guṇavyatiriktatve satyalaṅkāratvāt guṇāḥ khalu kāvyaśobhāhetavo dharmāḥ te ca mādhuryaujaḥprasādalakṣaṇāḥ yeṣāṃ tu guṇopajanitaśobhe kāvye śobhātiśayahetutvaṃ te laṅkārāḥ yadavocadbhaṭṭavāmanaḥkāvyaśobhāyāḥ kartāro dharmā guṇāḥ tadatiśayahetavastvalaṅkārāḥiti tenālaṅakāratvādevopamāyāścetohāritvaṃ labdham ataścetohārītyanuvādaḥ prāptārthatvāt upamānopameyabhāvaśca nātyantaṃ sādharmyeṇa upādāne sati bhavati gaurivāyaṃ gauriti ata uktaṃ mithovibhinnakālādiśabdayoriti kālādayo tra śabdapravṛttinimittabhūtā vivakṣitāḥ keṣāṃcitkhalu śabdānāṃ svārthe pravartamānānāṃ kālaḥ pravṛttinimittamyathā vasantādīnāma keṣāṃcitta dikyathā prācyādīnām keṣāṃcijjātiryathā gavādīnām śuklaprabhṛtīnāṃ tu guṇaḥ gacchatyādīnāṃ kriyā rājapuruṣādīnāṃ svasvāmibhāvādiḥ saṃbandhaḥ evamanyadapyanusartavyam  mithaḥ parasparaṃ vibhinnāḥ kālādayaḥ pravṛttinimittabhūtā yayoḥ śabdayostathāvidhau śabdau vācakau yayorupamānopameyayoriti bahuvrīhigarbho  bahuvrīhiḥ  gaurivāyaṃ gaurityabhidhāne tu na pravṛttinimittabhedaḥ gotvasyaivaikasya pravṛttinimittatvāt tena evaṃvidha upamānopameyabhāvo na bhavati upamā tu tatityatra vākye tuśabdo laṅkārāntare vyatireke upamā punarevaṃprakāretyarthaḥ eṣā copamā dvidhāpūrṇā luptā ca pūrṇā yatra catuṣṭayamupādīyate upamānamupameyaṃ tayośca sādhāraṇo dharmaḥ saundaryādirūpamānopameyabhāvasya dyotaka ivādiḥ sāca pūrṇā trividhāvākyasamāsataddhitāvaseyatvāt tatra vākyāvaseyāyāḥ śrautatvārthatvabhedena dvaividhyam avyayāvaseyā śrautī  avyayaṃ hi luptavibhaktikatvena upamānopameyayorekataratrāpyaviśrāntatvādubhayorapyupamānopameyayorupamitikriyāviṣayatayā yathāyogaṃ karmakaraṇabhāvātmakaṃ  saṃbandhamavadyotayati  atastatra śrautī upamā taduktamyathevaśabdayogena śrutyānvayamarhatiiti yathevaśabdau cātropalakṣaṇam avyayāntarādapi vāśabdādeḥ tena rūpeṇa upamānopameyabhāvasyāvagateḥ yathātāṃ jānīyāḥ parimitakathāṃ jīvitaṃ me dvitīyaṃdūrībhūte mayi sahacare cakravākīmivaikām gāḍhotkaṇṭhāṃ guruṣu divaseṣveṣu gacchatsu bālāṃjātāṃ manye śiśiramathitāṃ padminīṃ vānyarūpām tatra yathāśabdayoge tasyā udāharaṇamkṣaṇaṃ kāmajvarotthityai bhūyaḥ saṃtāpavṛddhaye viyogināmabhūccāndrī candrikā candanaṃ yathā  UKss atra cāndrī candrikā upameyā candanamupamānam kāmajvarotthitihetutvaṃ saṃtāpavṛddhinibandhanatvaṃ cānavasthitaṃ sādhāraṇo dharmaḥ  yathāśabdaścāvyayatvena luptavibhaktikatvādupamānopameyayorekatarasminnarthe viśrāntaḥ śrautena rūpeṇobhayādhāramupamānopameyabhāvamavadyotayati teneyaṃ saṃpūrṇā śrautī ca evamivaśabdayoge pyudāharaṇaṃ yojyam netrairivotpalaiḥ padmairmukhairiva saraḥśriyaḥ taruṇya iva bhānti sma cakravākaiḥ stanairiva  UKss evamiyamavyayopadarśitā śrautī saṃpūrṇā vākyopamoktā yā tūpamā sadṛśādibhiḥ padaiḥ śliṣṭā tasyāṃ na śrautena rūpeṇa ubhayānuyāyitayā upamānopameyabhāvo vagamyate api tvarthāt sadṛśādīnāṃ padānāmupamānopameyayorekatraiva viśrānteḥ anyatra ca tadgatasādṛśyaparyālocanayā tatsaṃbandhitvāvagateḥ tenāsau ārthī taduktaṃ sadṛśādipadāśleṣādanyathāiti anyatheti aśrautena rūpeṇetyarthaḥ tasyā udāharaṇamprabodhāddhavalaṃ rātrau kiñjalkālīnaṣaṭpadam pūrṇendubimbapratimamāsītkumudakānanam  UKss atra kumudakānanaṃ vikasitaṃ kiñjalkālīnaṣaṭpadatvaviśiṣṭamupameyampūrṇendubimbamupamānamdhavalatvaṃ sādhāraṇo dharmaḥ pratimāśabda upamānopameyabhāvāvagatihetuḥ sa ca upamāne viśrāntaḥ tathāhi pūrṇondubimbaṃ pratimā pratibimbaṃ sadṛśamasyeti bahūvrīhiratra kriyate tena pratimāśabda upamāne viśrāntaḥ tena copamāne viśrāntenāpi arthādupameyasya sādṛśyamavagamyate sādṛśyasyobhayādhiṣṭhānatvāt yadāpi ca pūrṇendubimbena pratimamiti tṛtīyātatpuruṣastadāpyupameye khakaṇṭhenābhihitaṃ sādṛśyam upamāne ca tasyārthātpratipattiḥ ato bahuvrīhau upamānagatasādṛśyaparyālocanayā upameyatvamavagamyate tatpuruṣe tu upameyavartisādṛśyavicāreṇa umamānasyopamānatvāvagatirityārtho tropamānopameyabhāvaḥ atra ca upameyavartikiñjalkālīnaṣaṭpadatvābhidhānasāmarthyādaparamapi sādharmyamanabhihitamasitodaratvalakṣaṇamākṣiptam yathā pūrṇendubimbaṃ śaśalāñchanatvādasitodaramevaṃ kumudakānanamapi kiñjalkālīnaṣaṭpadatvāditi ato sitodaratvalakṣaṇaṃ dharmamapekṣya luptaikadeśatvālluptāpīyamupamā netrairivotpalaiḥityādau tu yadyapi netrotpalādīnāṃ samānadharmā dīrghatvanīlatvādayaḥsvaśabdena nopāttāstathāpi bhāntityabhidhīyamānārthe teṣāmanupraveśātsaṃpūrṇatvamevopamāyāḥcatuṣṭayopalambhāt netrādīni hyatropamānāni utpalādīnyupameyāni bhānaṃ dīrghatvanīlatvādiviśeṣaṇaparyantaṃ sādhāraṇo dharmaḥ ivaśabdaśca upamānopameyabhāvāvagatahetuḥ teneyamupamāsaṃpūrṇaiva prabodhāddhavalimitīyaṃ tvasitodaratvāpekṣayā luptatvenāpyuktā samāsopamā caiṣā pūrṇendubimbapratimamiti samāsasya vihitatvāt yadā tvatra vākyopamā vivakṣitā bhavati tadaitadevodāharaṇaṃ tadudāharaṇārthatvenaakhaṇḍenendunā tulyamāsītsumudakānanam  UKss ityevaṃ pariṇamayitavyam evameṣā saṃpūrṇā vākyāvagamyā dvividhopamā pratīpāditā śrautī ārthī ca samāsāvagamyā tvārthatvena ekaprakāraivoktā yā tu taddhitāvaseyā saṃpūrṇā tasyā api dvaividhyaṃ śrautatvārthatvabhedena tatra tasyevetyanena hi yo vatirvidhīyate tasya ivārthe vidhīyamānatvādivaśabdavacchrautena rūpeṇa ubhayānuyāyitayāupamānopameyabhāvāvagatinibandhanatvam yaḥ punastena tulyamiti tulyārtho vatirvidhīyate tato brāhmaṇena tulyamadhīte brāhmaṇavadadhītekṣatriya ityupameye yattadadhyayanakriyādvāreṇa viśrāntaṃ tulyatvaṃ tatparyālocanayāarthādupamānasyopamānatvamavagamyate tenārthastatra upamānopameyabhāvaḥ taduktamvatinā ca karmasāmānyavacanena ṣaṣṭhīsaptamayantācca yo vatirnāmatastadabhidheyeiti karmasāmānyavacano vatiḥ tena tulyaṃ kriyā cedvatiḥ pā a   iti kriyātulyatve bhidhānāt tena cābhidhīyate upamā vācyeti pūrvopakrāntamatrānuṣajyate ṣaṣṭhyantātsaptamyantācca nāmato nāmnaḥ prātīpadikāditi saṃbandhaḥ tatra pūrvasyā udāharaṇamapi sā sumukhī tiṣṭheddṛṣṭeḥ pathi kathaṃcana aprārthitopasaṃpannā patitānabhravṛṣṭivat  UKss aprārthitopasaṃpannā dṛṣṭeḥ pathi kathaṃcana patitā tiṣṭhediti saṃbandhaḥ atrānabhravṛṣṭirūpamānamsumukhī upameyā aprārthitopasaṃpannatve sati dṛṣṭigocarapatitatvenāvasthānaṃ sādhāraṇo dharmaḥ vatiśca kriyātulyatve vidhīyamāna upameye kriyādvāreṇa śabdena vṛttena viśrāntaḥ saṃstulyatvaparyālocanayopamānasyopamānatvamavagamayati tato trārthādupamānopameyabhāvaḥ pratīyate teneyaṃ saṃpūrṇāṃ ārthīca taddhitāvaseyā dvitīyasyā udāharaṇamkiṃ syurutkalikā madvattasyā api nirargalāḥ akāṇḍoḍḍāmarānaṅgahatakena samarthitāḥ  UKss akāṇḍoḍḍāmaro navasare udbhaṭaḥ pracaṇḍa iti pāṭhāntaram utkalikāḥ utkaṇṭhāḥ atrāsmadartha upamānam tacchabdārtha upameyaḥ manmathena samarpitā yāstā nirargalāḥ utkalikāstatkartṛkaṃ bhavanaṃ sādhāraṇo dharmaḥ vatiścevārthe vidhīyamānatvādivaśabdavadupamānopameyayorekataratrāpyaviśrāntaḥ śrautena rūpeṇopamānopameyabhāvameva dyotayati teneyaṃ saṃpūrṇā śrautī ca taddhitāvaseyā atra tu tasyā apīti pāṭhe ṣaṣṭhyantādvatarvidheyaḥ yadā tu tasyāmapīti pāṭhastadā saptamyantāt yaduktam upamāne yaḥ saṃśayaḥ sa upameyādyvāvartataiti evameṣā vākyasamāsataddhitāvaseyā saṃpūrṇā trividhopamā pratipāditā tatra ca vākyataddhitāvaseyayorupamayoḥ pratyekaṃ śrautatvārthatvabhedena dvaividhyamuktam samāsāvaseyāyāstvārthatvameva ataḥ pañcaprakāraiṣā saṃpūrṇā yā tu luptaikadeśatvālluptopamā sā saṃkṣepopamā tasyāśca pañcavidhatvaṃ vākyāsamāsasubdhātukṛttaddhitāvaseyatvāt tatra vākye yā saṃkṣepopamā sā pūrvamudāhṛtā akhaṇḍenendunā tulyamiti atra hyasitodaratvasya anupāttatvātsādhāraṇadharmānupādānālluptaikadeśatvamapi vidyate samāsāvaseyā punaḥ saṃkṣepopamā trividhā ekadvitrilope bhāvāt ekalope dvividhāsādhāraṇadharmavācina ivādervānupādānāt taduktaṃ sāmyavācakavicyuteriti tadvāciviraheṇeti ca sāmyavācakaḥ sādhāraṇadharmavācī sādhāraṇadharmaḥsaundaryādiḥ tadvācī upamānopameyabhāvavācī ca ivādiḥ atra ca sarvatra prakaraṇe saṃkṣepābhihitāpyeṣāitikvacitsamāsaitinibadhyataiti ca trayaṃ pratyekaṃ yathopayogamanuṣajyate tatra sāmyavāciviyogena samāse yā saṃkṣepopamā tasyāḥ pūrvamevodāharaṇamuktaṃ pūrṇendubimbapratimamiti atra hyasitodaratvamarthasāmarthyāvaseyatvācchabedena nopāttam ivādiviyoge tu tasyā udāharaṇamiti kāle kalollāpikādambakulasaṅkule tridaśādhīśaśārdūlaḥ paścāttāpena dhūrjaṭiḥ  UKss tāṃ śaśicchāyavadanāṃ nīlotpaladalekṣaṇām sarojakarṇikāgaurīṃ gaurīṃ prati mano dadhau  UKss kādambāḥ pakṣibhedāḥ sarojakarṇikāgaurīṃ gaurīmityatra sarojakarṇikā upamānaṃgaurī upameyāgauratvaṃ sādhāraṇo dharmaḥ taccatrayaṃ svakaṇṭhenopāttam ivādyarthastu upamānasya sādhāraṇadharmavācinā saha upamānāni sāmānyavacanaiḥ pā a     iti yaḥ samāsastatsāmarthyadavagamyate teneyamivādiśabdalopālluptaikadeśā evamekalope sati dvividhā samāsopamoktā dvitayalope tvekaprakārā bhavatisādhāraṇadharmavācina ivādeśca yugapadaprayogāt taduktaṃ upamānopameyoktau sāmyatadvācivicyavāt  atrasāmyaśabdena sāmyavācī śabdo lakṣyate sāmyavicyavāccopamāyā asaṃbhavāt tasyā udāharaṇaṃ tridaśādhīśaśārdūlaitinīlotpaladalekṣaṇamiti ca tridaśādhīśaśārdūlaḥityatra ca tridaśādhiśa upameyaḥśārdūla upamānam tacca dvayaṃ svakaṇṭhenopāttam ivādyarthaḥ sādhāraṇaśca dharmastejasvitvādiḥ sāmarthyādavasīyate nīlotpaladalekṣaṇāmityatra tu nīlotpalapalāśānāmupamānatvaṃīkṣaṇayorupameyatā etayośca svakaṇṭheno pādānam nīlatvadīrghatvādisādhāraṇo dharma ivādyarthaśca upamānopameyabhāvātmakaḥ svaśabdena anupātto pi samāsavaśenārthasāmarthyādavasīyate tridaśādhīśaśārdūlaityasmāttu nīlotpaladalekṣaṇāmityasya bahuvrīhitvakṛto viśeṣaḥ tatra hi upamitaṃ vyāghrādibhiḥiti tatpuruṣo vihitaḥ evameṣā sādhāraṇadharmavācina ivādeścāprayogāt dvitayalope samāse saṃkṣepopamoktā  tritayalope tu sādhāraṇadharmavācina upameyābhidhāyina upamānopameyabhāvavācinaśca ivāderyugapadaprayogātsamāsavarttinī saṃkṣepopamā bhavati taduktaṃ sāmyopameyatadvāciviyogāccaiti atrāpi pūrvavatsāmyopameyaśabdābhyāṃ tadvācī śabdau lakṣyate tasyā udāharaṇaṃ śaśicchāyavadanāmiti atra hi śaśicchāyātulyā chāyā yasya tathāvidhaṃ vadanaṃ yasyā iti bahuvrīhigarme bahuvrīhau śaśikāntirupamānaṃvadanakāntirūpameyā tayośca sādhāraṇo dharma āhlādakatvādistulyatvaṃ ceti catuṣṭayamavagamyate śabdaspṛṣṭaṃ tūpamānameva śaśicchāyeti taditarasyopameyādestritayasya samāsasāmarthyenārthāvaseyatvāt evameṣā tritayalope samāsavartinī saṃkṣepopamā udāhṛtā tedavamatra catuḥprakārā luptā samāsopamā pratipāditā ekalope dvedvitayalope ekātritayalope caiketi subdhātupratyayāvaseyā punarupamā trividhā kyac kyaṅ kvipū pratyayāvaseyatvāt kyacpratyayāvaseyāpi trividhā karmopamānakatvādadhikaraṇopamānakatvācca taduktaṃ tathopamānādācāre kyacpratyayabaloktitaḥiti yathā samāse saṃkṣepābhihitā upamā samāsasamarthyādavagamyamānā nibadhyate tathākasmiṃścidviṣaye upamānātkarmaṇaḥ adhikaraṇādvā ācārārthe yathākramaṃ sautra aupasaṃkhyānikaścayaḥ kyacpratyayastadbalena yāsau bhaṇitistatsāmarthyādapyavasīyamānā nibadhyate tasyā udāharaṇaṃsa duḥsthīyan kṛtārtho pi niḥśeṣaiśvaryasaṃpadā nikāmakamanīye pi narakīyati kānane  UKss niḥśeṣaiśvaryasaṃpadā kṛtārtho pīti saṃbandhaḥ atra duḥsthamivātmānamācaranniti duḥsthaḥ kaściddāridṣādyupapluta upamānaṃbhagavadātmā upameyaḥācārākhyaḥ sādhāraṇo dharmaḥ kyacpratyayopāttaḥ atra copamānasādhāraṇadharmayoḥ śabdaspṛṣṭatvaṃ upameyasya upamānopameyabhāvasya ca sāmarthyādavagatiḥ teneyaṃ dvitayasya gamyamānārthatvāddvitayalope sati subdhātūpamā evamiyaṃ karmopamānikā subdhātūpamā udāhṛtā adhikaraṇopamānikā tu narakīyati kānaneiti atra naraka upamānamkānanamupameyamkyacpratyayopāttstvācāraḥ sādhāraṇo dharmaḥ ivādayastu kyacpratyayasāmarthenopamānopameyabhāvasyāvaseyatvādaprayuktāḥ teneyaṃ ekalope sati subdhātupamā evameṣā kyacpratyayāvagamyā dvividhā saṃkṣepopamokta kyaṅpratyayasāmarthyāvagamyā tu kartrapamānikā saṃkṣepopamā bhavati tadāhakarturācāre kyaṅā setitathetiupamānādācāraiti kvaciditi ca pūrvoktasyātrānuṣaṅgaḥ karturupamānāduttareṃṇācāraviṣayeṇa kyaṅā sā saṃkṣepopamā kvacinnibadhyata ityarthaḥ tasyā udāharaṇamkṛśānuvajjagattsya paśyatastāṃ priyāṃ vinā khadyotāyitumārabdhaṃ tattvajñānamahāmahaḥ  UKss khadyoto jyotirmālikā atra khadyotāyitumityādau khadyota upamānam tattvajñānaṃ padārthakharūpayāthātathyaparicchedaḥtadātmakaṃ yattanmahadutkṛṣṭaṃ mahastejastadupameyam kyaṅkapratyayopāttaścācāraḥ sādhāraṇo dharmaḥ kyaṅpratyayasāmarthyāvaseyatvāccātrevāderaprayogaḥ teneyamekalopena subdhātūpamopanibaddhā kvacit viṣaye kartrupamānikā sā saṃkṣepopamā kvipā nibadhyate sa ca kvip sarvaprātipadikebhyaḥ kvibvā vaktavyaḥityanena vidhīyate taduktaṃ sā kvipā kvaciditi atrāpi tathetiupamānādācāra itikarturiti ca trayamanuṣajyate tasyā udāharaṇamkṛśānuvajjagadijagadupameyamācāraśca sādhāraṇo dharmaḥ kvipsāmarthyadavagamyate atra copamānopameyayoḥ śabdopāttatvādivādīnāmācārasya ca arthasāmārthyavaseyatvāttaddvitayalopaḥ na khalvaśrūyamāṇasya kviporthābhidhāyitā vaktuṃ śakyā evameṣā subdhātvavaseyā trividhā saṃkṣepopamā pratipāditā kyackyaṅkvipparatyayāvaseyatvāt kyacpratyayasāmarthyāvaseyā tu dvividhā karmādhikaraṇopamānakatvāt kyappratyayāvaseyā tvekaprakārā kvippratyayāvaseyāpyekaprakāraiva bhavati tadevameṣā caturvidhā subdhātupratyayāvaseyā saṃkṣepopamoktā kṛtpratyayasāmarthyāvaseyā saṃkṣepopamā dvividhākarmopamānikā kartrupamānikā ca taduktaṃ upamāne karmaṇi vā kartari vā yo ṇamulkaṣādigatastadvācyā seti kaṣādigataḥ kaṣādyanuprayogaka ityarthaḥ karmopamānikāyāstasyā udāharaṇamtasyetaramanodāhamadahatprajvalanmanaḥ umāṃ prati tapaḥśaktyākṛṣṭabuddheḥ smarānalaḥ  UKss atra itarasya prākṛtasya saṃbandhi mana upamānaṃbhagavanmana upameyaṃdahyamānatvaṃ sādhāraṇo dharmaḥ tacca trayaṃ śabdaspṛṣṭam upamānopameyabhāvastvatra ṇamulsāmarthyādivādīnāmaprayoge pi gamyate teneyamekalope saṃkṣepopamā karmopamānikā kṛtpratyayāvaseyā kartrupamānikāyāstu tasyā udāharaṇamsa dagdhavigraheṇāpi vīryamātrasthitātmanā spṛṣṭaḥ kāmena sāmānyaprāṇicintamacintayat  UKss vigrahaḥ śarīram atra sāmānyabhūtaḥ prāṇī guṇātiśayaśūnya upaprānaṃtacchabdanirdiṣṭaśca bhagavānupameyaḥcintayitṛtvaṃ sādhāraṇo dharmoṇamulsāmarthyācca ivāderaprayoge pyupamānopameyabhāvāvasāyaḥ teneyamekalope sati kartrupamānikā saṃkṣepopamā kṛtpratyayāvaseyā evameṣā kṛtpratyayāvaseyā saṃkṣepopamā dvividhā pratipādatā yā tu taddhitasāmarthyāvaseyā vatiśabdādavagamyatesā saṃpūrṇatvātpūrvamuktā anyā tvasaṃpūrṇā kalpabādeḥ taddhitsya prayogādavasīyate taduktaṃ kalpapprabhṛtibhiranyaiśca taddhitaiḥ sā nibadhyate kavibhiḥiti prabhṛtiśabdenātra ive pratikṛtauityādivihitānāṃ kanādīnāṃ parigrahaḥ tasyā udāharaṇamcaṇḍālakalpe kandarpapluṣṭā mayi tirohite saṃjātātulanairāśyā kiṃ sā śokānmṛtā bhavet  UKss atra caṇḍāla upamānaṃmayītyasmadartha upameyaḥkalpappratyayena ca sādṛśyamupāttm prakṛtyarthasadṛśerthe bhagavatkātyāyanadṛśā kalpabādīnāṃ vidhānāt krauryādistu dharmaḥ svaśabdānupātto pi sāmarthyādatrāvasīyate teneyamekalope sati taddhitāvagamyā saṃkṣepopamā evamaśvaka ityatrāpi draṣṭavyam ivārthopalakṣite sadṛśe kano vidhānāt āyaḥśūlika ityādau tu tritayalopena taddhitasāmarthādupamāvasāyaḥ tathāhi atrāyaḥśūlenānvicchatīti vigṛhya ayaḥśūladaṇḍājinābhyāmiti ṭhagvadhīyate atra cāyaḥśūlamupamānaṃarthānveṣaṇopāyaḥ kaścidupameyaḥ tīkṣṇatvādiḥ sādhāraṇo dharmaḥ upamānopameyabhāvaśceti catuṣṭayamavagamyate tanmadhyātsvaśabdaspuṣṭamupamānamayaḥśūleneti śiṣṭaśabdasya tu tritayasyātrārthasāmarthyādavagatiḥ nanu cātropamānenāyaḥśūlenārthānveṣaṇopāyasyopameyasya tadbhāvādhyavasānenāpāditābhedasya pratīyamānatvādatiśayoktiriyaṃ na tūpamā tatkathametadupamānodāharaṇam ucyate yathā śaśicchāyavadanāmityatra satyapi śaśicchāyāpracchāditarūpatve vadanacchāyāyāḥkathañcidbhedapratipattipuraḥ sarīkāreṇopamābhedatvamupanyastaṃ tathātrāpi bhaviṣyatītyadoṣaḥ tenāyaḥśūlika ityatra tritayalope sati taddhitāvaseyā saṃkṣepopamā bhavati ev śvāmumūrṣati kūlaṃ pipatipatītyādāvapi yadi maraṇapatanādyānuguṇyasya upameyabhūtasyatadbhāvādhyavasānātsanvācyayā icchayopamānabhūtayā samāpāditābhedasya pratīyamānasyabhedāvagatinibandhanaṃ kiñcidvidyate tadopamābhedatvaṃ vācyam anyathā tvatiśayoktibhedatāsyāvaseyā yadāha sanvidhau bhagavānkātyāyanaḥāśaṅkāyāmacetaneṣūpasaṃkhyānamna vā tulyakāraṇātvādicchāyā hi pravṛttita upalabdhiritiupamānādvā siddhamiti ca atra hi na vā tulyakāraṇatvādityādinā tadbhāvadhyavasānaṃ sūcitam upamānādvā siddhamiti tūpamānopameyabhāvaḥ pratipāditaḥ iyaṃ ca ghātoḥ sano vidhānāttadantasya ca dhātutvātsubdhātūpamāvat dhātudhātūpamāvaseyā evaṃ vartamānasāmīpyādāvapyupamābhedatvamatiśayoktibhedatvaṃ vā yathāpratīti yojyam cūrṇikārasya tvevamādau tadbhāvādhyavasānasamāśrayema nātiśayoktibhedatvameveṣṭam yadāhana tiṅantenopamānamastīti ata eva daṇḍinā limpatīva tamo ṅgāni varṣatīvāñjanaṃ nabhaḥ asatpuruṣaseveva dṛṣṭirniṣphalatāṃ gatāityādergarbhīkṛtātiśayotprekṣābedatvameva mahatā prapañcenābhyadhāyi tena kadā devadatta grāmaṃ gamiṣyasieṣa gacchāmītyādāvapi vartamānasāmīpye vartamānarūpatayā bhaviṣyatkālasyādhyavasānādatiśayoktibhedatvameva vācyam evamanyatrāpyūhyam evameṣā vākyasamāsasubdhātukṛttaddhitāvaseyā saṃkṣepo pamā pañcavidhā pratipāditā saṃpūrṇā tu vākyāsamāsataddhitabhedena trividhā pūrvamuktā āsāmeva cāvāntarabhedā anye nirdiṣṭāḥ tathāhi saṃpūrṇayorvākyataddhitopamayoḥ śrautatvārthatvabhedena pratyekaṃ dvaividhyamuktam saṃkṣepopamāyāśca samāsopamāyā ekadvayatrayalopena caturbidhatvam ekalopasya hi tatra dvaividhyamuktamivādeḥ sādhāraṇadharmavācinaśca lopat sabdhātūpamāyāścaturvidhatvamkyackyaṅkvippratyāyāvaseyatvāt kyacpratyāyāvaseyā hi karmādhakaraṇopamānakatvena dvividhoktā kṛtpratyāyāvaseyāyāśca kartṛkarmopamānakatvena dvividhatvam tadevameṣā saptadaśavidhā granthakṛtā upamā pratipāditā tadāhuḥkṛttadvitasamāsebhyaḥ subdhātoratha vākyataḥ pūrṇā luptaikadeśā ca gamyate dvividhopamā ekadvayatrayāṇāṃ ca lopātsyāllopinī trīdhā pūrvau bhedau dvidhā cātra tṛtīyastvekarūpakaḥ  itipūrvau bhedau dvidhā cātreti sādhāraṇadharmavācilopāccaikalopasya dvaividhyam dvitayalopo pi sādhāraṇadharmavācīvādiviyogāttathā upameyavācīvādiviyogāddvividhaḥ eṣā copamā vicitrabhedatve satyapi yatraiva cetohāritvamasti tatraivālaṅkāratāṃ pratipadyate na sarvatretyuktam prativastūpamāupamānasaṃnidhāne sāmyavācyucyate budhairyatra upameyasya ca kavibhiḥ sā prativastūpamā gaditā  UKss yatropamānopameyayoḥ saṃnidhāne sāmyavācinaḥ padasyāsakṛdupādānaṃ kriyate sā parativastūpamā nanu yadi sāmyavācinaḥ padasya tatrāsakṛdupādānaṃ kriyate tato nekavākyatvamāpatati na cānekasmin vākye ivādīni prayujyanteekavākyaniṣṭhatayā teṣāmabhidhāsāmarthyāvasitatvāt ataścevādīnāmaprayoge kathaṃ tatropamānopameyabhāvāvasāya ityāsaṅkyāhaprākaraṇiketaratvasthityaikaścopameyatāṃ labhate upamānatvaṃ cāpara ityupamāvāciśūnyatvam  UKss nānāvākyatvādivādīnāmaprayoge pi prākaraṇikatvāprākaraṇikatvaparyālocanayā arthasāmarthyādatropamānopameyabhāvo vasīyata ityarthaḥ tadāhuḥivāderapratītāpi śabdasaṃskārataḥ kvacit upamā lakṣyate nyatra kevalārthanibandhanā  itiiha prakāratrayeṇa upamāyāḥ pratipattiḥ kvacidavādiśabdasāmarthyādupamā vācyabhūtā pratīyateyathā candra iva mukhamasyā ityādau kvacittu tattadviśiṣṭasaṃskārasahāyācchabdātsvārthābhidhānamukhena lakṣyamāṇāyāstasyāḥ pratipattiḥyathā śastrīśyāmeti atra hisamāsanibandhanaikapadyādisaṃskārasahitābhyāṃ śastrīśyāmāśabdābhyāṃsvārthābhidhānavyavadhānena lakṣyamāṇopamā gamyate kvacittūpamānopameyanibandhanaśabdasaṃskārābhāve pi kevalādevārthasāmarthyāttasyāḥ pratipattiḥyathā rūpakadīpakaprativastūpamādiṣvityarthaḥ ataścāsyāṃ prativastūpamāyāṃ kevalenaivārthasāmarthyenopamānopameyatvamavagamyate ityadoṣaḥ tasyā udāharaṇamviralāstādṛśo loke śīlasaundaryasaṃpadaḥ niśāḥ kiyatyo varṣe pi yākhindiḥ pūrṇamaṇḍalaḥ  UKss viralāḥ svalpāḥ tādṛśaḥ pārvatīvarttinyo yāḥ śīlasaundaryasaṃpadaḥ tatsadṛsyaḥ śīlaṃ susvabhāvatā saundaryaṃ lāvaṇyam atra saṃvatsaramadhyavartinyo khaṇḍaśaśibimbā rātrayo dvādaśa upamānam śīlasaundaryayoḥ saṃbhārāḥ sakalalokotkṛṣṭāḥ katipayajanajuṣa upameyāḥ sādhāraṇaśca dharmo viralatvam taccopamānasaṃnidhāne kiyatya ityupāttam upameyasaṃnidhāne tu viralā iti ivādyanupādāne pi ca prākaraṇikatvāprākaraṇikatvaparyālocanayātropamānopameyabhāvāvasāyaḥ teneyaṃ vastuni vastuni sādhāraṇopanibandhātprativastūpamā iti mahāśrīpratīhārendurājaviracitāyāmudbhaṭālaṅkārasārasaṃgrahalaghuvṛttau prathamo vargaḥ  atha dvitīyo vargaḥ ākṣeporthāntaranyāso vyatireko vibhāvanā samāsātiśayoktī cetyalaṅkārānpare viduḥ  UKss samāsātiśayoktī cetyatra samāsātiśayayaśabdayoruktiśabdaḥ pratyekamabhisaṃbadhyate ākṣepaḥ pratiṣedha iveṣṭasya yo viśeṣābhidhitsayā ākṣepa iti taṃ santaḥ śaṃsanti kavayaḥ sadā  UKss iha kācidvakrabhaṇitistathāvidhā saṃbhavati yasyāṃ vidhitsitortho niṣedhavyājena saṃskriyatena tu niṣidhyate tatra vidhitsitasyārthasya yaḥ pratiṣedhaḥ kriyate sa pratiṣedha iva bhavatina tu pratiṣedha eva avāntaravākyārthatvena tatra vākyasyāparyavasānāt avāntaravākyārthatā ca tatra niṣedhasya vidhitsitārthavirodhādbhavati  tatra hi vidhitsitorthaḥ pūrvopakrāntatvena sthemnāvatiṣṭhamānaḥ svavirūddhatvena niṣedhaṃ niṣedhatātparyātpracyāvyasvagataviseṣābhidhānāyāvāntaravākyārthīkaroti ato nantaroktena prakāreṇeṣṭasyārthasya viśeṣamabhidhātuṃ yatra niṣedha iva na tu niṣedha evaasāviṣṭārthanirākaraṇasya leśena saṃbhavadākṣepasaṃjñako laṅkāraḥ satkavibhirabhidhīyate santaḥ kavaya iti saṃbandhaḥ tasya bhedadvitayopadarśanāyāhavakṣyamāṇoktaviṣayaḥ sa ca dvividha iṣyate vakṣyamāṇamuktaṃ ceṣṭamāśritya niṣedhābhidhānādākṣepo dvividha ityarthaḥ nanu pratiṣedha iveṣṭasyaityākṣepalakṣaṇamuktam iṣṭatvaṃ cecchākarmatā yasya ca vastuna icchākarmatā tasya nāvaśyamuktikriyāṃ prati karmatvaṃ bhavati iṣyamāṇaṃ hi kadāciducyate kadācinna ataśceṣṭasyoktikarmatāmāśritya yadetadākṣepasya vakṣyamāṇoktaviṣayatayā dvaividhyamuktaṃ tanna saṃgacchate ityāśaṅkyāhaniṣedheneva tadbandho vidheyasya ca kīrtitaḥ  UKss vidheyasya vidhātuṃ jñāpayitumabhimatasya yo niṣedha iva tenāyaṃ vakṣyamāṇoktaviṣaya ākṣepo nibadhyate etaduktaṃ bhavatividhānakarmatādvāreṇaivātra iṣṭatvamavasīyate nibandhanāntarābhāvāt vidhānakarmatā ca vidhānātmikāyā ukteḥ karmatā sāca dvividhā ārthīśābdī ca yatra svaśabdavyāpāramantareṇāpi śabdāntaravyāpārasahāyaniṣedhamukhenaiva vidhitsitortho vagamyate tatrārthī tatra ca vakṣyamāṇaviṣaya ākṣepaḥ yatra tu vidhimukhenaiva vaktumiṣṭasyārthasyopādānaṃ kriyate tatra śābdī tatra coktaviṣayatā ākṣepasya  evaṃ cānantaroditaya nītyā śābdenārthena ca vidhinā yadaṃvasitamiṣṭaṃ tasyoktikriyākarmatvasaṃbhavāduktikriyāyāḥ karmabhūto yorthastadāśrayaṃ vakṣyamāṇaviṣayatvamuktaviṣayatvaṃ cākṣepasya nibadhyate tatra vakṣyamāṇaviṣayasyākṣepasyodāharaṇamaho smarasya māhātmyaṃ yadrudre pi daśedṛśī iyadāstāṃ samudrāmbhaḥ kumbhairmāne tu ke vayam  UKss aho iti vismaye atra manmathamāhātmyaṃ tadavasthāviśeṣasaṃsparśena pratipādayitumiṣṭam tacca tasya tathāpratipādanamiyadāstāmityādinā niṣiddham niṣedhaścātrābhidheyatvavirodhāt abhidheyatvena ca virodhaṃ vakti ānantyena tasya tathāvidhasya vaktumaśakyatvāt rudre pi nāma īdṛśī daśeti hi sāmānyarūpatvena manmathamāhātmyaṃ pratipāditaṃ na tu viśeṣarūpatayā ato vaktumiṣṭānāṃ smaramāhātmyāvasthāviśeṣāṇāmayamānantyenābhidhānaniṣedha iva natu niṣedha eva vivakṣitārthavirodhenāvāntaravākyārthatvāt tathāhi atra samudrāmbhasaḥ kumbhairmātumaśakyatvaṃ yadasmadarthakartṛkamabhihitaṃtatsādṛśyenānantyaviśiṣṭatvenotkarṣayitumiṣṭānāṃ manmathamāhātmyāvasthāviśeṣāṇāṃpūrvaṃ pratipipādayiṣitatvena labdhapratiṣṭhānāṃ vākyārthatvam ataśca tadabhidhānaniṣedhasya tadvirodhādatrāvāntaravākyārthatā na cāvāntaravākyārtho vākyaviśrāntisthānatayā vaktuṃ śakyaḥ na khalu raktaḥ paṭo bhavatītyatra raktatvāvacchinnapaṭabhavanaparatvādvākyasya paṭabhavanaparyavasānamātratvaṃ subhaṇam ato trāpi niṣedhasyāvāntaravākyārthatvena vākyaviśrāntisthānatvābhāvānniṣedharūpatvamiva na tu niṣedharūpatā sa ca niṣedho trāvāntaravākyatvātpradhānavākyārthānuguṇyena pravartamānaḥ khakaṇṭhenābhidhānaṃ manmathamāhātmyāvasthaviśeṣāṇāṃ niṣedhatina punararthasāmarthyāvaseyamapi ataśca samudrāmbhasaḥ kumbhairptātumaśakyatvamasmadarthakartṛkaṃ svakaṇṭhenābhihitaṃyattatsādṛśyenāvasite saṃvijñānapadaśūnye smaramāhātmyāvasthāviśeṣāṇāmānantyalakṣaṇeviśeṣe vākyasya paryavasānaṃ tenāyamiṣṭamarthaṃ pratiṣedhavyājena viśeṣe vasthāpayati tasmādākṣepaḥ atra ca aho smarasya māhātmyaṃ yadrudre pi daśedṛśīityetacchabdavyāpārasahāyenaiyadāstāmitiniṣedhenaiva svakaṇṭhenānupāttānāmapi manmathamāhātmyāvasthāviśeṣāṇāṃ vakṣyamāṇatayā sūcanam teṣāṃ ca tathā sūcitānāṃ niṣedhavyājena saṃvijñānapadaśūnyānantyabhedapratipādanam ato vakṣyamāṇaviṣayatā ākṣepasya uktaviṣayasya tu tasyodāharaṇamiti cintayatastasya citraṃ cintāvadhirna yat kva vā kāmavikalpānāmantaḥ kālasya cekṣitaḥ  UKss atra citratvasyoktasyoktiḥ kva veti prasiddhatvādākṣipyate pūrvatra khalu viruddhatvamākṣepanibandhanamuktamiha tu prasiddhatvam dvābhyāmeva ca prakārābhyāmākṣepo bhavati viruddhatvena prasiddhatvena ca uktaṃcavastu prasiddhamiti yadviruddhamiti vāsya vacanamākṣipya anyattathātvasidydhai yatra brūyātsa ākṣepaḥiti prasiddhatvaṃ cātra samarthayituṃ kālasādṛśyasamuktam yathā kālasyānto nekṣyate tadvat kāmavikalpānām ato naivātra catratvam anyatrāpyasya rūpasya paridṛṣṭatvāditi kālatulyatayā cātra kāmavikalpānāmānantyātmako viseṣaḥ saṃvijñānapadaśūnyo bhidhitsitaḥ  tasya ca citratayā sāmānyena pūrvamupakrāntasyādhunā niṣedhavaśena saṃvijñānapadaśūnyena vivakṣitena rūpeṇa vākyārthīṃbhūtatvānniṣedhasya pūrvavadavāntaravākyārthatā tena kvavetyayaṃ niṣedha iva natu niṣedha eva tenātrokta viṣayatā ākṣepasya tadāhuḥśabdaspṛṣṭe thavāpyārthe vaktumiṣṭe niṣiddhatā tadaṅgaṃ tadvirodhena yatrākṣepo bhavedasau iti śabdena spṛśyate spṛṣṭevaktumiṣṭe uktaviṣaye ākṣepe vakṣyamāṇaviṣaye tu vivakṣitasya ārthatā śabdāntaravyāpārasahāyaniṣedhamukhenatasyopasthāpyamānatvāt yaścātrobhayatrāpi niṣedhaḥ kriyate sa vivakṣitārthavirodhātsvatātparyaṃ tyaktvā vivakṣitamevārthaṃ saṃkurvaṃstadaṅgatāṃ pratipadyate ato tra dvividha ākṣepo bhavatītyarthaḥ arthāntaranyāsaḥ samarthakasya pūrvaṃ yadvaco nyasya ca pṛṣṭhataḥ viparyayeṇa vā yatsyāddhiśabdoktyānyathāpi vā  UKss jñeyaḥ sorthāntaranayāsaḥyatra samarthyasamarthakabhāvaḥ sorthāntaranyāsaḥ tatra hi samarthakasya samarthakatāvagatihetuṃ vyāptiṃ pakṣadharmatvaṃ cānupanyasyārthāntarasyevopanyāsaḥ kriyate vyāptipakṣadharmatvayoḥ svaśabdenānupāttayorapi garbhīkṛtatvāt ato sāvarthāntaranyāsaḥ sa ca caturvidhaḥ tatra samarthake pūrvamabhihite samarthyasya yatra paścādabhidhānaṃ tatra dvau prakārau bhavataḥ hiśabdābhivyaktatvaṃ samarthyasamarthakabhāvasyaivakaḥ prakāraḥ taduktaṃ samarthakasya pūrvaṃ yadvaco nyasya ca pṛṣṭhataḥ iti hiśabdoktyeti ca tasyodāharaṇamtannāsti yanna kurute loko hyutpannakāryikaḥ eṣa śarvo pi bhagavān baṭūbhūya sma vartate  UKss baṭūbhūya acirakṛtopanayanatvamāpadya  atra śarvasya sarvalokātiśāyino baṭūbhāvena vṛttimanupapadyamānatayāśaṅkya tatsamarthanāya samarthakaṃ pūrvamevopanyastaṃ tannāsti yanna kuruteiti atyantakāryikatvādanucitamapi rūpamanubhūtavān śarvastadanyaivaṃvidhapuruṣavaditi atra ca hiśabdenābhivyaktaḥ samarthyasamarthakabhāvaḥ  yatra pūrveṇaiva krameṇa samarthyasamarthakayorupanyāse hiśabdaścārthasāmarthyavaseyārthatvānna prayujyate tatra dvitīyorthāntaranyāsabhedo  bhavati  taduktaṃ anyathāpi caiti hiśabdoktimantareṇāpītyarthaḥ tasyodāharaṇpracchannā śasyate vṛttiḥ strīṇāṃ bhāvaparīkṣaṇe pratasthe dhūrjaṭiratastanuṃ svīkṛtya bāṭavīm  UKss bhāvaḥ āśayaḥ bāṭavīṃ brahmacārisaṃbandhinīm atra dhūrjaṭerbaṭuveṣālambanena pracchannā śasyate vṛttiḥityādinā yoṣidāśayaparīkṣaṇapravṛttatvāddhūrjaṭiḥ pracchannāṃ vṛttimāśritavāniti hiśabdaścātrātaḥśabdasāmarthyena yasmādityasyārthasyāvagatatvānnopāttaḥ evametau samarthakapūrvopanyāsāvarthāntaranyāsau dvāvevoktau yatrāpi caitadviparyayeṇa sāmarthyasya pūrvamupanyāsaḥ paścātsamarthakasyatatrāpi samarthyasamarthakabhāve hiśabdāvagaterthākṣipte ca sati dvaividhyam taduktaṃ viparyayeṇa vā yatsyāddhiśabdoktyānyathāpi vāiti pūrvasyodāharaṇamharo tha dhyānamātasthau saṃsthāpyātmānamātmanā visaṃvadeddhi pratyakṣaṃ nirdhyātaṃ dhyānato na tu  UKss atra harasya vyavahitādyarthaviṣayatvenāpratihatabāhyendriyavṛttitvāt sati bāhyendriyajanyapratyakṣasaṃbhavedhyānāśrayaṇamayuktatvena saṃbhāvyaṃ tatsamarthanāyoktaṃ visaṃvadeddhi pratyakṣamityādi atyantāvisaṃvādakopalabdhyupāyārthitvādydhānamāsthitavān hara iti hiśabdānabhivyakte tu samarthyasamarthakabhāve yatra samarthyasya pūrvamupanyāsastatrodāharaṇamapaśyaccātikaṣṭāni tapyamānāṃ tapāṃsyumām asaṃbhāvyapatīcchānāṃ kanyānāṃ kā parā gatiḥ  UKss  bahūnāmabhimatavaraprāptyupāyānāṃ prārthanādīnāṃ saṃbhave kasmādbhagavatī tapasā śarīramāyāsitavatītyāśaṅkya tatsamarthanāyābhihitaṃ asaṃbhāvyapatīcchanāmiti duḥprāpabhartrabhilāṣitvāttapaḥ samāśritavatī tapāṃsi bhagavatīṃ khedayanti tāni punaḥ sā tathāvidhānyupārjayati atastapastapyate tapastapaḥkarmakasyaiveti kartuḥ karmavadbhāvaḥ evameva caturvidhorthāntaranyāso bhihitaḥ nanu yadi samarthyasamarthakabhāve satyarthāntaranyāso bhavati evaṃsatyaprastutapraśaṃsādṛṣṭāntayorapi samarthyasamarthakabhāvasadbhāvādarthāntaranyāsatāprasaṅgaḥ tathāhi prīṇitapraṇayi svādu kāle pariṇataṃ ca yatvinā puruṣakārema phalaṃ paśyata śākhināmityāsyāmaprastutapraṃśasāyāṃ viśeṣātsāmānyasyapratipattiryathā secanādikaṃ puruṣavyāpāramantareṇa vanaśākhināṃ vividhaguṇopetasyaphalasya prasūtirdaivapradhānā evametatsarvaṃ jagati daivapradhānamiti atra ca samarthyasamarthakabhāvo vidyate sarvaṃ jagacceṣṭitaṃ daivapradhānaṃ puruṣakārānvayavyatirekānanuvidhāyitvādvanaśākhiphalavaditi tataścatatrāpyarthāntaranyāsatvaprasaṅgādalakṣyavyāptirlakṣaṇadoṣaḥ dṛṣṭānte pi ca samarthyasamarthakabhāvo vidyate tathāhi tvayi dṛṣṭa eva tasyā nirvāti mano manobhavajvalitam āloke hi sitāṃśorvikasati kumudaṃ kumudvatyāḥ ityatra yathā candraguṇapakṣapātitvena kumudinyāścandrāloke kumudaṃ vikasatitadvadguṇapakṣapātitvāttsyāstvaddarśane mano manmathāgniprajvalitamupaśāmyatīti samarthyasamarthakabhāvo vagamyate tena dṛṣṭānte pyarthāntaranyāsatāprasaṅga ityāśaṅkyāhaprakṛtārthasamarthanāt aprastutaparaśaṃsāyā dṛṣṭāntācca pṛthaksthitaḥ  UKss satyamaprastutapraśaṃsāyāṃ dṛṣṭānte ca samarthyasamarthakabhāvo vagāmyate na tu tatrārthāntaranyāsavatsamarthyasamarthakabhāvasya saṃbhavaḥ arthāntaranyāse hi sarthyasya yathāyogaṃ pūrvottarakālabhāvitvena svakaṇṭhenopāttsaya samarthanamaprastutapraśaṃsāyāṃ tpaprakṛtasāmarthyena prakṛtamākṣipyatena tu svakaṇṭhenopādīyateyathā pūrvopavarṇite udāharaṇe tatra hi vanaśākhināṃ phaladarśanenāprakṛtena daivapradhānena samagrajagadgocaraṃ daivaprādhānyaṃ prakṛtamākṣipyatena tu tasyārthāntaranyāsavatsvakaṇṭhenopādānam ataśca tatra satyapi samarthyasamarthakabhāve śabdopakrāntaprakṛtārthaniṣṭhatvābhāvānnārthāntaranyāsatvam dṛṣṭānte pica dvayorapi samarthyasamarthakayoḥ svakaṇṭhenopāttatvātsatyapi svakaṇṭhopāttaprakṛtārthaniṣṭhatvedṛṣṭāntasya samarthyasamarthakabhāvapuraḥsarīkāreṇa pravartamānatvānna bhavatyaryāntaranyāsatvam na khalu tasya samarthyasamarthakabhāvapuraḥsarakāreṇa pravṛttiḥ bimbapratibimbabhāvamātrasya śabdaspṛṣṭatvāt arthāddhi tatra samarthyasamarthakabhāvāvasāyaḥ arthāntaranyāse tu samarthyasamarthakabhāvenaivopakramaḥ tena yatra samarthyasamarthakabhāvopakramamarthāntaropādānaṃ tatrārthāntaranyāsatvāddṛṣṭāntasyārthāntaranyāsatāprasaṅgo na bhavati tadidamuktaṃ prakṛtārthasamarthanāditi atra prakṛtaśabdaḥ svakaṇṭhopāttaprakṛtārthaniṣṭho draṣṭavyaḥ samarthanaṃ cātropakramāvasthāvarttyupāttam vyatirekaḥviśeṣopādānaṃ yatsyādupamānopameyayoḥ nimittādṛṣṭidṛṣṭibhyāṃ vyatireko dvidhī tu saḥ  UKss upamānopameyayoḥ parasparaṃ yatra viśeṣaḥ khyāpyate sa vyatirekaḥ tatra hyupamānādupameyasyopameyādupamānasya vā kenacidviśeṣeṇātireka ādhikyaṃ tasmādyvatirekaḥ sa ca dvividhaḥ tatra viśeṣakhyāpananimittasyārthasāmarthyādākṣepādekaḥ prakāraḥ aparastu tasya svaśabdena pratipādanāt taduktaṃ nimittādṛṣṭidṛṣṭibhyāṃ dvidhāiti etāvapi ca bhedau pratyekaṃ dvividhau kvaciddhi arthasāmārthyātpratīyamāne upamānopameyabhāve pūrvoktena prakāradvayena vyatirekaḥ khyāpyatekvacittu ivādibhirupātaiḥ tatrārthasāmarthyena yatropamānopameyabhāvo vagamyate tatra pūrvasminprakāradvaye pūrvabhedasyodāharaṇamsā gaurīśikharaṃ gatvā dadarśomāṃ tapaḥkṛśām rāhupītaprabhasyendorjayantīṃ dūratastanum  UKss rāhuṇā pītā dravadravyasyodakādeḥ svagalabilāntarbhāvanaṃ yattadvadātmābhyantarīkṛtā prabhā yasya sa tathoktaḥ  atrarāhuṇā pītā dravadravyasyodakādeḥ svagalabilāntarbhāvanaṃ yattadvadātmābhyantarīkṛtā prabhā yasya ta tathoktaḥ atra rāhupītaprabhatvaviśiṣṭasyendostanurupamānaṃtapaḥkṛśā pārvatyupameyāanayoḥ sādhāraṇo dharmaḥ svabhāvataḥ saundarye sati nimittavaśādvicchāyatvam tacca svakaṇṭhenānupāttamapi padārthasvarūpaparyālocanayā labhyate evamivādyabhāve pyupamānopameyabhāvasyātra sāmarthyātpratipattirjayantīmiti ca upamānādupameyasya viśeṣaḥ khyāpitaḥ tasya ca viśeṣasya khyāpyamānasya nimittamatra na svakaṇṭhenopāttaṃarthasāmarthyāttu tadavagamyate  rāhurinduprabhāpāne tathā na samarthaḥ yathā tapaḥsātiśayatvātpārvatyāḥ kṣāmatve iti rāhuto pi tapaḥsātiśayatvamupamānādupameyasya viśeṣanimittamatrāvagamyate evamayamanupāttanimitto vyatirekaḥ upāttanimittastupadmaṃ ca niśi niḥśrīkaṃ divācandraṃ ca niṣprabham sphuracchāyena satataṃ mukhenādhaḥ prakurvatīm  UKss mukhamupameyam padmaminduścopamānam taccātra dvayaṃ svakaṇṭhaspṛṣṭam tayostu sādhāraṇo dharmaḥ kāntimattādirupamānopameyabhāvaścetyatadubhayaṃ sāmarthyādavagamyate na khalvatra vakṣyamāṇavyatirekavadupamānopameyabhāvasya dyotakā ivādaya upāttāḥ adhaḥprakurvatīmiti copamānādupameyasya viśeṣaḥ khyāpitaḥ tatra ca nimittamupāttamupamānopameyobhayādhāratvena upamānayostāvatpadmacandrayorniśi divā ca yathākramaṃ niḥśrīkatvaniṣprabhatveupameye tu rātrindivaṃ sphuracchāyatā ato viśeṣe nimittadarśanenāyaṃ vyatirekaḥ tadevaṃ yatrevādinopamānopameyabhāvo nāvadyotitastatra dvividho vyatireko darśitaḥ ivādyupāte tūpamānopameyabhāve yo vyatirekastamāhayo vaidharmyeṇa dṛṣṭānto yathevādisamanvitaḥ vyatireko tra so pīṣṭo viśeṣāpādanānvayāt  UKss yo vaidharmyeṇa dṛṣṭāntaiti viśeṣāpādanānvayādati ca vyatirekalakṣaṇaṃ yojitam vaidharmyaṃ hyupameyadharmasyopamāne vigamaḥ yathevādisamanvita ityanena yathevādyavadyotitatvamupamānopameyabhāvasyāha tasyodāharaṇamśīrṇaparṇāmbuvātāśakaṣṭe pi tapasi sthitām samudvahantīṃ nāpūrvaṃ garvamanyatapasvivat  UKss śīrṇaparṇāmbuvātānāmāśo bhakṣaṇam atrānyatapasvina upamānaṃbhagavatyupameyāsādhāraṇaśca dharmaḥ kaṣṭe tapasyavasthitatvāccetasaḥ sollāsatā vatiścātra garvodvahananibandhanaṃ yattaccetasaḥ sollāsatvaṃ tannibandhanamupamānopameyabhāvamavagamayati garvaṃ na samudvahantīmityupamānādupameyasya viśeṣaḥ piratipāditaḥ anye kila tapasvinaḥ sātiśayatapovaśātsamullasitacittāḥ santo garvaṃ samudvahantibhagavatī tvatyantamupaśāntacittatvānna tathā evaṃ cātra garvopakramāvasthāpekṣamupamānopameyayoḥ sādṛśyaṃtadanirvāhāttūpamānādupameyasya vyatirekaḥ anirvāhe ca nimittamatra svakaṇṭhenānupāttamapyarthasāmarthyādavagamyate atyantopaśāntacittatvaṃ nāma evamayaṃ nimittādarśane batyupāttopamānopameyabhāvo vyatireka udāhṛtaḥ nimittopādāne tu tasyodāharaṇamunneyam evamete catvāro vyatirekāḥ pratipāditāḥ nimittadarśanādarśanābhyāṃ yau vyatarekau tayoḥpratyekamupamānopameyabhāvasya ivādyupādānānupādānābhyāṃ dvibhedatvāt eṣāmapi caturṇāṃ vyatirekāṇāṃ śliṣṭoktiyogyaśabdopādāne sati punarapare pūrvopakrāntenaiva rūpeṇa catvāro bhedā bhavanti tadāhaśliṣṭoktiyogyaśabdasya pṛthakpṛthagudāhṛtau viśeṣāpādanaṃ yatsyādyvatarekaḥ sa ca smṛtaḥ  UKss ekaprayatnoccāryāṇāmityādivakṣyamāṇalakṣaṇaṃ śliṣṭam  śliṣṭālaṅkārasamucitaṃ yaduccāraṇaṃ tatsamucitasya śabdasya yadā tantreṇa sadṛśaśabdāntaropādānahetutayā vā prayogo na kriyate api tu pṛthak tadā viśeṣāpādane sati vyatareko bhavati tasyodāharaṇamyā śaiśirī śrīstapasā māsenaikena viśrutā tapasā tāṃ sudīrgheṇa dūrādvidadhatīmadhaḥ  UKss atra śiśiraśobhā upamānaṃbhagavatī upameyātayośca sādhāraṇo dharmastapoyuktatvaṃ nāma ekatra tapāmāgho māsaḥaparatra tvabhyudayahetuḥ kṛcchrācaraṇam ivādayaścātrānupāttā api sāmarthyādavagamyante vyatirekastu dūrādvidadhatīmadha iti tasya ca nimittaṃ māsaikyaṃ dīrdhatvaṃ ca tapasoḥ tacca yathākramamupamānopameyagatatvenopāttam tatra ca vatyādinā anupātte upamānopameyabhāve nimittadarśanena vyatireka udāhṛtaḥ evamanayā diśāanyadapi śliṣṭoktiyogyaśabdanibandhe sati vyatarekasya pūrvoktanayena bhedatrayamudāhāryam vibhāvanākriyāyāḥ pratiṣedhe yā tatphalasya vibhāvanā jñeyā vibhāvanaivāsau samādhau sulabhe sati  UKss iha yatkiṃcijjñāyate tatsarvaṃ kriyāphalam kriyāmukhena kāraṇebhyaḥ kāryotpatteḥ prātītikena rūpeṇa paridṛśyamānatvāt sarveṣāṃphalabhūtānāṃ kriyaivāvyavahataṃ kāraṇam yatra ca kriyā pratiṣidhyate atha ca kriyāphalasyotpattirupadiśyatetatra vibhāvanākhyo laṃkāraḥ kāraṇavigame kilakāryasya tatrotpattirupavarṇyate ato viruddhābhāsā bhāvanā utpādanātena vibhāvanā nanvevaṃ sati vyarthadoṣatvaprasaṅgaḥ viruddhārthaṃ mataṃ vyarthamiti ata āhasamādhau sulabhe satīti samādhiḥ parihāraḥ yatra virodhasya sulabhaḥ parahāra ityarthaḥ tasyā udāharaṇamaṅgalekhāmakāśmīrasamālambhanapiñcarām analaktakatāmrābhāmoṣṭhamudrāṃ ca bibhratīm  UKss aṅgalekhā śarīrayaṣṭiḥ kāramīraṃ kuṅkumam yeyaṃ pītacchāyatā śarīrasya sā nāyikānāṃ kuṅkumasamālambhanalakṣaṇakriyākāryā prāryaṇa paridṛśyatebhagavatyāstu śarīre pītacchāyatvaṃ na kuṅkumasamālambhanenotpāditam ataḥ kuṅkumasamālambhanalakṣaṇāyāḥ kriyāyā vigame phalasya pītacchāyatvasyātropadeśaḥ parihāraścātra svābhāvikatayā tacchāyatvamiti teneyaṃ vibhāvanā analaktakatāmrākṣāmityatrālaktakakāraṇikāyā rāgakriyāyā niṣedhe tatphalasya lauhityasya utpattiḥ svābhāvikī nirdiṣṭā ato vibhāvanā  atra ca kuṅkumādisaṃpādyena piñcaratvādinā upamānabhūtena svābhāvikasya piñjaratvāderupameyabhūtasyābhedādhyavasāyo tiśayoktyā draṣṭavyaḥ samāsoktiḥprakṛtārthena vākyena tatsamānairviśeṣaṇaiḥ aprastutārthakathanaṃ samāsoktirudāhṛtā  UKss  yatra prastutārthaniṣṭhaṃ vākyaṃ tatsamānairviśeṣaṇaistenāprakṛtenārthena tulyāni yāni viśeṣaṇāni taddvāreṇa sādṛśyavaśādaprastutamarthamupamānabhūtaṃ sā saṃkṣepeṇopamānopameyalakṣaṇārthadvatayābhidhānātsamāsoktiḥ tasyā udāharaṇamdantaprabhāsumanasaṃ pāṇipallavaśobhinīm tanvīṃ vanagatāṃ līnajaṭāṣaṭcaraṇāvalim  UKss atra dantaprabhāpāṇijaṭā bhagavatīviśeṣaṇabhūtā yathākramaṃ latāgatasumanaḥpallavaṣaṭcaraṇarūpeṇa āropeṇa vyāptāḥ tadbhāvamāpadyante tanutvaṃ tu bhagavatīlatayoḥ sādhāraṇo dharmaḥ vanaśabdena ca rūpakapratibhotpattihetunā śleṣeṇa bhagavatītapaścaryādhārabhūtamudakaṃ latādhāreṇa kānanena rūpyate ata etānyatra prakṛtāyā bhagavatyā aprakṛtayā latayā samānāni viśeṣaṇāni tatsāmarthyena ca prakṛtayā bhagavatyā upameyabhūtayā latā upamānatvenākṣipyate teneyaṃ samāsoktiḥ atiśayoktiḥnimittato yattu vayo lokātikrāntagocaram manyante taśayoktiṃ tāmalaṃkāratayā budhāḥ  UKss bhede nanyatvamanyatra nānātvaṃ yatra badhyate tathā saṃbhāvyamānārthanibandhe tiśayoktigīḥ  UKss kāryakāraṇayoryatra paurvāparyaviparyayāt āśubhāvaṃ samālambya badhyate so pi pūrvavat  UKss yadvacanaṃ kiṃcitkāraṇamāśritya lokātikrāntagocaramupanibadhyate sātiśayoktiḥ tasyāśca catvāro bhedāḥ yatra bhede anyatve ananyatvamaikyaṃ sa ekaḥ anyatrābhede aikye nānātvaṃ bhedo yatra sa dvitīyaḥ tathā bahiravidyamānasyārthasya saṃbhāvanāmātreṇopanibandhe tṛtayaḥ kāryakāraṇayostu kāryasya śīghramevotpādātpaurvāparyaviparyayeṇa caturtho bhedaḥ tatrādyasaya bhedasyodāharaṇamtapastejaḥsphuritayā nijalāvaṇyasaṃpadā kṛśāmapyakṛśāmeva dṛśyamānāmasaṃśayam  UKss atra yāsāvakārśyāvasthā bhagavatyāḥ pūrvamabhūttato bhinnamapi tapojanitaṃ kārśyaṃ tadabhedenopanibaddhamakṛśāmeveti tatra ca nimittaṃ tapastejasā saviśeṣatvamāpāditaḥ saundaryasaṃbhāraḥ ato nimittavaśena lokātikrānto gocaro sya vākyasya teneyamataśayoktiḥ dvitīyasya tu bhedasyodāharaṇamacintayacca bhagavānaho nu ramaṇīyatā tapasāsyāḥ kṛtānyatvaṃ kaumārādyena lakṣyate  UKss atra bhagavatī kumārībhāve pi vartamānā taduttarakālabhāvinī yāsauyauvanāvasthā tadyuktatvenopanibaddhā kaumārādanyatvamiti nimittaṃ cātra tapojanitā ramaṇīyatā tenāyamabhede bhedopanibandhaḥ tṛtīyasya punarbhedasyodāharaṇampatedyadi śaśidyotacchaṭā padme vikāśini muktāphalākṣamālāyāḥ kare syāḥ syāttadopamā  UKss śaśidyotacchaṭā candraprakāśaprakāraḥ asyāḥ kare muktāphalākṣamālāyāstadā upamā syāditi saṃbandhaḥ  atra rajanikarakarasaṃparke sati kamalasya saṃkocāvalokanādvikāśitvaṃ bahirasaṃbhavadapi kaviprajāpatinā pratibhopajanitena svavyāpāreṇa saṃbhavadrūpatayā  pradarśitam  ato tra saṃbhāvyamānārthanibandhaḥ tasya ca lokātikrāntagocarasyārthasya saṃbhāvanāyā nimittaṃ bhagavatīkarādhāratayā muktāphalākṣamālāvalokanam tathāhiayaṃ tāvallokātikrānto paridṛṣṭapūrvo smābhiḥ gaurīkaramuktāphalākṣamālayorādhārādheyabhāvo valokitaḥ tatsajātīyasya padmasya vikāśinaścandrakarāṇāṃ ca yadyādhārādheyabhāvaḥ syāttadātropamānopameyabhāvo bhavediti saṃbhāvanā pravṛttā ato tra sajātīyapadārthadarśanādbaharasaṃbhavadapi vastu saṃbhavadrūpatayopavarṇyate ekasmin khalu padārthe paridṛṣṭe anyasminnanavalokite pi tatsajātīyasaṃbhāvanā pravartate yathā dākṣiṇātyasyaikasminnuṣṭre paridṛṣṭe satyaparidṛṣṭoṣṭrāntarasaṃbhāvanā ato tra saṃbhāvanā sanimittā anena ca prakāreṇātropamānābhāvaḥ prakṛtasya vastunaḥ pradarśyate nāstyanyatkiṃcidasyopamānamiti ata eva saṃbhāvyamānatayārthasyopanibaddhasya nirācikīrṣayā yadiśabdaḥ prayuktaḥ yadiśabdena hyatrāśaṅkā dyotyate āśaṅkā cāniścitasadbhāve vastuni bhavati yaccāniścitasadbhāvaṃ kavivedhasā saṃbhavadrūpatayopadarśitaṃ vastu tasya purāṇaprajāpatinirmitapadārthaviṣayāyātadviruddhayā lokapratītyā yānnirākriyamāṇatvaṃ tāvannirupamatvaṃ pratīyate evamayaṃ tṛtīyo bhedaḥ caturthastumanye ca nipatantyasyāḥ kaṭākṣā dikṣu pṛṣṭhataḥ prāyeṇāgre tu gacchanti smarabāṇaparamparāḥ  UKss atra dikṣu kaṭākṣapātaḥ kāraṇam smarabāṇaparamparāgamanaṃ tu kāryam kāryakāraṇayostu kāraṇasya naisargikaṃ prāgbhāvitvaṃ kāryasya tu paścādbhāvitvam iha tu viparyayaḥ kāryasya prāgbhāvenopanibandhanāt paścādbhāvitatvena ca kāraṇasya kaṭākṣā dikṣu pṛṣṭhataḥ paścāt patanti agre smarabāṇaparamparā gacchantīti atra nimittaṃ anukāryasya śīghramevotpādaḥ tenedaṃ nimittato lokātikrāntagocaraṃ vacanam ato taśayoktiḥ iti mahāśrīpratīhārendurājaviracitāyāmudbhaṭālaṅkārasārasaṃgrahalaghuvṛttau dvitīyo vargaḥ  atha tṛtīyo vargaḥ yathāsaṃkhyamathotprekṣāṃ svabhāvoktiṃ tathaiva ca apare trīnalaṅkārān girāmāhuralaṅkṛtau  UKss yathāsaṃkhyambhūyasāmupadiṣṭānāmarthānāmasadharmaṇām kramaśo yo nunirdeśo yathāsaṃkhyaṃ taducyate  UKss pūrvamuddiṣṭānāmarthānāṃ yadā krameṇārthāntarāṇyanunirdiśyante tadā yathāsaṃkhyākhyo laṅkāraḥ tatra hi saṃkhyopalakṣitakramānatikrameṇa śabdenānupātto pi padārthānāmanvayaḥ samāśrīyate ato yathākramaṃ padārthānāmanvayadhvananādetasyālaṅkārasya yathāsaṃkhyatā sa cālaṅkāro bahūnāmalpaśo pyupanibadhyamāno yataḥ śobhābaddho bhavati ato bhūyasāmityuktam dvayorhi tasyopanibadhyamānasya yāvaccaturguṇatvādirūpatayopanibandho na kṛtaḥ tāvacchobhopetatvaṃ na bhavati bhūyasāṃ punararthānāṃ tadyathāsaṃkhyamalpenaiva prayāsenaramyaṃ bhavati tatra hi tasya dviguṇasya triguṇasya vopanibandhe śobhātiśayo jāyate taduktamtaddviguṇaṃ triguṇaṃ vā bahuṣūddiṣṭeṣu jāyate ramyam yatteṣu pathaiva tato dvayostu bahūśo nibadhnīyāt iti  nanu mṛṇālahaṃsetyādāvupavarṇayiṣyamāṇe udāharaṇe mṛṇālādibhya upamānebhyo bāhvādīnāmupameyānāṃ viśeṣakhyāpanādyvatirekālaṅkāreṇa sahṛdayahṛdayāṇyāvarjyante na tu yathāsaṃkhyena tatkathaṃ yathāsaṃkhyamalaṅkāra ityāśaṅkyoktamasadharmaṇāmiti yatrāpi hi sādharmyabhāvādupamānopameyabhāvābhāvena vyatirekāderupanibandhābhāvastatrāpyayaṃ śobhātiśayamāvahatītyarthaḥ yathākajjalahimakanakarucaḥ suparṇavṛṣahaṃsavāhanāḥ śaṃ naḥ jalanidhigiripadmasthā hariharacaturānanā dadatu iti atra hi hariprabhṛtīnāṃ trayāṇāmuddiṣṭānāṃ kajjalaruktvasuparṇavāhanatvajalanidhisthatvādayo dharmāḥ krameṇānunirdiṣṭāḥ na ca tatra parasparasādharmyaṃ vidyate atha ca kramaparyālocanayā arthānāmānurūpyeṇa samanvayapratīteḥ śobhātiśayo vidyate tenāsya sādharmyādyabhāve pi pṛthagalaṅkāratāpratilambhādyatra sādharmyādi vidyate tatrāpyalaṅkāratvaṃ durnivāram ato mṛṇālahaṃsetyādike udāharaṇe yathāsaṃkhyamaṅgabhūtaṃ vyatirekālaṅkārasya draṣṭavyam tenāyamaṅgāṅgibhāve saṅkaraḥ yadvakṣyati parasparopakāreṇa yatrālaṅkṛtayaḥ sthitāḥ svātantryeṇātmalābhaṃ no labhante so pa saṅkaraḥ iti ato yathāsaṃkhyaṃ pṛthagalaṅkāratvenopadeṣṭavyam tasyodāharaṇammṛṇālahaṃsapadmāni bāhucaṅkramaṇānanaiḥ nirjayantyānayā vyaktaṃ nalinyaḥ sakalā jitāḥ  UKss atra bāhucaṅkramaṇānanānāmuddiṣṭānāṃ yathākramaṃ mṛṇālahaṃsapadmānyanunirdiṣṭāni tadvaśena ca śabdānupāttasyāpi tadanvayasya garbhīkṛtatvena vakrabhaṇitisadbhāvādyathāsaṃkhyamalaṅkāraḥ utprekṣāsāmyarūpāvivakṣāyāṃ vācyevādyātmabhiḥ padaiḥ atadguṇakriyāyogādutprekṣātiśayānvitā  UKss yatrevādipadanibandhaḥ sāmyasya ca rūpaṃ na vivakṣyate tatrotprekṣākhyo laṅkāraḥ nanvevaṃ satyasaṃbhavo nāma lakṣaṇadoṣaḥ prāptaḥ dyotyasyopamānopameyabhāvasyābhāve sati ivādīnāmaprayogaprasaṅgādityāśaṅkyoktaṃ atadguṇakriyāyogāditi dravyadharmaḥ siddho guṇaḥ sādhyasvabhāvastu kriyā idaṃ khalu viśvaṃsvatantraparatantrapadārthātmakatvāddvavidham yaśca svatantraḥ padārthaḥ sa dharmītyabhidhīyate tacca idaṃ taditi sarvanāmapratyavamarśayogyatvāddravyam paratantrasya padārthasya dharmarūpatā tasya ca dvaividhyam siddhasādhyatābhedāt tatra yaḥ siddho dharmaḥ sa guṇaḥ yastu sādhyaḥ sā kriyā etāvantaśca laukikāḥ padārthāḥ sāmānyādīnāmatraiva pratītikena rūpeṇāntarbhūtatvāt atra asauprakṛto yorthastasya ye kriyāguṇā anantaroktalakṣaṇāstadyogātsāmyarūpāvivakṣāyāmapi ivādiśabdapravṛttiravaraddhā yatra kilopamānopameyabhāvena sāmyaṃ tatropamānasādṛśyādupamānavartināṃ kriyāguṇānāṃ upameyapratītirbhavati utprekṣāyāmapi ca yo sāvasaḥ aprakṛtastasya ye kriyāguṇāste tasminnaprakṛte vastunyupamānatayānulliṅgite pi prakṛte vastunyāsajyante tenātadguṇakrayāyogādasyā ivādivācyatvam  ata evānyadharmāṇāṃ svadharmibhūtādvastuna utkalitānāṃ rasabhāvadyabhivyaktayanuguṇatayāvastvantarādhyastatvena labdhaprakarṣāṇāmīkṣaṇādiyamutprekṣā nanvevamapi sutarāmasaṃbhavaḥ na hi vastvantaradharmā vastvantare samāsaktuṃ śakyā ityāśaṅkyoktamatiśayānviteti purāṇaprajāpativahitarūpavaparyāsena kavivedhasā padārthasya guṇātiśayavivakṣayā rūpāntaramapyāsaktuṃ śakyata ityarthaḥ iyaṃ cotprekṣā bahirasaṃbhavataḥ padārthasya saṃbhavadrūpatayopavarṇanāllokātikrāntaviṣayā saṃbhāvanā tasyāśca dvaividhyambhāvasyābhāvasya ca bahirasaṃbhavata upavarṇyamānatvāt tadāhalokātikrāntaviṣayā bhāvābhāvābhimānataḥ saṃbhāvaneyamutprekṣāyeyaṃ lokātikrāntaviṣayā saṃbhāvanā utprekṣā sā bhāvasyābhāvasya cābhimānāt dvaividhyaṃ bhajata ityarthaḥ nanvivādyupanibandhe sati yadyutprekṣā bhavatatyucyate evaṃ sati candanāsaktabhujaganiśvāsānilamūrcchitaḥ mūrcchayatyeṣa pathikānmadhau malayamārutaḥ ityevamādāvivāderaprayogādutaprekṣātvābhāvaprasaṅga ityāśaṅkyāhavācyevādibhirucyate  UKss dvividhā khalūtprekṣā kācidivādiprayoge sati bhavatikācittvaprayujyamāneṣvapīvādīṣvarthasāmarthyādagamyamāneṣu tatra yā vācyā svakaṇṭhenevādibhirvaktavyā sā ivādībhirucyate yā tvarthasāmarthyakṣiptairivādibhiravagamte tatrevādīnāmaprayogaḥ candanāsaktabhujagaityādau ca malayamārutasya yadetanmanmathāvirbhāvanibandhanatvātpathikamūrcchāhetutvaṃtatra bhujaganiśvāsamūrcchitatve kāraṇatvenotprekṣyamāṇe ivādyarthorthasāmarthyādavagamyate tenevādīnāmaprayogaḥ ivādiśabdasāmarthyāvaseyāyāmevotprekṣāyāmivādīnāṃ prayogāt tatra bhāvābhimānenotprekṣāyāṃ tasyā guṇayogādhyāsena pravṛttāyā udāharaṇamasyāḥ sadārkabimbasthadṛṣṭipītātapairjapaiḥ śyāmikāṅkena patitaṃ mukhe candrabhramādiva  UKss asyā mukhe japairhetubhūtaiḥ śyāmikāṅkena patitamiti saṃbandhaḥ atra japāsaktā bhagavatī arkamavalokayatīti tasyāḥ śaśāṅkasadṛse mukhe śyāmikā saṃjātā taccātra tasyāḥ śyamikāyā janma atiśayoktyā pātarūpatayā pratipāditaṃ patitamiti sā cātra śyāmika śaśilāñchanena śaśena tulyā atastasyāḥ śaśilāñchanaśaśatulyatvādupasarjanopameyaṃrūpakaṃ śyāmikaivāṅka ityupanibaddham tasya cāṅkasya śyāmikoparaktasya bhagavatīvadananipāte kāraṇatvenendubhrāntirutprekṣitā yadetacchaśino lāñchanaṃ śyāmikārūpaṃ tadbhagavatīvadana indubhrāntyeva nipatitamiti indubhrāntiśca guṇaḥ siddharūpatve sati dravyadharmatvāt evaṃ cātra śaśasadṛśī śyāmikā caitanyaśūnyatvena bhagavatīvadanamindubhrāntyā na gocarīkaroti atha ca tasyāḥ śaśabhāvamāpāditāyā indubhramalakṣaṇena cetanadharmeṇa saṃbandho nibaddhaḥ tenātra tasya vastvantarasya cetanasya yo sau guṇo bhramalakṣaṇastadyogādivādeḥ pravṛttiḥ indubhramaśca bhāvarūpo guṇaḥ śaśīkṛtaśyamikākartṛkatayā kavinibaddhena vaktrā bhagavatābhimānenādhyavasitaḥ teneyamatadguṇayogena bhāvābhimānena utprekṣā evaṃ kriyāyogādhyāsādbhāvābhimānena yotprekṣā tasyāmudāhāryam abhāvaviṣayāyāḥ punaḥ kriyādhyāsena pravṛttāyāstasyā udāharaṇamkapolaphalakāvasyāḥ kaṣṭaṃ bhūtvā tathāvidhau apaśyantāvivānyonyamīdṛkṣāṃ kṣāmatāṃ gatau  UKss atra kapolaphalakayostapovaśāt kṣāmatvamāpannayoḥ parasparādarśanamabhāvarūpaṃ sādhyatvāt kriyārūpakṣāmatāyāṃ kāraṇatayotprekṣitam teneyamataktriyāyogādabhāvābhimānenotprekṣā evamatadguṇayogādabhāvābhimānena yā utprekṣā tasyāmudāhāryam svabhāvoktiḥkriyāyāṃ saṃpravṛttasya hevākānāṃ nibandhanam kasyacinmṛgaḍimbhādeḥ svabhāvoktirudāhṛtā  UKss bhṛgabālādeḥ svasamucite vyāpāre pravṛttasya ye hevākāḥ svajātyānurūpyeṇābhiniveśaviśeṣāstadupanibandhaḥ svabhāvoktiḥ tasyāścālaṅkāratvamasādhāraṇapadārthasvarūpadhvananāt tasyā udāharaṇamkṣaṇaṃ naṃṣṭvārdhavalitaḥ śṛṅgeṇāgre kṣaṇaṃ nudan lolīkaroti praṇayādimāmeṣa mṛgārbhakaḥ  UKss naṃṣṭvaṃti jāntanaśāṃ vibhāṣāityanunāsikalopasya vikalpitatvādapravṛttiḥ atra mṛgapotakasya mātaramiva vatsalāṃ bhagavatīṃ praṇayanirbhareṇa cerasā vyākulīkurvataḥsvabhāvo nibaddhaḥ kṣaṇamaparidṛśyamānatvamardhakāyena parivṛttiḥ śṛṅgeṇa ca nodanamityevamātmā iti śrīmahāpratīhārendurājaviracitāyāmudbhaṭālaṅkārasārasaṃgrahalaghuvivṛttau tṛtīyo vargaḥ  atha caturtho vargaḥ preyorasavadūrjasava paryāyoktaṃ samāhitam dvidhodāttaṃ tathā śliṣṭamalaṅkārānpare viduḥ  UKss preyorasavaditi samudāyānmatup śliṣṭamiti tathā udāttavaddvavidhaṃ śliṣṭamityarthaḥ vipratipattinirāsārthaṃ cātra śliṣṭasya dvaividhyamuktam bhāmaho hi tatsahoktyupamāhetunirdeśātrrividhaṃ yathāiti śliṣṭasya traividhyamāha ato vipratipattinirāsāya tathetyuktam udātte tu dvidhetyayamanuvādo dṛṣṭāntatvārthaḥ yathā udāttasya dvaividhyaṃ pramāṇopapannatvādaṅgīkṛtaṃ tathā śliṣṭasyāpi tadaṅgīkartavyamityarthaḥ preyasvat tāvatratyādikānāṃ bhāvānāmanubhāvādisūcanaiḥ yatkāvyaṃ badhyate sadbhistatpreyasvadudāhṛtam  UKss ratyādayo bhāvāstrividhāḥ sthāyino vyabhicāriṇaḥ sātvikāśca tatraratirhāsaśca śokaśca krodhotsāhau bhayaṃ tathā jugupsāvismayasamāḥ sthāyibhāvāḥ prakīrtitāḥ nirvedagalāniśaṅkākhyāstathāsūyāmadaśramāḥ ālasyaṃ caiva dainyaṃ ca cintā mohaḥ smṛtirdhṛtiḥ vrīḍā capalata harṣa āvego jaḍatā tathā garvo viṣāda autsukyaṃ nidrāpasmāra eva ca suptaṃ vibodho marṣaścāpyavahitthamathogratā matirvyādhistathonmādastathā maraṇameva ca trāsaścaiva vitarkaśca vijñeyā vyabhicāriṇaḥ trayastriṃśadamī bhāvāḥ stambhaḥ svedo tha romāñcaḥ svarabhedo tha vepathuḥ vaivarṇyamaśru pralaya ityaṣṭau sātvikāḥ smṛtāḥ eteṣāṃ pañcāśatsaṃkhyānāṃ bhāvānāṃ sūcakāścatvāro nubhāvādayaḥ te cānubhāvo vibhāvo vyabhicārī svaśabdaśca tatrānubhāvaścaturvidhaḥ āṅgiko vācikaḥ sāttvika āhāryaśca āṅgiko hastābhinayādiḥ vācikaḥ kākvādiprayogaḥ sātvikaḥ stambhādiḥ āhāryastu pratiśīrṣakañcukādiḥ evamayamanubhāvaścatuḥsaṃkhyaḥ kāryatvātkāraṇabhūtānmabhāvān gamayati vibhāvastu dvividhaḥ ālambanoddīpanarūpatvāt tatrālamvanavibhāvo yadāśrayeṇa ratyādīnāmudayaḥyathā rāmādeḥ sītādiḥ uddīpanavibhāvastu yadvaśena ratyādīnāṃ bhāvānāmatiśayena dīptatā bhavatiyathā ṛtumālyānulepanādiḥ evameṣa dvividho vibhāvo ratyādīnāṃ kāraṇabhūtaḥ sa ca kāraṇatvātkāryabhūtān ratyādīngamayati yathātibahalanīlajaladodayo vṛṣṭim  yathā hi kāryasya suvivecitasya kāraṇaṃ pratyavyabhicāritā evaṃ kāraṇasyāpi suvivecitasya kāryaṃ pratyavyabhicāritā vyavahāre bāhulyena dṛśyate ato vibhāvaḥ kāraṇatvāt ratyādīnkāryabhūtān gamayati vyabhicārī tu ratyādikānāṃ sthāyināṃ bhāvānāmavasthāviśeṣarūpo nirvedādiḥ sa ca sahacāritvāt sthāyināṃ bhāvānāmavasthāviśeṣarūpo nirvedādiḥ sa ca sahacāritvāt sthāyino bhāvānpratapādayati rathasyaikamiva cakraṃ cakrāntaram svaśabdastu ratyādiḥ sa ca vācakatvādbhāvān gamayati ratyādīnāṃ ca śabdānāṃ yadyapyanubhāvaikagocarasvalakṣaṇasvabhāvaratyādyavagatinibandhanatvaṃ nopalabhyatetathāpyaṃśena ratyādyavagatinibandhanatvamanubhāvādivadvidyata eva yathā khalvanubhāvādayo na svalakṣaṇatayā bhāvānavagamayanti apitu sāmānyarūpatayā tadvatsvaśabdā apītyāstām evamete bhāvānāmavagatihetavaścātvāraḥ yaduktaṃ bhaṭṭodbhaṭena catūrūpā bhāvāiti tadeṣāṃ ratyādikānāṃ bhāvānāṃ pañcāśatsaṃkhyānāṃ yānyanubhāvādibhiścatuḥsaṃkhyaiḥsamastatvena vyastatvena ca yathāyogaṃ sūcanāni svalakṣaṇasvarūpāṇāṃ sāmānyāvasthāpāditānāṃpratipādanāni taiḥ kāvyamupanibadhyamānaṃ preyasvat preyaḥśabdavācyena priyatareṇa ratyālambanena vibhāvanena ratirupalakṣyate tayā ca sāhacaryādratyādayo bhāvāḥ pañcāśadavagamyante evaṃ ca bhāvakāvyasya preyasvaditi lakṣaṇayā vyapadeśaḥ atra ca bhāvānāmalaṅkāratākāvyamalaṅkāryam tasyodāharaṇamiyaṃ ca sutavātsalyānnirviśeṣā spṛhāvatī ullāpayitumārabdhā kṛtvemaṃ kroḍa ātmanaḥ  UKss ātmanaḥ kroḍe kṛtveti saṃbandhaḥ atrātmano vakṣasi nidhānamāṅgīko bhinayaḥullāpanaṃ sāntvanaṃ vācikaḥ imamiti idaṃśabdena parāmṛṣṭo yo mṛgārbhakaḥ sa ālambanavibhāvaḥ vātsalyonmīlitaścautsukyātmā vyabhicārībhāvaḥ sutavāllabhyanirviśeṣatvena hi spṛhāyāraterautsukyabhedābhisaṃbandhaḥ pratīyate svaśabdastu spṛheti evamayaṃ ratyātmako bhāvo vātsalyasvabhāvaścaturbhiranubhāvādibhiratrāvagamitaḥ anyeṣvapi bhāveṣvevamudāhāryam rasavatrasavaddarśitaspaṣṭaśṛṅgārādirasādayam svaśabdasthāyisaṃcārivibhāvābhinayāspadam  UKss śṛṅgārahāsyakaraṇaraudravīrabhayānakāḥ bībhatsādbhutaśāntāśca nava nāṭye rasāḥ smṛtāḥ  UKss  ete ca śṛṅgārādayo nava yathāyogaṃ caturvargaprāptyupāyatayā taditaraparihāranibandhanataya ca ratyādīnāṃ sthāyināṃ navānāṃ bhāvānāṃ yaḥ paripoṣastadātmakāḥ atastathāvidhena rūpeṇāsvādyatvādāsvādabhedanibandhanena tāntrikeṇa rasaśabdenābhidhīyante nirvedādau tu tathāvidhasyāsvādyasyābhāvātpravṛttinimittabhedanibandhanasya tāntrikasya rasaśabdasyāpravṛttiḥ āsvādyatvamātravivakṣayā tu tatrāpi madhurāmlādivadrasaśabdapravṛttiraviruddhā yaduktaṃ śṛṅgārādīn rasānanukramyarasanādrasatvameṣāṃ madhurādīnāmivoktamācāryaiḥ nirvedādiṣvapi tatprakāmamastīti te pi rasāḥiti tadāhuḥcaturvargetarau prāpya parihāryau kramādyataḥ caitanyabhedādasvādyātsa rasastādṛśo mataḥ  itisa iti caitanyabheda ityarthaḥ tādṛśa ityanena āsvādaviśeṣanibandhanatvaṃ śṛṅgarādiṣu tāntrikasya rasaśabdasyoktam eṣāṃ ca śṛṅgārādīnāṃ navānāṃ rasānāṃ svaśabdādibhiḥ pañcabhiravagatirbhavati yaduktaṃ bhaṭṭodbhaṭenapañcarūpā rasāiti tatra svaśabdāḥ śṛṅgārādervācakāḥ śṛṅgārādayaḥ śabdāḥ sthāyino rasānāmupādānakāraṇaprakhyā ratyādayo nava bhāvāḥ saṃcāriṇastu nirvedādayo rasānāmavasthāviśeṣarūpāḥ vibhāvāstu teṣāṃ nimittakāraṇabhūtā yoṣidādayaḥ ṛtumālyānulepanādayaśca āṅgikādayastu catvāro rasānāṃ kāryabhūtā abhinayāḥ eteṣāṃ ca svaśabdādīnāṃ pañcānāṃ samastavyastatayā āspadatvādyena kāvyena sphuṭarūpatayā śṛṅgārādirasāvirbhāvo darśyate tatkāvyaṃ rasavat rasāḥ khalu tasyālaṅkārāḥ tasyodāharaṇamiti bhāvayatastasya samastānpārvatīguṇān saṃbhṛtānalpasaṃkalpaḥ kandarpaḥ prabalo bhavat  UKss svidyatāpi sa gātreṇa babhāra pulakotkaram kadambakalikākośakesaraprakaropamam  UKss kṣaṇamautsukyagarbhiṇyā cintāniścalayā kṣaṇam kṣaṇaṃ pramodālasayā dṛśāsyāsyamabhūṣyata  UKss kadambakalikākośaḥ kadambakalikābhyantaram atra bhagavata ābhilāṣikavipralambhaśṛṅgāro nibaddhaḥ tasya svaśabdaḥ kandarpaḥ prabalaiti sthāyī tatraiva svaśabdenonmīlitaḥ kandarpa iti ratiparipoṣātmako hi śṛṅgāro rasaḥ ratiśca yūnāṃ manmathātmikā ato rativiśeṣasya vācakatvātkandarpaśabdaḥ sthāyino tra svaśabdaḥ saṃcāriṇaścautsukyacintāharṣāḥ svaśabdenonmīlitāḥ svedaromāñcau ca sātvikau svaśabdopāttau tayorapi ca saṃcāritvam sātvikānāṃ sthāyibhāvāvasthāviśeṣatvena nirvedādivatsaṃcāritvāt vibhāvastu iti bhāvayatastasyaiti nirdiṣṭaḥ bhagavatī hi tattadguṇopetatvena vibhāvyamānā vibhāvaḥ abhinayastvatrāpāṅgābhinayo nirdiṣṭo dṛśāiti ato trābhilāṣikaḥ śṛṅgārarasaḥ svaśabdādibhiḥ pañcabhirabhivyajyate evamanye pi rasā udāhāryāḥ rasānāṃ bhāvānāṃ ca kāvyaśobhātiśayahetutvāt kiṃ kāvyālaṅkāratvamuta kāvyajīvitatvamiti natāvadvicāryate granthagauravabhayāt rasabhāvasvarūpaṃ cātra na vivecitamaprakṛtatvādbahuvaktavyatvācca ūrjasvianaucityapravṛttānāṃ kāmakrodhādikāraṇāt bhāvānāṃ ca rasānāṃ ca bandha ūrjasvi kathyate  UKss kvacitkhalu rasabhāvānāṃ śāstrasaṃvidaviruddhena rūpeṇopanibandhaḥ kriyatekvacittu tadviruddhena tatra yatra śāstrasaṃvidaviruddhena rūpeṇa teṣāmupanibandhastatra preyo laṅkāro rasavadalaṅkāraścābhihitaḥ yatra tu tadviruddhatvaṃ tanmūlakalokavyavahāraviruddhatvaṃ ca tadviṣayāṇāṃ rasabhāvanāmupanibandhe satyūrjasvikāvyaṃ bhavati tatra hi rāgadveṣamohakāraṇakā anaucityena rasabhāvā upanibadhyante ata eva tatra svakalpanāparikalpitatvena ūrjaso balasya vidyāmānatvādūrjakhivyapadeśaḥ jyotsnātamisretyatra urjasviśabdaḥ pā a      tasyodāharaṇam tathā kāmo sya vavṛdhe yathā himagireḥ sutām saṃgrahītuṃ pravavṛte haṭhenopāsya satyatham  UKss atra sakalalokātiśāyino bhagavato kṛtavivāhakamārīviṣayatayā haṭhasaṃgrahaḥ śāstrasaṃvidviruddhaḥ pravṛddharāgakāraṇaku upanibaddhaḥ tena ūrjastitā tatra kāmo vavṛdhe ityayaṃ śṛṅgārasya svaśabdaḥ tasya ratiparipoṣātmakatvena kāmavṛddhisvabhāvatvāt kāmaśabdastvetadantargataḥ śṛṅgārasya yāsau sthāyibhūtā ratistasyāḥ svaśabdaḥ himagireḥ sutāmityālambanavibhāvaḥ haṭhenetyanenāvegalakṣaṇo vyabhicārībhāvaḥ pratipāditaḥ apāsya satpathamiti tu mogaḥsaṃgrahītuṃ pravṛtta iti āṅgako nubhāvaḥ evamayamatra pañcabhiḥ svaśabdādibhirurjasvilakṣaṇaḥ śṛṅgāraḥ sūcitaḥ evamanyeṣvapi rasabhāveṣūrjasvi udāhāryam paryāyoktamparyāyoktaṃ yadanyena prakāreṇābhidhīyate vācyavācakavṛttibhyāṃ śūnyenāvagamātmanā  UKss vācakasyābhidhāyakasya svaśabdasya vṛttirvyāpāro vācyārthapratyāyanam vācyasya tvabhidheyasya vyāpāro vācyāntareṇa sahākāṅkṣāsaṃnidhiyogyatāmāhātmyātsaṃsargagamanam evaṃvidhaśca yo vācyavācakayorvyāpārastamantareṇāpi prakārāntareṇārthasāmarthyātmanāvagamasvabhāvenayadavagamyate tatparyāyeṇa svakaṇṭhānabhihitamapi sāntareṇa śabdavyāpāreṇāvagamyamānatvāt paryāyoktaṃ vastu tena ca svasaṃśleṣavaśena kāvyārtho laṅkiyate tasyodāharaṇamyena lambālakaḥ sāsraḥ karaghātāruṇastanaḥ akāri bhagnavalayo gajāsuravadhūjanaḥ  UKss so pa yena kṛtaḥ pluṣṭadehenāpyevamākulaḥ namo stvavāryavīryāya tasmai makaraketave  UKss atra lambālakatvādayaḥ kāryarūpatvāt kāraṇabhūtaṃ gajāsuravadhaṃ vācyavācakavyāpārāspṛṣṭamapi gamayanti tena ca tathāvidhayā vicchittyā avagamyamānenārthena te lambālakatvādayorthā alaṅkiyante tasmātparyāyoktamalaṅkāraḥ samāhitamrasabhāvatadābhāsavṛtteḥ praśamabandhanam anyānubhāvaniḥśūnyarūpaṃ yattatsamāhitam  UKss iha rasabhāvānāṃ śāstrasamayāviruddhena tadviruddhena ca rūpeṇa dvaividhyamuktam tatra ye śāstrasamayāviruddhā rasabhāvāḥ te rasabhāvaśabdenātravivakṣitāḥ tadviruddhāstu tadābhāsāḥ teṣāṃ rasabhāvānāṃ tadābhāsānāṃ ca yā vṛttiḥ svāśrayasaṃbandhātmikā tasyāḥ praśame nibadhyamāne samāhitālaṅkāro bhavati tatra hi teṣāṃ rasabhāvānāṃ samādhānaṃ samādhiḥ parihāro bhavati samāhitamiti bhāve ktaḥ nanu yadi tasminkāvye rasādīnāṃ vṛttiḥ parihniyateevaṃ sati pūrvarasādinivṛttyā rasādyantaropanibandhādrasavadādyalaṅkārānupraveśaḥ prasakta ityāśaṅkyoktaṃanyānubhāvaniḥśūnyarūpamiti anyasya rasādyantarasya ye nubhāvādayaḥ tairniḥśeṣeṇa śūnyaṃ rūpaṃ yasya tattathoktam yatra pūrveṣāṃ rasādīnāṃ vāsanāyā dārḍhyena teṣūpaśānteṣvapi rasādyantarāṇāṃ na svarūpamāvirbhavatiāvirbhavadapi vā kāryavaśena kenacittirodhīyatetatra samāhitālaṅkāro bhavati tasyodāharaṇamatha kāntāṃ dṛśaṃ dṛṣṭvā vibhramācca bhramaṃ bhrūvoḥ prasannaṃ mukharāgaṃ ca romāñcasvedasaṃkulam  UKss smarajvarapradīptāni sarvāṅgāni samādadhat upāsarpadgirisutāṃ giriśaḥ svastipūrvakam  UKss samādadhannije rūpe vasthāpayan samādadhadityabhyastatvānnumo pravṛttiḥ atra bhagavatā śṛṅgārasya ye nubhāvāḥ kāntadṛṣṭyādayasteṣāmavahitthena ākārapracchādanātmakena bhāvena tirodhānaṃ vihitam yaduktaṃsvastipūrvakamiti anena hyākāratirodhānamupadarśitam udāttamudāttamṛddhimadvastu caritaṃ ca mahātmanām upalakṣaṇatāṃ prāptaṃ netivṛttatvamāgatam  UKss ṛddhiḥ suvarṇādidhanasaṃpattiḥ tadyuktaṃ vastūdāttam tena ca kāvyārtho laṃkriyate tasyodāharaṇamuvāca ca yataḥ kroḍe veṇukuñjarajanmabhiḥ muktāphalairalaṅkāraḥ śabarīṇāmapīcchayā  UKss pṛṣṭyendranīlavaiḍūryapadmarāgamayairviyat śirobhirullisvadyatra śikharaṃ gandhamādanam  UKss uttaropatyakā yasya pradhānasvarṇabhūmayaḥ mahānmarakatorvindhraḥ pādopāntaṃ ca saṃśritaḥ  UKss babhūva yasya pātālapātinyāṃ saṃkṣaye kṣitau patanaṃ na tayā sārdhamāyāmastu prakaṭyabhūt  UKss yasya evaṃvidharūpatā himārdrerbhavatī suteti saṃbandhaḥ kroḍaḥ sūkaraḥ puṣṭyo maṇiviśeṣaḥ gandhamādanaṃ parvataviśeṣaḥ upatyakāḥ parvatādhāravartino bhūmibhāgāḥ pradhānaṃ svarṇaṃ kārtasvarādi arvindhraḥ parvataḥ saṃkṣayaḥkalpāntaḥ bhūmeradhogamanādbhūmyāśliṣṭasya pradeśasya bhūmiviviktatvāddhimavataḥ kalpānte āyāmaḥ prakaṭībhūtaḥ atra ratnādisaṃbhāro nibaddhaḥ tenedamudāttam tasya cālaṅkāratvaṃ lokātiśāyiratnādikāryadhvananāt evametadṛddhimadvastunibandhanenaikamudāttamuktam na kevalamṛddhimadvastūdāttaṃ yāvadarthaprāptāvanarthaparihāre codyatānāṃ vipulāśayānāṃ ceṣṭitamapi taduktamcaritaṃ ca mahātmanāmiti na ca vipulāśayaceṣṭite upanibadhyamāne tasya śṛṅgārādirasapratipattihetutvādrasavadalaṅkārānupraveśo tra subhaṇaḥ vipulāśayaceṣṭatasyātra vastvantaropalakṣaṇatvenāvāntaravākyārthībhūtatvāt na khalpatra mahāpuruṣaceṣṭitaṃ vākyatātparyagocaratāmanubhavati arathāntaropalakṣaṇaparatvāt  yatra ca rasāstātprayeṇāva gamyante tatra teṣāṃ vākyaviśrāntisthānatvena caturvargataditaraprāptiparihāropāyabhūtasthāyibhāvaparipoṣātmanāsvādyamānatvādrasavadalaṅkāro bhavati tena kuto tra rasavadalaṅkāragandho pi taduktamupalakṣaṇatāṃ prāptaṃ netivṛttatvamāgatamiti tasyodāharaṇamtasyādikroḍapīnāṃsanigharṣe pi punaḥ punaḥ niṣkampasaya sthitavato himārdrarbhavatī sutā  UKss  atra himavataḥ sthairye vākyārthībhūte bhagavato varāhavapuṣastrailokyoddharaṇodyuktasya ceṣṭitaṃ vīrarasapratipattihetubhūtamavāntaravākyārthatvādupalakṣaṇībhūtam ādikroḍa ādivarāhaḥ evaṃ rasāntareṣvapyupalakṣaṇībhūteṣūdāhāryam śliṣṭamekaprayatnoccāryāṇāṃ tacchāyāṃ caiva bibhratām svaritādiguṇairbhinnairbandhaḥ śliṣṭamihocyate  UKss alaṅkārāntaragatāṃ pratibhāṃ janayatpadaiḥ dvividhairarthaśabdoktiviśiṣṭaṃ tatpratīyatām  UKss iha khalu śabdānāmanekārthānāṃ yugapadanekārthavivakṣāyāṃ dvayī gatiḥ arthabhedena tāvacchabdā bhidyante iti bhaṭṭodbhaṭasya siddhāntaḥ tatrārthabhedena bhidyamānāḥ śabdāḥ kecittantreṇa prayoktuṃ śakyāḥ kecinna yeṣāṃ halasvarasthānaprayatnādīnāṃ sāmyaṃ te tantreṇa prayoktuṃ śakyante yatra tu halāmekatvānekatvarūpatvātsvarāṇāṃ codāttatvānudāttatvādinā sthānānāṃ cauṣṭhyadantyauṣṭhatvādināprayatnānāṃ ca laghutvālaghutvādinā bhedasteṣāṃ tantreṇa prayogaḥ kartumaśakyaḥ sādhāraṇarūpatvāttantrasya taduktamsādhāraṇaṃ bhavettantramiti evaṃ cāvasthite ye tantreṇoccārayituṃ śakyante te ekaprayatnoccāryāḥ tadbande satyarthaśleṣo bhavati taduktamekaprayatnoccāryāṇāmiti tathā ye teṣāmevaikaprayatnoccāryāṇāṃ śabdānāṃ chāyāṃ sādṛśyaṃ bibhrati tadupanibandhe ca śabdaśliṣṭam śabdāntare uccāryamāṇe sādṛśyavaśenānuccāritasyāpi śabdāntarasya śliṣṭatvāt taduktamtacchāyāṃ caiva bibhratām svaritādiguṇairbhinnairbandhaḥ śliṣṭamiti tathāśabdoktiviśiṣṭaṃ tatpratīyatāmiti etacca śliṣṭaṃ dvividhamapyupamādyalaṅkārapratibhotpādanadvāreṇālaṅkāratāṃ pratipadyate ato nenānavakāśatvāt svaviṣaye laṅkārāntarāṇyapodyanteteṣāṃ viṣayāntare sāvakāśatvāt taduktamalaṅkārāntaragatāṃ pratibhāṃ janayatpadaiḥ dvividhairiti alaṅkārāntarāṇāmatra pratibhāmātraṃ na tu padabandha ityarthaḥ tadevaṃ śabdaśliṣṭamarthaśliṣṭaṃ ca lakṣitam tasyodāharaṇamsvayaṃ ca pallavātāmrabhāsvatkaravirājinī prabhātasandhyevāsvāpaphalalubdhehitapradā  UKss indukāntamukhī snigdhamahānīlaśiroruhā muktāśrīstrījagadratnaṃ padmarāgāṅghripallavā  UKss apārijātavārtāpi nandanaśrīrbhuvi sthitā abindusundarī nityaṃ galallāvaṇyabindukā  UKss na kevalaṃ tvaṃ himādrerevaṃvidhasya sutā yāvatsvayaṃ caivaṃprakāreti ca śabdaḥ atra bhagavatī kisalayavadātāmraubhāsvantau dīptimantau yau karau hastau tābhyāṃ virājate prabhātasandhyā tu pallavavadātāmrairbhāsvata ādityasya karairmayūkhairvirājate atra cobhayatrāpi halādanāṃ sāmyam atastantreṇoccāraṇasaṃbhavādayamarthaśleṣaḥ  asvāpaphalalubdhe hitapradetyatra tu bhagavatīpakṣe asvāpaṃ sukhenāptuṃ yanna śakyate phalaṃ tatra ye lubdhāstebhya īhitamīpsitaṃ pradadātītyarthaḥ prabhātasandhyāpakṣe tu svāpasya nidrānubhavasya yatphalaṃ śramanivṛttilakṣaṇaṃ tatrayo na lubdhaḥ sandhyopāsanapravṛttatvāttadviṣayaṃ hitamadṛṣṭaṃ samarpayatītyevaṃvidhetyarthaḥ atra ca pūrvasminpakṣe aikapadyāt pā a     thāthādisvareṇāntodāttatvam uttaratra punarasvāpaphalalubdhe iti hitapradeti ca anayorbhinnapadatvānnānāsvaratvam asvāpaphalalubdha ityasya tatpuruṣe tulyārthetipā a     pūrvapadaprakṛtisvareṇādyutāttatvāt hitapradetyasya tu pā a     yathādisvareṇāntodāttatvāt tenātra svarabhedaḥ asvāpeti akārasya phalalubdhe iti ca ekārasya ubhayoḥ pakṣayoryathāyogaṃ lāghavālāghavābhyāṃ prayatnabhedo pi atastantreṇoccārayitumaśakyatā ekasmiṃstvatra śabde samuccarite śabdāntarasya tatsādṛśyātpratipattiḥ ato yaṃ śabdaśleṣaḥ etayośca dvayorapyarthaśleṣaśabdaśleṣayorupamāpratibhotpattihetutvam prabhātasandhyā hyatropamānam bhagavatī upameyā ivaśabdaścopamānopameyabhāvaṃ dyotayati śabdavyatirekeṇa tu sādhāraṇo dharmorthādhikaraṇo tra na vidyate tena neyamupamā apitu śleṣa upamāpratibhotpattihetuḥ indukāntamukhītyatra bhagavatī candravatsundaraṃ mukhaṃ yasyāḥ sā tathāvidhā tathā snigdhadīrghakṛṣṇakeśī muktā parityaktā aśrīraśobhā yayā sā tathāvidhā trailokyotkṛṣṭā ca tathā padmavat kamalavat rāgo lauhityaṃ yayostathāvidhau pādapallavau yasyāsatadrūpā yadā tvasau bhagavatī rūpakapratibhotpattinibandhanena śleṣeṇa trailokyodaravartimāṇikyasaṃbhārarūpatayārūpyate tadā prakṛtorthaścandrakāntendranīlamauktikaśobhāpadmarāgairavacchāditarūpatayā pratīyatesākṣādevaṃvidharatnamayāvayavayogitvāt tribhuvanodarāntargataratnasamṛddhirūpeti atra ca muktāśrīrityatra svarabhedo vidyate bahuvrīhipakṣebahuvrīhau prakṛtyetipūrvapadaprakṛtisvaratvāt tatpuruṣe tu samāsāntodāttatvāt śiṣṭānāṃ tu śabdānāṃ svarabhedo nāsti prayatnagurutvāgurutve tu trijagadratnaśabdavyatirikteṣu tattadvarṇaviṣayatayā vidyete tena tatra śabdaśleṣatā trijagadratnaśabdasya tūbhayatrāpi kasyacidviśeṣasyāvidyamānatvādarthaśleṣatvam  apārijātavārtāpītyatra bhagavatyajātaśatrutvādapagataśatrusamūhavārtā tadīyā ca śobhā sarvasya cittamāvarjayatītyato nandanā śrīryasyāstathāvidhā udakamadhyavartitayā ca yo sau apsu udake pratabimbita industadvatsundarī nityaṃ ca galallāvaṇyapravāhā yadā tvasau bhagavatī nandanaśrīśabdasya devodyānaśobhālakṣaṇārthāntarābhidhāyatvādrūpakapritibhotpattinibandhanenaśleṣeṇaitadbhāvamāpadyate tadā tatsamāśrayatvena apārijātavārtāpītyādipadaparyālocanayāvirodhapratibhāhetoraparasyāpi śleṣasyāvirbhāvo bhavati na khalu devodyānaśobhā avidyamānapārijātākhyavṛkṣaviśeṣavṛttāntā bhavati na cāsau bhūmau tiṣṭhati abindusundarītyatra tu bindubhiryasyāḥ saundaryaṃ nāsti tasyāḥ kathaṃ lāvaṇyabindavaḥ prasareyuriti virodhapratapattihetuḥ śleṣaḥ apārijātavārtāpītyatrāpyapagatā arijātavārteti bahuvrīhau prakṛtyeti pūrvapadaprakṛtisvaratvam tatpuruṣapakṣetvantodāttatvam abindusundarītyatra abinduvatsandarītyupamānatvā tatpuruṣe tulyārthotyabinduśabdasya prakṛtisvaraḥ tasya ca saptamyantapūrvapadatvādanenaiva sūtreṇa prakṛtisvareṇādyudāttatvam abindusundarītyatra tvavyayatvānnañaḥ pūrvapadaprakṛtisvaratvena tadeva tenātra svarabhedasyābhāvaḥ prayatnabhedakṛtāttu cakāravaicitryācchabdaśleṣatā iti mahāśrīpratīhārendurājaviracitāyāmudbhaṭālaṅkārasārasaṃgrahalaghuvṛttau caturtho vargaḥ  atha pañcamo vargaḥ apahnutiṃ viśeṣoktiṃ virodhaṃ tulyayogitām aprastutapraśaṃsā ca vyājastutividarśane  UKss upameyopamāṃ caiva sahoktiṃ saṃkaraṃ tathā parivṛttiṃ ca jagaduralaṅkārānpare girām  UKss apahnutiḥapahnutirabhīṣṭā ca kiñcidantargatopamā bhūtārthāpahnavenāsyā nibandhaḥ kriyate budhaiḥ  UKss yatra bhūtaṃ vidyamānamupameyalakṣaṇamarthamapahnutyopamānarūpāropeṇopamānopameyabhāvo tiralaṅkāraḥ atra ca prākaraṇikasyavidyamānasyārthasya yadvidyamāno sphuṭena rūpeṇopamānopameyabhāvaścakāstītyuktamkiñcidantargatopameti tasyā udaharaṇametaddhi na tapaḥ satyamidaṃ hālāhalaṃ viṣam viśeṣataḥ śaśikalākomalānāṃ bhavādṛśām  UKss atra prākaraṇikasya tapasaḥ svarūpamapahnutya hālāhalaviṣaviśeṣarūpatādhyāropeṇa tatsādṛśyamavagamitam taccātra hālāhalaviṣasādṛśyamupameyasyāpahnutatvānna sphuṭarūpam hālāhalākhyo viṣabhedo yaḥ śīghraṃ vyāpādayati viśeṣoktiḥyatsāmagrye pi śaktīnāṃ phalānutpattibandhanam viśeṣasyābhidhitsātastadvaśeṣoktirucyate  UKss śaktīnāṃ kārakāṇāṃ sāmagrye pi avikalatve yaḥ kriyāphalasya kiñcidviśeṣamavagamayitumanutpatterupanibandhaḥ sā viśeṣoktiḥ tasyāśca dvaubhedau kvacitkhalu kāraṇasāmagrye pi yatkāryaṃ notpadyate tasyānutpattau svakaṇṭhena nimittamupādīyatekvacittvarthasāmarthyādavagamyate tadāhadarśitena nimittena nimittādarśanena ca tasyā bandho dvidhā lakṣye dṛśyate lalitātmakaḥ  UKss adarśanamanupādānam tatra dvitīyasya bhedasyodāharaṇammaharddhini gṛhe janma rūpaṃ smarasuhṛdvayaḥ tathāpi na sukhaprāptiḥ kasya citrīyate na dhīḥ  UKss  atra dhanasaṃbhārayogaḥ surūpatvaṃ yauvanaṃ ceti yānyetāni sukhaprāptau kāraṇānyavikalāni tatsadbhāve pi kriyāphalabhūtāyāḥ sukhaprāpteranutpattirupanibaddhā pūrvoktānāṃ sukhahetūnāṃ vismayavibhāvanātmakaviśeṣakhyāpanāya atra ca nimittaṃ khakaṇṭhenānupāttamapyarthasāmarthyādavagamyate vidhivaidhuryādirūpaśabdo tra śarīrasya rūpamātrāvyabhicāritvādrūpaprakarṣatātparyeṇopāttaḥ smarasuhṛdvayo yauvanam yauvane hi manmathābhimukhībhavati ādyabhedodāharaṇaṃ tuitthaṃ visaṃṣṭhulaṃ dṛṣṭvā tāvakīnaṃ viceṣṭitam nodeti kimapi praṣṭu satvarasyāpi me vacaḥ  UKss atra praśnatvarālakṣaṇakāraṇasadbhāve pi praśnavacaso nutpattirupanibaddhā tayā ca praśnavacanakāraṇasya vismayavibhāvanākhyo viśeṣo vagamyate atra ca nimittaṃ bhagavatīgativisaṃṣṭhulaceṣṭitadarśanaṃ svakaṇṭhenopāttam virodhaḥguṇasya vā kriyāyā vā viruddhānyakriyāvacaḥ yadviśeṣābhidhānāya virodhaṃ taṃ pracakṣate  UKss yatra kavinā guṇasya vā kriyāyā vā athavā dvirvāśabdasyopāttatvāt dravyasya viruddhonyaḥ padārthaḥ sajātīyo vijātīyo vā vacasā svapratibhāprasūtena varṇanikātmanā kriyatekañcidviśeṣamavagamayituṃ sa virodhākhyo laṅkāraḥ guṇakriyādravyāṇāmutprekṣālaṅkāralakṣaṇavyākhyānasamaye svūrūpamuktam kriyā kāraṇamutpādanaṃttpradhānaṃ vacaḥ kriyāvacaḥ kavipratibhayā khalu purāṇaprajāpatinirmitaśuṣkaparuṣapadārthavilakṣaṇāḥ sarasāḥ padārthāḥ abhinavā eva nirmīyante ataḥ kriyāvaca ityuktam tasyodāharaṇamyadvā māṃ kiṃ karomyeṣa vācālayati vismayaḥ bhavatyāḥ kvāyamākāraḥ kvedaṃ tapasi pāṭavam  UKss atra yadetatpūrvamupakrāntaṃ vaco me nodetīti tasyākṣepo yadvetikṛtaḥ kiṃvā karomi vismayavācālitaḥ san bravīmi bhavatyāḥ kvate eṣa vismayo māṃ vācālayatīti saṃbandhaḥ atrākṛteḥ sukumārāyāḥ pāṭavasya ca kaṭhinakāyasādhyasya virodho bhagavatīniṣṭhatvenopanibaddhaḥ tena ca vismayavibhāvanākhyo viśeṣo tra khyāpyate ayaṃ cāsiddhasvabhāvadharmaniṣṭhatvādguṇavirodhaḥ evaṃ sādhyasvabhāvadharmaniṣṭhe pi kriyāvirodhe udāhāryam tathā dravyavirodhe guṇakriyāvirodhe guṇadravyavirodhe kriyādravyavirodhe ca tulyayogitāupamānopameyoktiśūnyairaprastutairvacaḥ sāmyābhidhāyi prastāvabhāgbhirvā tulyayogitā  UKss aprastutānāmeva vā yatra sāmyamabhidhīyate sā tulyayogitā  ata eva prākaraṇikāprākaraṇikobhayārthaniṣṭhatvābhāvāttatropamānopameyoktiśūnyatvaṃ prastāvabhāgbhiḥ prastutaiḥ sāmyābhidhāyi vaca iti saṃbandhaḥ tasyāḥ pūrvabhedasyodāharaṇamtvadaṅgamārdavaṃ draṣṭuḥ kasya citte na bhāsate mālatīśaśabhṛllekhākadalīnāṃ kaṭhoratā  UKss tvaccharīrasaukumāryadarśinaḥ kasyeva cetasi mālatyādīnāṃ kāṭhinyaṃ na bhāsata ityarthaḥ atra mālatyādīnāmaprākaraṇikānāmevārthānāṃ kaṭhoratvalakṣaṇaṃ sāmyamupanibaddham draṣṭuriti tṛn tadyoge ca tvadaṅgamārdavamiti na lokāvyayaniṣṭheti ṣaṣṭhīniṣedhaḥ dvitīyabhedasyodāharaṇamyogapaṭṭo jaṭājālaṃ tāravītvaṅmṛgājinam ucitāni tavāṅgasya yadyamūni taducyatām  UKss atra prākaraṇikānamapi yogapaṭṭādīnāṃ bhagavatīśarīre saṃsparśanaucityalakṣaṇaḥ samāno dharmo nibaddhaḥ tāravītvak valkalam aṅgasya śarīrasya aprastutapraśaṃsāadhikārādapetasya vastuno nyasya yā stutiḥ aprastutapraśaṃseyaṃ prastutārthanubandhinī  UKss adhikārādupavarṇanāvasarādapagatasya prākaraṇikādaparasya vastuno yatropanibandhaḥ sā aprastutapraśaṃsā na caivamapi tasyā unmattapralāpaprakhyatāyataḥ sā kenacitsvājanyena prastutamarthamanubadhnati taduktamprastutārthānubandhinīti tasyā udāharaṇamyānti svadeheṣu jarāmasaṃprāptopabhoktṛkāḥ phalapuṣparddhibhājo pi durgadeśavanaśriyaḥ  UKss atra kṛcchreṇa gantuṃ śakyate yasmindeśe tadgatakānanānāṃ śobhā aprākaraṇikya eva svadehajarjaratayopavarṇitāḥ tābhiśca sādṛśyaṃ svājanyena bhagavatīceṣṭitamupameyabhūtaṃ evaṃvidharūpatayāvagamyate durgeti suduroradhikaraṇaiti ḍapratyayaḥ vyājastutiḥśabdaśaktisvabhāvena yatra nindeva gamyate vastutastu stutiśceṣṭā vyājastutirasau matā  UKss  yatra śabdānāmabhidhāyakānāṃ yā śaktirarthapratyāyanautsukyaṃ tasyā yaḥ svabhāvo niyatārthaniṣṭhatvātmakastena nindā gamyate iva natvasau nindaiva padārthaparyālocanasāmarthyotthāyāṃ stutau vākyārthībhūtāyāmavāntaravākyārthatvāt ata evāhavastutastu stutiśceṣṭeti vastuta ityarthasāmarthyādityarthaḥ tatra vyājastutirnāmālaṅkāro bhavati nindāvyājena hi sā stutiḥ ato vyājastutiḥ tasyā udāharaṇamdhigananyopamāmetāṃ tāvakīṃ rūpasaṃpadam trailokye pyanurūpo yadvarastava na labhyate  UKss atra yadetaddhigvādopahatatvaṃ rūpasaṃpadaḥ sākṣācchabdavyāpāreṇa spṛṣṭaṃ na tatsvātmaparyavasitaṃarthasāmarthyotthalokottarabhagavatīrūpotkarṣapratipādanaparyavasitatvāt atastasyāvāntaravākyārthatā teneyaṃ vyājastutiḥ nindāvyājena rūpotkarṣasya stūyamānatvāt dhigananyopamāmi tyubhasarvatasoḥ kāryeti dvitīyā vidarśanāabhavanvastusaṃbandho bhavanvā yatra kalpayet upamānopameyatvaṃ kathyate sā vidarśanā  UKss  yatra padārthānāṃ saṃbandhaḥ svayamanupapadyamānaḥ sannupamānopameyabhāve paryavasyati athavā upamānopameyabhāvakalpanayā svātmānamupapādayati  tatra vidarśanā viśiṣṭasyārthasya upamānopameyabhāvātmakasyopadarśanāt tasyā udāharaṇamvinocitena patyā ca rūpavatyapi kāminī vidhuvandhyavibhāvaryāḥ prabibharti viśobhatām  UKss vidhuścandraḥ vibhāvarī rātriḥ atra rajanikararahitavibhāvarīviśobhatvasya yadetatkarmatvaṃ tatkāminīkartṛkāyāṃ bharaṇakriyāyāṃ na samanvayaṃ gacchati na hyanyasya saṃbandhinīṃ viśobhāmanyo bibharti ataḥ padārthasamanvayasyātrānupapattiḥ upamānopameyabhāvastvatra vākyārthaviśrāntisthānaṃ kṛṣṇarātrivadviśobhatāṃ bibhartiti evametadbhavati vastvasaṃbandhe upamānopameyabhāvakalpanāyāmudāharaṇam yatra tu padārthasamankya upamānopameyabhāvakalpanayā svātmānamupapādayati tasya vidarśanābhedasyodāharaṇamudbhaṭapustake na dṛśyate tasya tu bhāmahodatamidamudāharaṇamayaṃ mandadyutirbhāsvānastaṃ prati yiyāsati udayaḥ patanāyeti śrīmato bodhayannarān  ititatra prathamodayasamayavijṛmbhamāṇasvakāntirahitasaya bhāsvato yadetadastamayaunmukhyaṃtadupetasya śrīmataḥ prayojyakartṝn prati pātāvasānodayakarmake vabodhe tatsamarthācaraṇalakṣaṇaṃhetukartṛtvamupanibaddham tathāvidhaṃ khalu bhāsvantaṃ paśyantaḥ śrīmanto budhyante bhāsvata iva sarvasyodayaḥ pātāvasāna iti tāṃścāsau tathāvabudhyamānān svāvasthopadarśanena prayuṅkte yathā mamāyamudayaḥ pātāvasānastathā bhavatāmapīti atra ca preṣaṇādhyeṣaṇayorabhāvāttatsamarthācaraṇalakṣaṇa eva prayojakavyāpāraḥ kārīṣo dhyāpayati bhikṣā vāsayatīti yathā  tena ca prayojyaprayojakabhāvena svātmānamupapādayitumupamānopameyabhāva ākṣiptaḥ he śrīmanto yathā mamāyamudayaḥ patanāya tadvadbhavatāmapīti  yūyaṃ budhyadhvamiti  tenātra prayojyaprayojakabhāvalakṣaṇena padārthasamanvayena svātmopapādanāyopamānopameyabhāvasyākṣepāt dvitīyo vidarśanāyā bhedaḥ saṃkaraḥsa ca caturvidhaḥ saṃdehaśabdārthavartyalaṅkāraikaśabdābhidhānānugrāhyānugrāhakabhedena tatra saṃdehasaṃkarastāvatanekālaṅkriyollekhe samaṃ tadvṛttyasaṃbhave ekasya ca grahe nyāyadoṣābhāve ca saṃkaraḥ  UKss anekasyālaṅkārasyollekhe cetasyupārohe saṃdehasaṃkaro bhavatina tvekaśabdābhidhānasaṃkarādāvapi anekālaṅkārollekhaḥ saṃbhavati yathāmurārinirgatā nūnaṃ narakapratipanthinī tavāpi mūrghni gaṅgeva cakradhārā patiṣyati atra hyupamānopameyabhāvastatpratibhāhetuśca śleṣo nekālaṅkāra ullikhyate upamānopameyabhāve tāvatgaṅgopamānam cakradhārā upameyā murārinirgatatvaṃ sādhāraṇo dharmaḥ śleṣastvatra narakapratipanthiśabdādātmānaṃ labhate ekatra hi narako dānavaḥ aparatra tvavīcyādiḥ etau ca dvāvalaṅkārāvekasminnivaśabde nupraviśataḥ na hyupamānopameyabhāvastatpratibhāheturvā śleṣaḥ samāsādyabhāve ivaśabdādimantareṇa svarūpaṃ pratilabhate tenātra dvāvalaṅkārā vekasminvācake iva śabde nupraviṣau  yadi cānekālaṅkārollekhe sati saṃdehasaṃkarastata evamādāvapyanekālaṅkārollekhasya saṃbhavātsaṃdehasaṃkaraprasaṅga ityāśaṅkyoktamsamaṃ tadvṛttyasaṃbhava  iti  tasyānekasyālaṅkārasya samaṃ yugapadyadi vṛttirvyāpāro laṅkāryālaṅkaraṇātmako na saṃbhavatītyarthaḥ  pūrvokte tūdāharaṇe murārinirgateti sādhāraṇadharmopādānānnarakapratipanthinīti ca śleṣapadopadarśanānnānekasyālaṅkārasya yugapadvṛtterasaṃbhavaḥ tena tatra na saṃdehasaṃkaratā nanu yadyanekālaṅkārolleke yugapadvṛttyasaṃbhave ca saṃdehasaṃkaratvam eva sati yatra pratibhāmātreṇānekasminnalaṅkāre ullikhyamāne yasya sādhakaṃ pramāṇamasti sa upādīyate yasya tu bādhakaṃ pramāṇaṃ vidyate sa tyajyate  tatrāṣyanekālaṅkārollekhasya samaṃ tadvṛttyasaṃbhavasya ca saṃbhavātsaṃdehasaṃkaratvaṃ prasajjatītyāśaṅkyoktamekasya ca grahe nyāyadoṣābhāve  ceti  nyāyaḥ sādhakaṃ pramāṇam doṣo bādhakaṃ pramāṇam  yatrānekālaṅkārollekhe yugapadvṛttyasaṃbhave ca ekatarasya grahaṇe sādhakabādhake pramāṇe samastavyastatayā na vidyete tatra saṃdehasaṃkaraḥ tena nāniṣṭaprasaṅgaḥ  tathāhiyatra sādhakabādhake pramāṇe sāmastyena vidyate tatra yasya sādhakaṃ pramāṇamasti tasyopādānādbādhakasya pramāṇopetasya ca tyāgādekasya  grahaṇaṃ bhavati   yatrāpi sādhakabādhakapramāṇayorvaiyastyenānyatarasya vidyamānatā tatrāpi pratibhollikhyamānānekālaṅkāramadhyātsādhakapramāṇopetasyopādānātpramāṇaśūnyasya tathā bādhakapramāṇopetasya parityāgāttditarasya ca pūrvollikhitasya pāriśeṣyeṇopādānādekasya graho bhavati yatra tu sādhakabādhakapramāṇābhāvastatra saṃdeha eva evamayaṃ saṃdehasaṃkaro lakṣitaḥ tasyodāharaṇamyadyapyatyantamucito varenduste na labhyate tathāpi vacmi kutrāpi kriyatāmādaro nare  UKss atra varenduriti vara eva induḥvara induriveti rūpakasamāsopamayordvayoralaṅkārayorullekhaḥ na ca tasyānekasyālaṅkārasya yugapadvṛttiḥ saṃbhavati ekālaṅkārasaṃśrayeṇaivālaṅkārasya kṛtakṛtyātvāt na cātra dvayormadhyādekatarasya grahaṇāya sādhakabādhakapramāṇayogaḥ sādhakaṃ hi pramāṇaṃ vidyamānaṃ vidhimukhenālaṅkāraṃ jñāpayet tathā bādhakamapi prahātavyālaṅkāraniṣedhamukhenopādeyamalaṅkāraṃ pūrvollikhitaṃ pāriśeṣyādupādeyatayā pratipādayati atra tu dvayoḥ sādhakabādhakapramāṇayorabhāvātsaṃdehaḥ tena saṃkaro laṅkāraḥ śabdārthavartyalaṅkārastuśabdārthavartyalaṅkārā vākya ekatra bhāsinaḥ saṃkaro vāyatraikasminvākye śabdavartinorthavartinaścālaṅkārāḥ saṃsargamupayānti sa śabdārthālaṅkāraḥ tasyodāharaṇamitthaṃ sthitirvarārthā cenmā kṛthā vyarthamarthitām rūpeṇa te yuvā sarvaḥ pādabaddho hi kiṅkaraḥ  UKss varārthā bhartrarthā kiṅkaro dāsaḥ atra thakāropanibaddho nuprāsātmakaḥ śabdālaṅkāraḥ arthālaṅkāraścārthāntaranyāso vidyate tathāhiatra mākṛthā vyarthamarthitāmityupāditsiterthe rthitvasyākaraṇaṃ yadupanibaddhaṃtadanupapadyamānatayā saṃbhāvya tatsamarthanāyoktaṃ rūpeṇa te yuvā sarvaḥ pādabaddho hi kiṅkaraiti yo guṇotkarṣaśālī sa nārthayateapitvarthyate yathā ratnādi tvaṃ ca rūpavattvādguṇotkarṣaśālinī tasmādupāditsiterthetavārthitvamayuktamiti tenāyaṃ śabdārthavartyalaṅkārasaṃkaraḥ ekaśabdābhidhānasaṃkarastu ekavākyāṃśapraveśādvābhidhīyate  UKss ekasminvākyāṃśe vākyaikadeśe yatrānekasyālaṅkārasyānupraveśaḥ sa ekaśabdābhidhānasaṃkaraḥ tasyodāharaṇammaivamevāssva sacchāyavarṇikā cārukarṇikā ambhojinī citrasthā dṛṣṭimātrasukhapradā  UKss atropamālaṅkāra upamāpratibhotpattihetubhūtaśca śleṣa ityetau dvāvalaṅkārāvekasminvākyāṃśe ivaśabde nupraviṣṭau tathāhiambhojinī upamānamgaurī upameyādṛṣṭimātrasukhapradatvaṃ sādhāraṇo dharmaḥ ityupamā sacchāyavarṇikā cārukarṇiketi śleṣaḥ ambhojinyāṃ hi varṇā rājavartādayaḥ gauryāṃ tu gauratvam ambhojinyāṃ karṇikā kamalamadhvarttibījakośaḥ gauryāṃ tu cārū karṇau kapūcātra samāsāntaḥ tenāyaṃ śleṣaḥ etau ca dvāvalaṅkārā vekasminvākyāṃśe ivaśabde nupraviṣṭau tenāyamekaśabdābhidhānasaṃkaraḥ anugrāhyānugrāhakasaṃkarastuparasparopakāreṇa yatrālaṅkṛtayaḥ sthitāḥ svātantryeṇātmalābhaṃ no labhante so pi saṃkaraḥ  UKss yatrobhayorupamānopameyayoḥ parasparamupamānopameyabhāvastatropameyopamā upameyenopamānasyopamānāt nanu ca prākaraṇikaṃ sāmyābhidhānasaṃbandhi upameyaṃ aprākaraṇikaṃ upamānaṃ yadi cātropameyasyopamānatvamabhidhīyate evaṃsati tasya prākaraṇikatvaṃ vyāhanyate ityāśaṅkyoktampakṣāntarahānigāmiti nātropamānopameyabhāve tātparyaṃ kintu etadeva dvayamevaṃvidhaṃ vidyatena tvanyadetayoḥ sadṛśaṃ vastvantaraṃ vidyate iti ataśca etatpakṣadvitayavyatiriktasya pakṣāntarasyātra hānervivakṣitatvāt parasparamupamānopameyabhāvona duṣyatīti tasya pakṣāntarahānau pratapādyāyāmavāntaravākyārthatvenāvasthānātvaraṃ viṣaṃ bhakṣaya mā cārasya gṛhe bhuṅkthāḥ itivat atra hi viṣabhakṣaṇaṃ na vidhīyate durjanagṛhe bhojanaparivarjanatātparyāt evamihāpyupamānopameyabhāvasyāvivakṣāpakṣāntarahānau tātparyāt tasyā udāharaṇamhareṇeva smaravyādhastvayānaṅgīkṛto pi san tvadvapuḥ kṣaṇamapyeṣa dhārṣṭyādiva na muñcati  UKss  atra dhārṣṭyādi na muñcatīti yāsāvutprekṣā sā hareṇeva smaravyādhastvayānaṅgīkṛto pi sannityupamāpratibhotpattihetuśleṣavaśena svarūpaṃ pratilabhate anaṅgīkṛto hi anaṅgatvamaśarīratvamāpāditaḥ anūrīkṛtaśca yaścānūrīkṛtaḥ kṣaṇamapi na muñcati tatra dhārṣṭyaṃ hetutayotprekṣituṃ śakyate tena śleṣavaśenātrotpreksā āsāditasvabhāvā atoyamanugrāhyānugrāhakasaṃkaraḥ evamayaṃ caturvidhaḥ saṃkaro nānālaṃkāragatavikalpavyavasthāsamuccayāṅgāṅgibhāvasamāśrayaṇenābhihitaḥ tatrānekālaṃkāravikalpātsaṃdehasaṃkaraḥ nibhinnādhāratvena śabdārthavartinolaṃkārayoravasthānādvyavasthāsamāśrayaḥ śabdārthavartyalaṃkārasaṃkaraḥ ekaśabdābhidhānasaṃkare tu samuccayenānekolaṃkāra ekasminvākyāṃśe ivādāvanupraviśati anugrāhyānugrāhakasaṃkare tvanakasyālaṃkārasyāṅgāṅgibhāvaḥ ato vikalpavyavasthāsamuccayāṅgāṅgibhāvasaṃśrayā ete catvāraḥ saṃkarabhedāḥ upameyopamāanyonyameva yatra syādupamānopameyatā upameyopamāmāhustāṃ pakṣāntarahānigām  UKss yatrobhayorupamānopameyayoḥ parasparamupamānopameyabhāvas tatropameyopamā upameyenopamānasyopamānāt nanu ca prākaraṇikaṃ sāmyābhidhānasaṃbandhi upameyam aprakaraṇikamupamānam yadi cātropameyasyopamānatvam abhidhīyate evaṃ sati tasya prākaraṇikatvam vyāhanyate ityāśaṅkyoktam  pakṣāntarahānigāmiti nātropamānopameyabhāve tātparyaṃ kiṃtu etadeva dvayamevaṃvidhaṃ vidyate na tvanyadetayoḥ sadṛśaṃ vastvantaraṃ vidyata iti ataśca etat pakṣadvitayavyatiriktasya pakṣāntarasyātra hānervivakṣitatvāt parasparamupamānopameyabhāvo na duṣyatīti tasya pakṣāntarahānau pratipādyāyāmavāntaravākyārthatvenāvasthānāt  varaṃ viṣaṃ bhakṣaya mā cāsya gṛhe bhuktvā  itivat atra hi viṣabhakṣaṇaṃ na vidhīyate durjanagṛhe bhojanaparivarjanatātparyāt evamihāpyupamānopameyabhāvasyāvivakṣā pakṣāntarahānau tātparyāt śirāṃsi paṅkajānīva vegotpātayato dviṣām ājau karopamaṃ cakraṃ yasya cakropamaḥ karaḥ  UKss atra yasyetyupāttsya tvatkṛte so pi vaikuṇṭha ityatra tacchabdasamanvayenā kāṅkṣāvicchedo bhaviṣyate uttareṣvapi ca ślekeṣu tenaiva yacchabdārtho nirākāṅkṣī kāryaḥ atra karacakrayoḥ parasparamupamānopameyabhāvaḥ sādhāraṇaścātra dharmaḥ atitvaritatvena śatruśiro vakartanam eṣa cātropamānopameyabhāvaḥ upamānāntarābhāve paryavasitaḥ yadi parametayoreva parasparamupamānopameyabhāvaḥ syādanyatve tayorupamānaṃ nāstīti sahoktiḥtulyakāle kriye yatra vastudvayasamāśrite padenaikena kathyete sā sahoktirmatā satām  UKss yatra vastudvayasamavete dve kriye padenaikena tantravṛttyā kathyete tatra sahoktirnāmālaṅkāro bhavati nanu saṃjahāra śaratkālaḥityādāvapi dīpake padenaikena vastudvayasamavete dve kriye kathyete ataśca tatrāpi sahoktitvaṃ prāpnotīti āsaṅkyoktamtulyakāle iti yatra sahādinā padena tulyakālatāmavagamya vastudvitayasamāśrite dve kriye kathyete tatra sahoktitvam na caivaṃ dīpaka iti nātivyāptiḥ sahādinā ca śabdena yugapatkālatāyāmavadyotyamānāyāṃ dvaya gatiḥ kadācitkhalu yayoḥ kriyayostulyakālatā te kriye tulyakakṣatayā svāśrayaviśrāntatvenābhidhīyete yatā devadattyajñadattau saha bhuñjāte iti kadācittvekāśrayaviśrāntāyāṃ kriyāyāmabhihitāyāṃ sahādyarthaparyālocanāsāmarthyādaparasyāśrayasya  kriyāsaṃbandho vagamyate yathā devadatto yajñadattena saha bhūṅkta iti tatreha dvitīyā gatirāśrīyate śābdena rūpeṇaikatra kriyāsaṃbandhasya pratītasyāparatrārthena rūpeṇonnīyamānatvena vakrabhaṇite sadbhāvāt evaṃvidhasya yatraiva śobhātiśayavidhāyitvaṃ tatraiva sahokteralaṅkāratā na sarvatreti draṣṭavyam tasyā udāharaṇamdyujano mṛtyunā sārdhaṃ yasyājau tārakāmaye cakre cakrābhidhānena praiṣyeṇāptamanorathaḥ  UKss yasya praiṣyeṇa iti saṃbandhaḥ atra mṛtyordyujanasya ca manorathāvāptikaraṇalakṣaṇe dve kriye padenaikenokte cakre vāptamanoratha iti  yadyapyavāptamanoratha iti cakra iti ca suptiḍantatvabhedena padadvitvaṃ tathāpi kriyāpadadvitayopādānavyāvṛttervavakṣitatvātpadenaikeneti  na virudhyate  athavā cakre iti karoti kriyā sāmānyabhūtā viśeṣamantareṇāparyavasyantī manorathāvāptilakṣaṇaṃ viśeṣaṃ garbhīkaroti ataścātra satyapyanekapadatve ekapadībhāva iva prakāśate tena ekena padenetyuktam sārdhaṃ śabdaścātra tulyakālatāmavadyotayati yasya praiṣyeṇājñākāriṇā cakrasaṃjñakena kartṛbhūtena mṛtyunā sārdhamapṛthakkālatayā dyujana āptamanorathaḥ kṛta iti anekalokakavalīkaraṇānmṛtyormanorathāvāptiḥdyujanasya ca śatruvināśāt parivṛttiḥsamanyūnaviśeṣṭaistu kasyacitparivartanam arthānarthasvabhāvaṃ yatparivṛttirabhāṇi sā  UKss kasyacidvastuno vastvantareṇa parivartanaṃ parivṛttiḥ sā ca trividhā parivartanakārakāṇāṃ parivartanīyena saha samatvānnyūnatvādadhikatvācca tadidamuktamsamanyūnaviśiṣṭairiti tatra yasyāḥ samorthaḥ parivartyate tasyā anarthasvabhāvatā arthaśabdena hi upādeyo ptho bhidhīyaterthyate sāviti kṛtvā yatra ca sāmyaṃ tabhārthanīyatvaṃ nāsti tenārthyatvābhāvānugamāttatrānarthatvamabhidhīyate atastatrānarthasvabhāvaṃ parivartanam yatrāpa ca nikṛṣṭaparigraheṇotkṛṣṭaparityāgaḥ kriyatetatrāpyanarthasvabhāvatā upādeyaviparītasyopādānāt arthapratipakṣo hyatrānarthaḥ adharmānṛtavat yatā hyadharmānṛtaśabdābhyāṃ nottarapadārthrābhāvamātramabhidhīyatenāpyuttarapadārthatulyorthaḥkiṃ tarhi etatpratipakṣasyaivābhidhānaṃevamihāpyanarthaśabdena arthapratipakṣasyaivābhidhanam yathā anartho vairiṇāmāpatita ityevamādau tena yatrotkṛṣṭena nikṛṣṭaḥ parigṛhyate tatra duḥkhahetutvādarahthapratipakṣatvenānarthakhabhāvatā yatra tu nikṛṣṭenotkṛṣṭaḥ parigṛhyate tatrotkṛṣṭasya sukhahetutvenopādeyatvādarthasvabhāvatā tadidamuktamarthānarthasvabhāvamiti tatra samaparivṛtterudāharaṇamuro datvāmarārīṇāṃ yena yuddheṣvagṛhyata hiraṇyākṣavadhādyeṣu yaśaḥ sākaṃ jayaśriyā  UKss atra urodānena utsāho lakṣyate yaścātra lakṣyamāṇāsyārthasyotsāhasyopāyatayā pratīyate  abhidheyortho vakṣaso dānaṃ nāma yo hi yatra vakṣa udyamayati sa tatrotsahata iti tatpratibhāvacchāditasyotasāhasya pratitiḥ tadapekṣayā samena  samasya parivartanam  uroyaśasoḥ samatvāt nyūnaparivṛttestūdāharaṇamnetroragabalabhrāmyanmandarādriśiraścyutaiḥ ratnairāpūrya dugdhārbdhi yaḥ samādatta kaustubham  UKss netrabhūta urago vāsukiḥ atrakaustubhasyotkṛṣṭasya nikṛṣṭaratnaparatyāgena grahaṇānnikṛṣṭenotkṛṣṭasya parivartanam viśeṣṭaparivṛttestūdāharaṇamyo balau vyāptabhūsīmna makhena dyāṃ jigīṣati abhayaṃ svargasadmabhyo datvā jagrāha kharvatam  UKss bhūsīmā pṛthivyā avadhiḥ makho yajñaḥ atra abhayenotkṛṣṭena nikṛṣṭasya kharvatvasya hrasvatvasya parivartanaṃ abhidheyāpekṣayāpūrvatarodāharaṇavatpratibhāti tātparyārthāpekṣayā tu neyaṃ parivṛttiḥ cattaddevebhyaḥ abhayaṃ pratijñātaṃ tadupāyabhūtāyā vāmanaveṣeṇa svarvatāyāḥ parigṛhītatvāt iti māhaśrīpratīhārendurājaviracitāyāmudbhaṭālaṅkārasārasaṃgrahaladhuvṛttau pañcamo vargaḥ  atha ṣaṣṭho vargaḥ ananvayaṃ sasaṃdehaṃ saṃsṛṣṭiṃ bhāvikaṃ tathā kāvyadṛṣṭāntahetū cetyalaṅkārānpare viduḥ  UKss atra itiśabdasya vakṣyamāṇaṃ yadananvayādilakṣaṇaṃ tadupakṣepārthatvena prayogānnānanvayādisvarūpaparāmarśārthatvam ityevaṃ vakṣyamāṇalakṣaṇakatvenānanvayādīnalaṅkārānvidurityarthaḥ ityevaṃ vakṣyamāṇalakṣaṇakatvenānanvayādīnalaṅkārānvidurityarthaḥ ato vedanakriyākarmatvādananvayamityādau dvitīyā kāvyadṛṣṭāntahetū cetyatra dṛṣṭāntahetuśabdābhyāṃ kāvyaśabdaḥ pratyekamabhisaṃbadhyate dṛṣṭāntaśabdasya cātra pūrvanipāto bhyarhitatvāt abhyarhitatvaṃ dṛṣṭāntasya dṛṣṭāntapratibimbitavyāptimukhena hetoḥ prāyeṇa gamakatā saṃpratyayāt sasaṃdehaḥupamānena tattvaṃ ca bhedaṃ ca vadataḥ punaḥ sasaṃdehaṃ vacaḥ stutyai sasaṃdehaṃ vadurbudhāḥ  UKss upamānabhedapūrvaṃ bhedamabhidadhataḥ kaveḥ kavinibaddhasya vā vakturvaca iti saṃbandhaḥ  saṃdehopetavacanavyājena upamānena tattvaṃ tadbhāvamabhedamupameyasyābhidhāyottarakālaṃ yadā tasmādupamānāttasyopameyasya bhedo bhidhīyate  tadā sasaṃdeho laṅkāraḥ  nanu upamānena saha pūrvamabhede bhihite sati punaryadi tasmāddhedasyābhidhānaṃ kriyate evaṃ sati gajasnānaṃ prāpnotītyāśaṅkyoktamstutyai iti stutyarthatvena evaṃvidhā abhidhā samāśrīyata ityarthaḥ tasyodāharaṇamhaste kimasya niḥśeṣadetyahṛddalanodbhavam yaśaḥsaṃcaya eṣa syātpiṇḍībhāvo sya kiṃkṛtaḥ  UKss nābhipadmaspṛhāyātaḥ kiṃ haṃso naiṣa cañcalaḥ iti yasyābhitaḥ śaṅkhamaśaṅkiṣṭārjavo janaḥ  UKss ārjavo mūrkhaḥ ṛjutvayogāt atra śaṅkha upameyaḥ yaśaḥsaṃcayo haṃsaścopamānam tayośca pūrvamabhedasaṃdehavyājenābhihitaḥ kimeṣa yaśaḥsaṃcayaḥ syādititathā kiṃ haṃsa iti punaścātropamānādupameyasya bhedo varṇitaḥ yaśaḥsaṃcayāttāvadbhedopavarṇanaṃ piṇḍībhāvo sya kiṃkṛta ita yaśaḥsaṃcayaḥ khalu prasaraṇaśīlaḥ asya tu tadviruddhaḥ piṇḍībhāvo dṛśyate tena nāyaṃ yaśaḥsaṃcaya iti haṃsāttu bhedābhidhānaṃ naiva cañcala iti haṃsasya ha cañcalatvaṃ nāma dharmaḥ ihaca tannopalabhyatetasmānnaiva haṃsa iti evaṃ vidhasya cātrābhidhānasya phalaṃ stutiḥyaśaḥsaṃcayo bhagavatā svahastavartī kṛta ititathāsaṃbhāvyamānahaṃsāgamanaṃ tribhuvanotpattinibandhanaṃ yattannābhinalinaṃ tadvān bhagavāniti sasaṃdehasya bhedāntaramāhaalaṅkārāntaracchāyāṃ yatkṛtvā dhīṣu bandhanam asaṃdehe pi saṃdeharūpaṃ saṃdehanāma tat  UKss chāyā śobhā yatra saṃdehābhāve pi saṃdehasyopanibandhe sati na pūrvavadupamānādupameyasya bheda upanibadhyate kiṃtarhyabheda eva saṃśayacchāyayā tathāvidhasya copanibandhasya phalamalaṅkārāntaropajanitā saundaryapratipattiḥ yadāhadhīṣvalaṅkārāntaracchāyāṃ kṛtvā iti tatrāpi saṃdehālaṅkāraḥ tasyodāharaṇamnīlābdaḥ kimayaṃ merau dhūmo tha pralayānale iti yaḥ śaṅkyate śyāmaḥ pakṣīndrerkatviṣi sthitaḥ  UKss atra meroruparivartī nīlo balāhakaḥ kalpāntavahnyāścayaśca dhūmaḥ ityetadubhayamupamānam garuḍārūḍhastu bhagavān kṛṣṇavapurupameyaḥ tena ca upamānadvayena saṃdehavyājena bhagavānāpāditābheda upanibaddhaḥ kimayamevaṃvidhaḥ athaivaṃvidhaḥ iti tābhyāṃ copamānābhyāmupameyasya pūrvavadbhedanibandhanaṃ nātra kiṃcidabhihitam phalaṃ caivamabhidhānasyopamālaṅkāradhvananam evaṃvidhopamānadvitayasadṛśo bhagavānvainateyārūḍha iti ananvayaḥyatra tanaiva tasya syādupamānopameyatā asādṛśyavivakṣātastamityāhurananvayam  UKss yatra tenaiva na tu vastvantareṇa tasyaiva vastvantarasyopamānopameyabhāvo bhavettatra vastvantarānugamābhāvādananvayākhyo laṅkāraḥ nanu ca sādṛśyasaṃbandhe sati prākaraṇikamupameyamaprākaraṇikaṃ tūpamānamityupamānopameyayorlakṣitatvātkathamekasyaivopamitikriyāyāṃkarmatvaṃ karaṇatvaṃ ca saṃbhavatītyāśaṅkyoktamasādṛśyavivakṣāta iti nātromapānopameyabhāve tātparyaṃ kintūpameyopamāvadupamānāntaravyāvṛttāvityarthaḥ itiśabde tra vakṣyamāṇodāharaṇopakṣepārthatvādananvayaśabdena nābhisaṃbadhyate tena ananvayamiti dvitīyā tasyodāharaṇamyasya vāṇī svavāṇīva svakriyeva kriyāmalā rūpaṃ svamiva rūpaṃ ca lokalocanalobhanam  UKss atra vāṇīkriyārūpāṇāṃ trayāṇāmanupamatayā lokottaratvaṃ pratipādayitumātmanaivopamānopameyabhāvo nibaddhaḥ saṃsṛṣṭiḥalaṅkṛtīnāṃ bahvīnāṃ dvayorvāpi samāśrayaḥ ekatra nirapekṣāṇāṃ mithaḥ saṃsṛṣṭirucyate  UKss bahūnāmalaṅkārāṇāṃ parasparanirapekṣāṇāṃ dvayorvā tathāvidhayorekatra śabda eva artha eva vā upanibandhe sati saṃsṛṣṭiralaṅkāraḥ yatra tu parasparasāpekṣatvaṃ tatra sandehaikaśabdābhidhānānugrāhyānugrāhakasaṅkarāstrayaḥ pūrvamabhihitāḥ yatra ca śabdārthalakṣaṇāśrayadvitayaniṣṭhatayā anekālaṅkāropanibandhastatrāpi śabdārthavartyanekālaṅkārasaṃkara uktaḥ etadvailakṣaṇyena tu saṃsṛṣṭiḥ tasyā udāharaṇamtvatkṛte so pa vaikuṇṭhaḥ śaśīvoṣasi candrakām apyadhārāṃ sudhāvṛrṣṭi manye tyajati tāṃ śriyam  UKss taduttiṣṭhātidhanyena kenāpi kamalekṣaṇe vareṇa saha tāruṇyaṃ nirviśantī gṛhe vasa  UKss nirviśantī upabhuñjānā atra śaśī uṣasi candrikāmiva vaikuṇṭhaḥ tvatkṛte śriyaṃ tyajati ityupamā adhārāṃ sudhāvṛṣṭimiti rūpakam tathā hyatra lakṣmyāḥ sarve pīyūṣavṛṣṭeḥ saṃbandhino dharmā vidyante kevalaṃ dhārāsaṃbandhonāstītyupamānagataikaguṇanivṛttidvārikā śiṣṭopamānagatasakalaguṇābhyanujñārūpāropaṇāvagamyateyathā ayaṃ puruṣaḥ akaro hastīti tadetasmin śloke upamāyā rūpakasya ca dvayoralaṅkārayoḥ saṃsṛṣṭiḥ tayoḥ kevalābhidheyāśrayatvātparasparanirapekṣatvācca taduttiṣṭhaityetacchlokāpekṣayā tu kamalekṣaṇeiti samāsopamātmakamupamābhedamāśrityapūrvoktālaṅkāradvayasaṃkalanayā bahūnā malaṅkārāṇāṃ saṃsṛṣṭyudāharaṇadikpradarśanaṃ draṣṭavyam bhāvikampratyakṣā iva yatrārthā dṛśyante bhūtabhāvinaḥ atyadbhutāḥ syāttadvācāmanākulyena bhāvikam  UKss sāṃpratikena pradhvaṃsābhāvenopalakṣyamāṇāḥ padārthāḥ bhūtāḥyathā idānīṃ yudhiṣṭhirādayaḥ ye tu sāpratikena prāgabhāvena upalakṣyante te bhāvinaḥyathā idānīṃ bhagavadavatāraḥ kalkī bhaviṣṇuyaśāḥ  evamanantaropalakṣitāḥ bhūtā bhāvinaśca yerthāste sāṃpratikapradhvaṃsābhāvaprāgabhāvaviviktatayā vartamānāyamānāḥ pratyakṣā iva yatra dṛśyante  tadbhāvikaṃ nāmālaṅkāro bhavet  atra heturvācāmanākulatā arthānāṃ cātyadbhutatvam taduktamvācāmanākulyeneti atyadbhutā iti ca tatra vācāmanākulatā vyastasaṃbandharahitalokaprasiddhaśabdopanibandhājjhagityarthapratītikāritā tasyāṃ hi satyāṃ kaveḥ saṃbandhī yo bhāvaḥ āśrayaḥ śṛṅgārādirasasaṃvalitacaturvargopāyabhūtaviśiṣṭārthollekhī sa kavinaiva sahṛdayaiḥ śrotṛbhiḥ svābhiprāye bhedena tattatkāvyapratibimbitarūpatayā  sākṣātkriyate  śrotṛṇāmapi hi tathāvidhasvacchaśabdānubhavadrāvitāntarātmanāṃ sahṛdayānāṃ svābhiprāyapratimudrā tatra saṃkrāmati ataḥ kaveryo sāvabhiprāyastadgocarīkṛtā bhūtā bhāvino pi padārthastatra sahṛdayaiḥ śrotṛbhiḥ svābhiprāyābhedena pratyakṣā iva dṛśyante yathā cātra śabdagatamanākulatvamanantaroktena prakāreṇa hetustathārthagatamapi citrodāttārthopanibandhahetukamatyadbhutatvaṃ draṣṭavyam taduktaṃ bhāvikamupakramya bhāmahenacitrodāttādbhutārthatvaṃ kathāyāṃ svabhinītatā śabdānākulatā ceti tasya hetūn pracakṣateiti svabhinītatetyabhinayādidvāreṇa śṛṅgārādirasasaṃvalitatvaṃ caturvargopāyasyoktam tadevamevaṃvidhahetunibandhanaṃ kaviśrotṛbhāvadvitayasaṃmīlanātmakaṃ bhāvikaṃ draṣṭavyam  ata eva cātra kavisaṃbandhino bhāvasya śrotṛbhāvābhedādhyavasitasya puraḥsphuradrūpasya vidyamānatvādbhāvikavyapadeśaḥ bhāvo smin vidyate  iti bhāvikam  tadāhuḥrasollāsī kaverātmā svacche śabdārthadarpaṇo mādhuryaujoyutaprauḍhe prativindya prakāśate saṃpītasvacchaśabdārthadrāvitābhyantarastataḥ śrotā tatsāmyataḥ puṣṭiṃ caturvarge parāṃ vrajetiti svaccha iti prasādaguṇo bhihitaḥ prauḍha caturvarge parāṃ vrajetiti svaccha iti prasādaguṇo bhihitaḥ prauḍha iti tu sālaṅkāratā saṃpītau samyagāsvāditau tatsāmyata iti svabhiprāyābhedena kavigatasyābhiprāyasyādhyavasānādityarthaḥ tasyodāharaṇamkaroṣi pīḍāṃ prītiṃ ca nirañjanavilocanā mūrtyānayā samudvīkṣya nānābharaṇaśobhayā  UKss atrābharaṇocitamūrtitve pi nirañjanavilocanatvopalakṣitādābharaṇatyāgātpīḍā sahajasaundaryanirbharatvena tu ābharaṇasaṃpādyāyāḥ śobhāyāḥ paridṛśyamānatvātprītiḥ  tenātra sāṃpratikapradhvaṃsābhāvopalakṣitatvādbhūṣaṇasaṃbandho vyatito pyadbhuto yo sau vapuḥprakarṣastadvaśena pratyatra iva kavinopanibaddhaḥ tathaiva cāsau sahṛdayānāṃ camatkāramāvahati saṃtatamutkṛṣṭatayā vaicitryeṇa īkṣaṇīyā ābharaṇaśobhā yasyāmiti bahuvrīhiḥ kāvyehetuḥśrutamekaṃ yadanyatra smṛteranubhavasya vā hetutāṃ pratipadye kāvyaliṅgaṃ taducyate  UKss yatra ekaṃ vastu śrutaṃ sadvastvantaraṃ smārayati anubhāvayati vā tatra kāvyaliṅgaṃ nāmālaṅkāraḥ pakṣadharmatvānvayavyatirekānusaraṇagarbhatayā yathā tārkikaprasiddhā hetavo lokaprasiddhavastuviṣayatvenopanibadhyamānāvairasyamāvahanti na tathā kāvyehetuḥ atiśayena sarveṣāṃ janānāṃ yosau hṛdayasaṃvādīsarasaḥpadārthastanniṣṭhatayā upanibadhyamānatvāt ataḥ kāvyaliṅgamiti kāvyagrahaṇamupāttam na khalu tacchāstraliṅgaṃ kiṃ tarhi kāvyaliṅgamiti kāvyagrahaṇena pratipādyate nanu kāvyagrahaṇena kathaṃ kāvyasya sarasapadārthaniṣṭhatopadarśyate kāvyasya sarasatvāt kāvyaṃ khalu guṇasaṃskṛtaśabdārthaśarīratvāt sarasameva bhavatina tu nīrasam tathāhiguṇāḥ kāvyasya mādhuryaujaḥprasādalakṣaṇāḥ tatra mādhuryamāhlādakatvamojo gāḍhatāprasādastvavyavadhānenarasābhivyaktyanuguṇatā tadeteṣāṃ trayāṇāṃ guṇānāṃ madhyātprasādasya prādhānyam mādhuryaujasostu tattadrasābhivyaktyānuguṇyena tāratamyenāvasthitayoḥ prasāda eva sopayogatā evaṃ ca tatra tadrasānuguṇyena mādhuryaujobhyāṃ tāratamyenāvasthitābhyāṃ upakṛtoyo sau prasādātmā rasānāmavyavadhānena pratītiheturguṇastadupetaśabdārthaśarīratvenakāvyasyāvasthānātsarasataiva bhavatina tu nīrasatā yadyevamidānīṃ guṇaireva kṛtakṛtyatvātkāvyasyālaṅkārāṇāṃ tatra nirupayogatā prāpnoti naivaṃ guṇāhitaśobhe kāvye alaṅkārāṇāṃ śobhātaśayavidhāyitvāllaukikālaṅkāravat yathāhi laukikānāmalaṅkārāṇāṃ guṇasaṃskṛte yuvativapuṣi nibadhyamānānāmalaṅkāratā evaṃ kāvyālaṅkārāṇāmapi draṣṭavyam nanu nirguṇe pi kāvye alaṅkārāṇāṃ guṇavacchobhāvidhāyitvaṃ kasmānneṣyate aparadṛṣṭatvāt na khalu nirguṇe kāvye nibadhyamānānāmalaṅkārāṇāṃ jaradyoṣidalaṅkāravacchobhāvidhāyitvaṃ dṛśyate tathāhijaradyoṣityalaṅkārāṃ nibadhyamānā na tasyāḥ śobhāṃ hīyate tathāhijaradyoṣityalaṅkārā nibadhyamānā na tasyāḥ śobhāṃ kurvantipratyuta tasyāṃ nibadhyamānānāṃ teṣāmātmīyameva saubhāgyaṃ hīyate tathā kāvyālaṅkārāṇāmapi nirguṇe kāvye nibadhyamānānāṃ kāvyaśobhāhetutvābhāvaḥ svaśobhāhāniśca bhavati yadavocadbhaṭṭavāmanaḥyuvateriva rūpamaṅga kāvyaṃ svadate śuddhaguṇaṃ tadapyatīva vihitapraṇayaṃ nirantarābhiḥ sadalaṅkāravikalpakalpanābhiḥ yadi bhavati vacaścyutaṃ guṇebhyo vapuriva yauvanavandhyamaṅganāyāḥ api janadayatāni durbhagatvaṃ niyatamalaṅkaraṇāni saṃśrayante iti aṅgaśabda iṣṭāmantraṇe śuddhaguṇatvātsvadamānaṃ sadalaṅkāravikalpakalpanābhirvihitaparicayamatiśayena svadate iti saṃbandhaḥ ata evālaṅkārāṇaāmanityatā guṇarahitaṃ hi kāvyamakāvyameva bhavatina tvalaṅkārarahitam alaṅkārāṇāṃ guṇorahitaṃ hi kāvyamakāvyameva bhavatina tavalaṅkārarahitam alaṅkārāṇāṃ guṇopajanitaśobhe kāvye śobhātiśayavidhāyitvāt taduktamkāvyaśobhāyāḥ kartāro dharmā guṇāḥ tadatiśayahetavastvalaṅkārāḥ pūrve nityāḥ iti pūrve iti guṇā ityarthaḥ lakṣye ca alaṅkārarahitamapi kevalaguṇasaṃskriyamāṇaśabdārthaśarīraṃ kāvyaṃ dṛśyate yathā amarukasya kaveranibaddhaśṛṅgārarasasyandī ślokaḥkathamapi kṛtapratyāpattau priye skhalitottare virahakṛśayā kṛtvā vyājaprakalpatamaśrutam asahanasakhīśrotraprāptipramādasasaṃbhramaṃ vivalitadṛśā śūnye gehe samucchvasitaṃ tataḥ iti na khalvatrārthalaṅkāraḥ kaścitparidṛśyate atha mādhuryaujobhyāṃ paribṛṃhatasya prasādasya vidyamānatvātkāvyarūpatā  nanu cātrāpi īrṣyāvipralambhavirahavipralambhaśṛṅgārābhyāṃ svatirodhānenopakṛtaḥ saṃbhogaśṛṅgāro nāyikāniṣṭho nibaddhastadyogācca rasavattvamalaṃ  bhaviṣyati  tathāhi kathamapi kṛtapratyāpattau priyeityatra bhāge virahavipralambhapūrvakaḥ priyatamacittasāṃmukhyātmā saṃbhogaśṛṅgāraḥ sūcitaḥ ssvalitottara iti tu saṃjātagotraskhalitatvātpreyaso nāyikāyā īrṣyāvipralambhaśṛṃgāro nibaddhaḥ  punaśca virahakṛśayetyādibhistribhiḥ pādairavahitthena bhāvena nāyikādhāramīrṣyā vipralambhaśṛṅgāraṃ pracchādya saṃbhogaśṛṅgāreṇa cittollāsasūcitena  vākyārthasamāptiḥ kṛtā  tathā hivirahakṛśetyādinā pādena nāyikāgato manyuravacchādyopadarśitaḥ asahanasakhītyādinā tu gotraskhalitasya sakhīśrotraprāptiṃ virahavipralambhakāraṇatvenāśaṅkyadṛṣṭiparāvṛttyā sakhījanaśūnye gṛhe paridṛṣṭe yattannayakayā samullasitaṃ tadupanibandhātsaṃbhogaśṛṅgāreṇavākyārtho nirvāhitaḥ tadevamatra saṃbhogasya vapralambhavādhena labdhapadabandhasyopanibandhādrasavattvamalaṅkāraḥ tatkathamatra niralaṅkāratoktā ucyate na khalu kāvyasya rasānāṃ vālaṅkāryālaṅkārabhāvaḥkintu ātmaśarīrabhāvaḥ rasā hi kāvayasyātmatvena avasthitāḥśabdārthau ca śarīrarūpatayā yathā hyātmādhiṣṭhitaṃ śarīraṃ jīvatīti vyapadiśyate tathā rasādhiṣṭhitasya kāvyasya jīvadrūpatayā vyapadeśaḥ kriyate tasmādrasānāṃ kāvyaśarīrabhūtaśabdārthaviṣayatayātmatvenāvasthānaṃnatvalaṅkāratayā rasābhivyaktiśca yathāyogaṃ mādhuryaujobhyāṃ tāratamyenāvasthitābhyāmupabṛṃhito yo sau prasādātmā guṇastena kriyate ato tra vipralambhaśṛṅgāropakṛtasya saṃbhogaśṛṅgārasya saguṇakāvyātmatvenāvasthānaṃna tu kāvyaṃ prati alaṅkāratayeti yuktamidamuktaṃ niralaṅkāramapi kāvyaṃ saguṇaṃ dṛśyate iti evaṃ rasāntareṣu bhāveṣu rasabhāvābhāseṣu tatpraśameṣu ca vācyam tadāhuḥrasādyadhiṣṭhitaṃ kāvyaṃ jīvadrūpatayā yataḥ kathyate tadrasādīnāṃ kāvyātmatvaṃ vyavasthitam iti yattu rasādīnāṃ pūrvamalaṅkāratvamuktaṃ tadevaṃvidhabhedāvivakṣayā tadevaṃ guṇasaṃskṛtaśabdārthaśarīratvātsarasameva kāvyam yadyevaṃ guṇaśūnyatvānnīrasevyākaraṇādau bharatādau ca kāvyavyapadeśo na prāptaḥ tataśca vṛttadevādicaritaśaṃsi cotpīdyavastu ca kalāśāstrāśrayaṃ ceti caturdhā bhidyate punaḥ iti bhāmahoditaṃ virudhyateatra hi kalāśrayaśabdena bharatādyabhihitam śāstrāśrayaśabdena ca vyākaraṇādi ato vaktavyametatkathaṃ tatra kāvyavyapadeśaḥ iti ucyate mukhyayā tāvadvṛttyā guṇasaṃskṛtaśabdārthaśarīrameva kāvyam guṇarahitaśabdārthaśarīre tu kvāyamātre kāvyaśabdasya kāvyasādṛśyādupacārātprayogo bhaviṣyati uktaṃ cakāvyaśabdo yaṃ guṇālaṅkārasaṃskṛtayoḥ śabdārthayorvartebhaktyā tu śabdārthamātravacano tra gṛhteiti bhaktyeti upacāreṇetyarthaḥ tadevaṃ guṇasaṃskṛtaśabdārthaśarīratvātkāvyasya sarasatvamiti tadviśiṣṭaṃ kāvyaliṅgaṃsarasapadārthaniṣṭhameva bhavatiṣa na tu nīrasavastumātraniṣṭhaṃ śāstraliṅgavadityupapannam tārkikāṇāṃ ca hetuvyāpāre dvaividhyam  kecitkhalu tārkakā vyāptigrahaṇakāle yadanubhūtaṃ vyāpakaṃ vahnyādivastu dhūmādervyāpyasya tatsmaraṇamātre dhūmādihetudarśanaprabuddhasaṃskārāṇāṃ  puruṣāṇāṃ hetuvyāpāraṃ manyante   apare tu vahnyādīnāṃ parvatādidharmaviśeṣasaṃbandhasya pūrvamagṛhītasya dhūmādihetuvyāpārasāmarthyena idānīmeva avaseyatvālliṅgasāmarthyālliṅgyanubhavasyaiva  utpattimāhuḥ  tadidamuktaṃ smṛteranubhavasya veti tasyodāharaṇamchāyeyaṃ tava śoṣāṅgakānteḥ kiñcidanujjvalā vibhūṣāghaṭanoddeśāndarśayantī dunoti mām  UKss atra vibhūṣaṇavinyāsāspadabhūtā ye kaṇṭhādayastadavaśiṣṭānāmaṅgānāṃ yāsau kāntiḥ dīptiḥ tasyā anujjvalā malinā yāsau chāyā śobhā sā liṅgaṃtatsāmarthyācca bhūṣāvinyāsapradeśānāṃ bhūṣaṇasaṃbandho tīto numīyate tena tatkāvyaliṅgam kāvyadṛṣṭāntaḥiṣṭasyārthasya vispaṣṭapratibimbanidarśanam yathevādipadaiḥ sūnyaṃ budhairdṛṣṭānta ucyate  UKss  iṣṭasya prākaraṇikatayā pratipādayitumabhimatasyārthasya yatra vispaṣṭatayā pratibimbaṃ sadṛśa vastu nidarśyate tatra kāvyadṛṣṭānto nāmālaṅkāraḥ nanu kopādekatarāghātanipatanmattadantinaḥ harerhariṇayuddheṣu kiyānvyākṣepavistaraḥityevamādāvapi aprastutapraśaṃsāyāmiṣṭārthapratibimbanidarśanaṃ vidyate tathāhiatra rāmadevasya mārīcavadhe vyāpāro nirāyāso hariṇahananodyogikasarikiśorapratibimbitatvena nidarśitaḥ ato trāpi dṛṣṭāntatāprasaṅgaḥ naitat yata etadarthameva vispaṣṭagrahaṇamupāttam atra hi pratibambādeva bimbasyonnayanādvispaṣṭarūpatayā iṣṭasyārthasya pratibimbanidarśanaṃ nāsti yatra tu iṣṭamarthaṃ svakaṇṭhenopādāya tasya pratibimbamupadarśyate tatra dṛṣṭāntatvam ato nātavyāptiḥ upamādāvapyetvaṃvidhasya rūpasya saṃbhava iti tannirākaraṇārthamuktamyathevādipadaiḥ śūnyamiti ādigrahaṇenātra sādhāraṇadharmasyāpi parigrahaḥ tasyodāharaṇamkiñcātra bahunoktena vraja bhartāramāpnuhi udanvantamanāsādya mahānadyaḥ kimāsate  UKss atra bhagavatīkartṛkāyā varaprāptermahānadīkartṛkā udanvatprārvispaṣṭatayā pratibimbatvenopanibaddhā ato dṛṣṭāntaḥ evamete ṣṭakaṣaṭkatrikasaptakaikādaśakaṣaṭkaiḥ ṣaṅbhirvargairekacatvāriṃśadalaṅkārāḥ pratipāditāḥ nanu yatra kāvye sahṛdayahṛdayāhlādinaḥ pradhānabhūtasya svaśabvyāpārāspṛṣṭatvenapratīyamānaikarūpasyārthasya sadbhavastatra tathāvidhārthābhivyaktihetuḥ kāvyajīvatabhūtaḥkaiścatsahṛdayairdhvanirnāma vyañjakatvabhedātmā kāvyadharmo bhihitaḥ sa kasmādiha nopadiṣṭaḥ ucyate eṣvevālaṅkāreṣvantarbhāvāt tathāhipratīyamānaikarūpasya vastutraividhyaṃ tairuktaṃ vastumātrālaṅkārarasādibhedena tatra vastumātraṃ tāvatpratīyate yathācakrābhighātaprasabhājñayaiva cakāra yo rāhuvadhūjanasya āliṅganoddāmavilāsavandhyaṃ ratotsavaṃ cumbanamātraśeṣam iti atra hi rāhuvadhūratotsavasya yā cumbanamātreśeṣatā tatkarmakā cakrābhighātaprasabhājñākaraṇikā cakāreti karaṇalakṣaṇā kriyābhidhīyate  sācaivaṃvidhā kāryabhūtatvātkāraṇamantareṇānupapadyamānā tathāvidhavairasyakāri rāhuśiraśchedalakṣaṇaṃ kāraṇaṃ nālaṅkārarūpaṃnāpi rasādirūpaṃapi tu vastumātrarūpaṃ kalpayati ato tra vastumātrasyaivaṃvidhasya śabdavyāpārāspṛṣṭasya pratīyamānatātadviṣayasya ca kāvyadharmasya dhvananābhidhānasya vācyavācakavyāpāraśūnyāvagamanasvabhāvatvātparyāyoktālaṅkārasparś itvaṃ taduktamparyāyoktaṃ yadanyenaityādi nanu paryāyoktaśabdena prakārāntareṇa ucyamāntvātpratīyamānaṃ vastu abhidhīyate tacceha pratīyamānaṃpradhānatvādalaṅkāryatayā vaktuṃ yuktamna tvalaṅkṛtikāraṇatayā ataḥ kathaṃ tasyālaṅkāravyapadeśaḥ ucyate pradhānamapi guṇānāṃ saundaryahetutvādalaṅkṛtau sādhanatvaṃ bhajati dṛśyate hi loke vyapadeśaḥ svāmyalaṅkaraṇakā bhṛtyā iti ato trāpi pratīyamānasya satyapi pradhānatve svaguṇabhūtavācyasaundaryasādhakatamatvādalaṅkāravyapadeśo na virudhyate yadi vā bhagavadvāsudevavartitayā yo sau vīraraso vagamyate tadapekṣayā tasya mukhyayaiva vṛttyā guṇabhūtatvādalaṅkāratā evamuttaratrāpi yathāsaṃbhavaṃ yojyam snigdhasyāmalakāntiliptaviyato velladbalākā ghanāvātāḥ śīkariṇaḥ payodasuhṛdāmānandakekāḥ kalāḥ kāmaṃ santu dṛḍhaṃ kaṭhorahṛdayo rāmo smi sarvaṃ sahevaidehī tu kathaṃ bhaviṣyati hahā hā devi dhīrā bhava ityevamādāvapi rāmādīnāṃ śabdānāmasādhāraṇarūpatayā rājyabhraṃśavanavāsasītāharaṇapitṛmaraṇādayoduḥkhaikahetavaḥ svārthasahacāriṇo vastumātrarūpā vyaṅgyadharmāstatpariṇatarūpatayāsvārthasya pratītistadvetubhūtatvātparyāyoktālaṅkārasaṃsparśitaiva na khalu pade paryāyoktena bhavitavyamitīyaṃ rājñāmājñā sūtrakāravacanaṃ vā lakṣaṇayogādvi vibhaktarūpatāvasthāpyate atra ca paryāyoktalakṣaṇaṃ vidyate vācyavācakavyāpāraśūnyasyāvagamanātmanaḥ prakārasya sadbhāvāt tena kathaṃ paryāyoktatā na syāt evamanyatrāpi vastumātre pratīyamāne paryāyoktatā vācyā tasmānna vastumātre pratīyamāne tadabhivyaktihetuḥ kāvyadharmo dhvanirnāmārthāntaram alaṅkārāṇāṃ tu yadyapilāvaṇyakāntiparipūritadiṅbhukhe sminsmere dhunā tava mukhe taralāyatākṣi kṣobhaṃ yadeti na manāgapi tena manyesuvyaktameva jalarāśirayaṃ payodhiḥ ityādau pratīyamānaikarūpatātathāpyanantaroktalakṣaṇeṣvalaṅkāreṣu anupraveśo bhaviṣyati paryāyokte vā tathā hyatra śloke mukhyasya lāvaṇyakāntiparipūritadiṅbhukhasya vikasitahāsajyotsnasyasaṃbodhanasāmarthyāvasitataralāyatākṣitvasya ca saṃnidhānājjalanidheḥ kṣobhamupapattimattvenasaṃbhāvya tadbhāvo jāḍyasamūhāvacchāditasvabhāvatvādabhihitaḥ tathāvidhārthaparyālocanayā cātra mukhasya candreṇa rūpaṇā pratīyate candrasaṃnidhānājjalanidheḥ kṣobhasyotpādadarśanāt na ca yasyālaṅkārasya pratīyamānarūpatā tasyehālaṅkāratvaṃ kenacinnivāritamiti pratīyamānarūpatayā rūpakākhyo laṅkāro bhaviṣyati athavā paryāyoktyā rūpakasyātrāvasatatvātparyayoktamalaṅkāraḥ suvarṇapuṣpāṃ pṛthivīṃ cinvanti puruṣāstrayaḥ śūraśca kṛtavidyaśca yaśca jānāti sevitum ityādau tu śūrādibhiḥ saha suvarṇapuṣpapṛthivīkarmakasya cayanasyānupapadyamānānvayatvātsādṛśyasyānvayenopameyabhūtasyabahulābhatvasya tatsadṛśasya yā lakṣaṇā taddvāreṇa garbhīkṛtopamānopameyabhāvā asaṃbhavadvācyārthānidarśanā draṣṭavyā yaduktamabhavanvastusaṃbandhaityādi bhaṭṭavāmanena cātra vaktoktivyavahāraḥ pravartitaḥ yadavocatsādṛśyāllakṣaṇā vaktoktiriti sarvaikaśaraṇamakṣayamadhīśamīśaṃ dhiyāṃ hariṃ kṛṣṇam caturātmānaṃ niṣkriyamarimathanaṃ namata cakradharam ityādāvapi śleṣaḥ  tathā hyatra sarvaikaśaraṇamakṣayamityādīnāṃ śabdānāmarthabhedena bhinnatve sati yathāyogamekaprayatnoccāryāṇāmekapratayatnoccāryaśabdasadṛśānāṃ  voccāraṇam  ato virodhālaṅkārapratibhotpattiheturatra śleṣaḥ yaduktamekaprayatnoccāryāṇāmityādi evamalaṅkārāntareṣvapi pratīyamāneṣu vācyam tenālaṅkāraniṣṭhasyāpi abhivyañjakatvasyokteṣvalaṅkāreṣvantarbhāvādavyāptyabhāvaḥ rasabhāvatadābhāsatatpraśamānāṃ tupratīyamānatāyāmudāharaṇamyāte gotraviparyaye śrutipathaṃ śayyāmanuprāptayānirdhyātaṃ parivartanaṃ punarapi prārabdhumaṅgīkṛtam bhūyastataprakṛtaṃ kṛtaṃ ca śithilakṣiptaikadorlekhayātanvaṅgyā na tu pāritaḥ stanabharaḥ ṛṣṭuṃ priyasyorasaḥ iti  tathā hiatra gotraskhalitasya śrutipathaprāpterīrṣyāvipralambhaśṛṅgāro nāyikāyāḥ saṃmukhībhūto pi saṃbhogaśṛṅgāreṇa svahetusāmagryapratilabdhaprakarṣeṇa  tirodhāya pradarśitaḥ  nirdhyātaṃ parivartanamityādinā hi yathākramamīrṣyāvipralambhaśṛṅgārānubhāvasya parivartanasyadarśanaprārthanādhyavasāyānuṣṭhānātmikāścatasro vasthāḥ saṃbhogaśṛṅgāramantharīkṛtasvasvabhāvatvenopavarṇitāḥ punaśca saṃbhogaśṛṅgāreṇa vākyārtho nirvāhito na tu pāritaḥityādinā ato tra saṃbhogaśṛṅgārasyerṣyāvipralambhaśṛṅgāratirodhānahetoḥ pratīyamānatā tatra ca pūrvaṃ rasavattvalakṣaṇo laṅkāraḥ pratipādito rasavaddarśitaityādinā evaṃ rasāntareṣvapi vācyam  yatrāpi bhāvastathā rasabhāvābhāsā rasabhāvatadābhāsapraśamāśca pratīyamānāstatrāpi yathākramaṃ preyasvadūrjasvitsamāhitalakṣaṇālaṅkārayogo  vācyaḥ  evametatpradhānabhūteṣu rasādiṣūktam guṇabhūteṣvapi ca raseṣūdāttālaṅkāraḥ pratipāditaḥ caritaṃ ca mahātmanāmityādinā ataśca rasādiṣvabhivyañjakatvasya nārthāntaratā  evaṃ ca trividhe pi pratīyamānerthe yacchaṣṭhānāṃ vyañjakatvamanantaropavarṇiteṣūdāharaṇeṣu ṣaṭūprakāratayopadarśitaṃ tasyokteṣvevālaṅkāreṣvantarbhāvādyvāptiḥ ṣaṭprakāratā cātra trividhapratīyamānārthaniṣṭhasyāpi vyañjakatvasya vācyasya vivakṣitatvāvivakṣitatvābhyāmukta tathā hidvividhaṃ vyañjakatvaṃvācakaśaktyāśrayaṃ vācyaśaktyāśrayaṃ ca tatra vācakaśaktyāśrayamalaṅkārāṇāmeva vyaṅgyatvādekaprakāram tatra hyalaṅkārā eva vyajyantena tu vastumātraṃ nāparasādayaḥ yaduktamākṣipta evālaṅkāraḥ śabdaśaktyā prakāśate yasminnanuktaḥ śabdena śabdaśaktyudbhavo hi saḥ iti vācyaśaktyāśrayaṃ tu rasādivastumātrālaṅkārābhivyaktihetutvātrrividham  tatra yattāvadvācakaśaktyā śrayaṃ vyaṅgyabhūtālaṅkāraikaniyataṃ śabdaśaktimūlānuraṇanarūpavyaṅgayatayā sahṛdayairvyañjakatvāmuktaṃ sarvaikaśaraṇamakṣayamityādau tatra śabdaśaktyā ye pratīyante virodhādayo laṅkārāstatsaṃskṛtasvabhāvaṃ vācyamavagamyete ataścatra vācyasya vivakṣaiva  yattu vācyaśaktyāśrayaṃ yāte gotraviparyaye śrutipathamityādāvasaṃlakṣyakramarasādivyaṅgyaniṣṭhaṃ vyañjakatvamuktaṃ tatrāpi vācyasya vivakṣitatvameva vācyabhūtānubhāvādivivakṣayaiva vyaṅgyarasādipratīterutpādāt  tadevaṃ vācakaśaktyāśrayavyaṅgyabhūtālaṅakāraikaniyate vācyaśaktyāśraye cāsaṃlakṣyakramarasādivyaṅgyaniṣṭhe vyañjakatve vācyasya vivakṣitatvameva vastumātrālaṅkāraviṣayasya tu vācyaśaktyāśrayasya vyañjakatvasya pratyekaṃ vācyasya vivakṣitatvāvivakṣitatvābhyāṃ dvaividhyam tathāhi cakrābhighātaprasabhājñayetyādau vastuviṣaye vyañjakatve vācyasya vivakṣitatvaṃ kāryavivakṣāpūrvakatvena kāraṇapratītiprasavāt snigdhaśyāmalakāntītyādau tu rāmādiśabdānāmarthāntarasaṃkramitavācyānāṃ vācyamavivakṣitam vyaṅgyadharmāntarapariṇatatvāt eva vastumātraviṣaye vyañjakatve vācyasya vivakṣāvivakṣelaṅkāraviṣaye pi vācyaśaktyāśraye vyañjakatve lāvaṇyakāntītyādau ekasminmanye ityetasminśabde yo viśeṣoktyutprekṣayoranupraveśastadvaśenasamāsāditasvabhāvo yo sāvekaśabdābhidhānasaṃkarastatpratabhotpattihetuśleṣaprauḍhīkṛtaṃ vācyaṃ vivakṣitam tanmūlakatvena rūpakapratīterutpādāt suvarṇapuṣpāṃ pṛthivīmityādau tu vācyasyāvivakṣā upameyasya bahulābhatvasya tatsadṛśasya yā lakṣaṇā tasyā atyantatiraskṛtavācyamūlatvāt yadi tvatra na tiḍantenopamānamastīti dṛṣṭyāta tadbhāvādhyavasānātsuvarṇapuṣpapṛthivīcayanalakṣaṇopamānāvacchāditarūpatvenaśūrādiviṣayasya bahūlābhatvasyopameyasya prauḍhoktyā pratipattiḥ tato tra prauḍhoktimātraniṣpannaśarīrasya vācyasyārthasya prādhānyā dbhede nanyatvamityevamātmakatayopavarṇitamatiśayoktibhedatvaṃ vācyam vyaṅgyā hyupamā tadānīmatra guṇībhavati evamalaṅkāraniṣṭhasyāpi vyañjakatvasya vācyavivakṣitatvāvivakṣitatvābhyāṃ dvaividhyam yatra cāvivakṣā vācyasya vastuniṣṭhe laṅkāraniṣṭhe vā vyañjakatve tatra vyaṅgyarasāderjhagityavagamyamānatvādasaṃlakṣyakramatā draṣṭavyā yaduktaṃ bhaṭṭavāmanenalakṣaṇāyāṃ hi jhagityarthapratipattakṣamatvaṃ rahasyamācakṣateiti  ata eva ca sahṛdayairyatra vācyasya vivakṣitatvaṃ tatraiva vastvalaṅkārayoḥ pratīyamānayorvācyena saha kramavyavahāraḥ pravartitorthaśaktimūlānuraṇanarūpavyaṅgyo na tu vācyavivakṣāyāmapi  yatra ca vācyasyāvavakṣā pūrvamuktā rāmo smīti suvarṇapuṣpāmiti ca tatra vayamadhikāropetaprastutārthānubandhivastūpanibandhādaprastutapraśaṃsābhedatvameva  nyāyyaṃ manyāmahe  yaduktaṃ adhikārādapetasyetyādi yattu pūrvaparyāyoktabhedatvaṃ snigdhaśyāmalakāntītyādau rāmādīnāṃ śabdānāmabhihitaṃ tadupakramamātrarūpatayā draṣṭavyam vivakṣitavācyasya paryāyoktabhedatvāt yatra khalu vācyavivakṣāpūrvakatvena arthāntaraṃ pratīyate cakrābhighātetyādāvudāharaṇacatuṣṭaye tatra paryāyoktabhedatā paryāyoktalakṣaṇasyāprastutapraśaṃsālakṣaṇavicāravaśena tadyvatiriktaviṣayāvagāhitvāt yatra tvavivakṣite vācyerthāntarasaya pratītistatrāprastutapraśaṃsā ataśca paryāyoktāprastutapraśaṃsayoreva yathākramaṃ vivakṣitāvivakṣitavācyayoḥ sarvadhvanibhedasāmānyabhūtayordhvanibhedayorantargatirvācyā suvarṇapuṣpāṃ pṛthivīmityādau tu vidarśanābhedatvaṃ yatpūrvamuktaṃ tadadhikāropetaprastutārthānubandhivastūpanibandhātmatvenāsaṃbhavadvācyāyā vidarśanāyā aprastutapraśaṃsābhedatvādupapadyata eva etacca vidvadbhirvicārya gṛhītavyaṃ na tvavamṛśyaivāsūyitavyamityalamativacālatayā tadevaṃ vācakaśaktamūle laṅkāraikaniyate vācyaśaktimūle ca rasādiviṣaye vyañjakatve vācyasya vivakṣitatvaikarūpatvam vastvalaṅkāraviṣaye tu vācyaśaktimūle vyañjakatve pratyekaṃ vācyasya vivakṣitatvāvivakṣitatvābhyāṃ dvibhedatā atastatsamāśrayaṇena trividhapratīyamānārthaniṣṭhasyāpi vyañjakatvasya ṣaṭprakāratā bhavati eteṣāṃ ca ṣaṇṇāṃ bhedānāṃ madhyāddvayorbhedayorvācyasyāvivakṣoktā caturṣu vivakṣitatvam yatra ca vivakṣitatvaṃ tatra vācyasya svataḥsaṃbhavitvātprauḍhoktimātraniṣpāditaśarīratvācca dvaividhyam atastatra tasyāṣṭau bhedā bhavanti ete cāṣṭau bhedā vācyasya yatrāvivakṣā tadviṣayābhyāṃ pūrvoditābhyāṃ dvābhyāṃ bhe dābhyāṃ saṃkalitāḥ santo daśa saṃpadyante eta eva tu padavākyaprakāśyatayā dvaiguṇyaṃ bhajamānā viṃśatirbhavti varṇasaṃghaṭanāprabandhādhārasya vyañjakatvasya kṛttaddhitādigatasaya ca padavākyānupraveśenaivāvirbhāvāt padaprakāśyatve yathā rāmo smīti cakrābhidhātetyādau tu vākyaprakāśyatā yathā ca pradhānabhūte vyaṅgye eṣā vyañjakatā rviśatividhā bhavatitathā guṇībhūte pi yathāsaṃbhavaṃ yojyeti tadāhuḥvivakṣyamavivakṣyaṃ ca vastvalaṅkāragocare vācyaṃ dhvanau vivakṣyaṃ tu śabdaśaktirasāsyade bhedaṣaṭke caturdhā yadvācyamuktaṃ vivakṣitam svataḥsaṃbhavi vā tatsyādatha vā prauḍhinirmitam daśa bhedā dhvanerete viṃśatiḥ padavākyataḥ pradhānabadbhuṇībhūte vyaṅgye prāyeṇa te tathā iti vastvalaṅkāravācye dhvanau pratyekaṃ vācyaṃ vivakṣyamavivakṣyaṃ ceti saṃbandhaḥ vivakṣyamiti vivakṣārhamityarthaḥ śabdaśaktirasāspada iti vācyakaśaktasamāśrayaṃ rasādivyaṅgyaniṣṭhaṃ ca vyañjakatvamuktam tadviśiṣṭaśaktiṃ vyañjakabhūtāṃ rasādīṃśca vyaṅgyabhūtānāspadīkaroti evametadyvañjakatvaṃparyāyoktādiṣvantarbhāvitam etacceha bahuvaktavyatvānna vaitatyena prapañcitam kuśāgrīyabuddhīnāṃ hi diṅbhātra evopadarśite sati buddhivallī pratānaśatairnānādigvayāpitvena vistāramāsādayatīti mīmāṃsāsārameghātpadajaladhividhostarkamāṇikyakośātsāhityaśrīmurārerbudhakusumamadhoḥ śauripādābjabhṛṅgāt śrutvā saujanyasindhordvijavaramukulatkīrtivallyālavālātkāvyālaṅkārasāre laghuvivṛtimadhātkauṅkaṇaḥ śrīndurājaḥ iti mahāśrīpratīhārendurājaviracitayāmudbhaṭālaṅkārasārasaṃgrahalaghuvṛttau ṣaṣṭo vargaḥ 