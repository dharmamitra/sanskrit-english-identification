Vaidya Arthaviniścayasūtram śrīmañjuguraveśriye namaḥ bhagavānāha  kaścāsau bhikṣavo rthaviniścayo nāma dharmaparyāyaḥyaduktam  pañca skandhāḥ pañcopādānaskandhāḥ aṣṭādaśa dhātavaḥ dvādaśāyatanāni dvādaśāṅgaḥ pratītyasamutpādaḥ catvāri āryasatyāni dvāviṃśati indriyāṇi catvāri dhyānāni catasra ārūpyasamāpattayaḥ catvāro brahmavihārāḥ catasraḥ pratisaṃvidaḥ catasraḥ samādhibhāvanāḥ catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi pañca balāni sapta bodhyaṅgāni āryāṣṭāṅgamārgaḥ ṣoḍaśākārā ānāpānānusmṛtiḥ catvāri srotāpattyaṅgāni daśa tathāgatabalāni catvāri vaiśāradyāni catasraḥ pratisaṃvidaḥ aṣṭādaśa āveṇikabuddhadharmāḥ dvātriṃśanmahāpuruṣalakṣaṇāni aśītyanuvyañjanāni ayaṃ bhikṣavo rthaviniścayasya dharmaparyāyasyoddeśaḥ  tatra bhikṣavaḥ katame pañca skandhāḥtadyathā  rūpaskandhaḥ vedanāskandhaḥ saṃjñāskandhaḥ saṃskāraskandhaḥ vijñānaskandhaḥ ime bhikṣavaḥ pañca skandhāḥ  tatra bhikṣavaḥ katame pañcopādānaskandhāḥtadyathā  rūpopādānaskandhaḥ vedanopādānaskandhaḥ saṃjñopādānaskandhaḥ saṃskāropādānaskandhaḥ vijñānopādānaskandhaḥ ime bhikṣavaḥ pañcopādānaskandhāḥ  tatra bhikṣavaṃ katame ṣṭadaśa dhātavaḥtadyathā  cakṣudhātuḥ rūpadhātuḥ cakṣurvijñānadhātuḥ śrotadhātuḥ śabdadhātuḥ śrotravijñānadhātuḥ ghrāṇadhātuḥ gandhadhātuḥ ghrāṇavijñānadhātuḥ jihvādhātuḥ rasadhātuḥ jihvāvijñānadhātuḥ kāyadhātuḥ sparśadhātuḥ kāyavijñānadhātuḥ manodhātuḥ dharmadhātuḥ manovijñānadhātuḥ ime bhikṣava ucyante ṣṭādaśa dhātavaḥ  tatra bhikṣavaḥ katamāni dvādaśāyatanāniyaduta cakṣuradhyātmikamāyatanam rūpamadhyātmikamāyatanam śrotramadhyātmikamāyatanam śabdo bāhyamāyatanam ghrāṇamadhyātmikamāyatanam gandho bāhyamāyatanam jihvā adhyātmikamāyatanam raso bāhyamāyatanam kāyo dhyātmikamāyatanam sparśo bāhyamāyatanam mana adhyātmikamāyatanam dharmo bāhyamāyatanam imāni bhikṣava ucyante dvādaśāyatanāni  tatra bhikṣavaḥ katamo dvādaśāṅgaḥ pratītyasamutpādaḥavidyāpratyayāḥ saṃskārāḥ saṃskārapratyayaṃ vijñānam vijñānapratyayaṃ nāmarūpam nāmarūpapratyayaṃ ṣaḍāyatanam ṣaḍāyatanapratyayaḥ sparśaḥ sparśapratyayā vedanā vedanāpratyayā tṛṣṇā tṛṣṇāpratyayādupādānam upādānapratyayādbhavaḥ bhavapratyayājjātiḥ jātipratyayā jarāmaraṇaśokaparidevaduḥkhadaurmanasyopāyāsāḥ AvSū Vaidya saṃbhavanti evamasya kevalasya mahato duḥkhaskandhasya samudayo bhavati avidyānirodhātsaṃskāranirodhaḥ saṃskāranirodhādvijñānānirodhaḥ vijñānanirodhānnāmarūpanirodhaḥ nāmarūpanirodhātṣaḍāyatananirodhaḥ ṣaḍāyatananirodhātsparśanirodhaḥ sparśanirodhādvedanānirodhaḥ vedanānirodhāttṛṣṇānirodhaḥ tṛṣṇānirodhādupādānanirodhaḥ upādānanirodhādbhavanirodhaḥ bhavanirodhājjātinirodhaḥ jātinirodhājjarāmaraṇaśokaparidevaduḥkhadaurmanasyopāyāsā nirudhyante evamasya kevalasya mahato duḥkhaskandhasya nirodho bhavati a tatra katamā avidyāyattatpūrvānte jñānam aparānte jñānam pūrvāntā parānte jñānam adhyātma ajñānam bahirdhā ajñānam adhyātmabahirdhā ajñānam karmaṇyajñānam vipāke jñānam karmavipāke jñānam sukṛte jñānam duṣkṛte jñānam sukṛtaduṣkṛteṣu dharmeṣvajñānam hetāvajñānam phale jñānam hetuphale jñānam hetusamutpanneṣu dharmeṣvajñānam pratītyasamutpāde jñānam pratītyasamutpanneṣu dharmeṣvajñānam buddhe jñānam dharme jñānam saṃghe jñānam duḥkhe jñānam samudaye jñānam nirodhe jñānam mārge jñānam kuśale jñānam akuśale jñānam kuśalākuśaleṣu dharmeṣvajñānam sāvadye jñānam anavadye jñānam sāvadyānavadyeṣu dharmeṣvajñānam sevitavye jñānam asevitavye jñānam sevitavyāsevitavyeṣu dharmeṣvajñānam sāsrave jñānam anāsrave jñānam sāsravānāsraveṣu dharmeṣvajñānam saṃskṛte jñānam asaṃskṛte jñānam saṃskṛtāsaṃskṛteṣudharmeṣvajñānam atīte jñānam anāgate jñānam pratyutpanne jñānam atītānāgatapratyutpanneṣu dharmeṣvajñānam ṣaṭ su vā sparśāyataneṣu yathābhūtamajñānamadarśanamanabhisamayastamaḥ saṃmoho vidyāndhakāram iyamucyate vidyeti ā avidyāpratyayāḥ saṃskārā iti saṃskārāḥ katametrayaḥ saṃskārāḥ  kāyasaṃskāraḥ vāksaṃskāraḥ manaḥsaṃskāraśca tatra kāyasaṃskāraḥ katamaḥāśvāsaḥ praśvāsaḥ kāyiko hyeṣa dharmaḥkāyaniśritaḥ kāyapratibaddhaḥ kāyaṃ niśritya vartate tasmādāśvāsapraśvāsāḥ kāyasaṃskāra ityucyate vāksaṃskāraḥ katamaḥvitarkayitvā vicārayitvā vācaṃ bhāṣatenāvitarkayitvā nāvicārya tasmādvitarkavicāro vāksaṃskāra ityucyate manaḥsaṃskāraḥ katamaḥraktasya yā cetanācittasya catenāsya yā cetanā caitasiko hyeṣa dharmaḥ cittaniśritaḥ cittapratibaddhaḥ cittaṃ niśritya pravartate tasmāccetanā manaḥsaṃskāra ityucyate i saṃskārapratyayaṃ vijñānamiti vijñānaṃ katamatṣaḍ vijñānakāyāḥ katame ṣaṭ tadyathā  cakṣurvijñānam śrotravijñānam ghrāṇavijñānam jihvāvijñānam kāyavijñānam manovijñānam ime ṣaḍ vijñānakāyāḥ ī vijñānapratyayaṃ nāmarūpamiti tatra nāmarūpam  nāma catvāro rūpiṇaḥ skandhāḥ katame catvāraḥvedanāskandhaḥ saṃjñāskandhaḥ saṃskāraskandhaḥ vijñānaskandhaḥ idaṃ AvSū Vaidya  nāma rūpaṃ katamatyatkiṃcidrūpamtaccatvāri mahābhūtāni catvāri ca mahābhūtānyupādāya tadyathā  pṛthivīdhātuḥ abdhātuḥ tejodhātuḥ vāyudhātuḥ pṛthivīdhātuḥ katamaḥyadgurutvaṃ ca karkaśatvaṃ ca abdhātuḥ katamaḥyad dravatvamabhiṣyandanatvaṃ ca tejodhātuḥ katamaḥyaduṣṇatvaṃ paripācanatvaṃ ca vāyudhātuḥ katamaḥyadākuñcanaḥ prasāraṇaḥ laghusamudīraṇatvaṃ ca yadidaṃ rūpaṃ pūrvakaṃ canāma tadubhayamekatrābhisaṃkṣipya nāmarūpamityucyate u nāmarūpapratyayaṃ ṣaḍāyatanamiti ṣaḍāyatanaṃ katamatcakṣurāyatanam śrotrāyatanam ghrāṇāyatanam jihvāyatanam kāyāyatanam manaāyatanam idamucyate ṣaḍāyatanam ū ṣaḍāyatanapratyayaḥ sparśa iti sparśaḥ katamaḥṣaṭ sparśakāyāḥ  cakṣusaṃsparśaḥ śrotrasaṃsparśaḥ ghrāṇasaṃsparśaḥ jihvāsaṃsparśaḥ kāyasaṃsparśaḥ manaḥsaṃsparśaḥ ayamucyate sparśaḥ e sparśapratyayā vedanā vedanā katamāṣaḍ vedanāḥ katamemāḥṣaṭcakṣuḥsaṃsparśajā vedanā sukhā duḥkhā aduḥkhāsukhā ca śrotrasaṃsparśajā vedanā sukhā duḥkhā aduḥkhāsukhā ca ghrāṇasaṃsparśajā vedanā sukhā duḥkhā aduḥkhāsukhā ca jihvāsaṃsparśajā vedanā sukhā duḥkhā aduḥkhāsukhā ca kāyasaṃsparśajā vedanā sukhā duḥkhā aduḥkhāsukhā ca manaḥsaṃsparśajā vedanā sukhā duḥkhā aduḥkhāsukhā ca iyamucyate vedanā o vedanāpratyayā tṛṣṇā katamā tṛṣṇāṣaṭ tṛṣṇākāyāḥ katame ṣaṭ rūpatṛṣṇā śabdatṛṣṇā gandhatṛṣṇā rasatṛṣṇā sparśatṛṣṇā dharmatṛṣṇā iyamucyate tṛṣṇā ka tṛṣṇāpratyayamupādānam upādānaṃ katamatcatvāri upādānāni katamāni catvāritṛṣṇopādānam śīlavratopādānam ātmavedanopādānam idamucyate upādānam kha upādānapratyayo bhava iti bhavaḥ katamaḥtrayo bhavāḥ katame trayaḥkāmabhavaḥ rūpabhavaḥ ārūpyabhavaśca tatra kāmabhavaḥ katamaḥtadyathā  narakāḥ tiryañcapretāḥ asurāḥ ṣaṭ kāmāvacarā devāḥ tadyathā  aṣṭau mahānarakāḥ katame ṣṭauḥtadyathā  uṣṇā mahānarakāḥ saṃjīvaḥ kālasūtraḥ saṃghātaḥ dvau ca rauravau tapanaḥ pratāpanaḥ avīciśca iti mahānarakāḥ tadyathā  arbudaḥ nirarbudaḥ aṭaṭaḥ hahavaḥ huhuvaḥ utpalaḥ padmaḥ mahāpadmaḥ katame ṣaṭ devāḥcāturmahārājikā devāḥ trāyastriṃśāḥ yāmāḥ tuṣitāḥ nirmāṇaratayaḥ paranirmitavaśavartino devāḥ tatra rūpabhavaḥ katamaḥtadyathā  bramhakāyikāḥ brahmapurohitāḥ mahābrahmāṇaḥ parīttābhāḥ apramāṇābhāḥ ābhāsvarāḥ parīttaśubhāḥ apramāṇaśubhāḥ śubhakṛtsnāḥ anabhrakāḥ puṇyaprasavāḥ abṛhāḥ  atapāḥ abṛhāḥ sudarśanāḥ akaniṣṭhāśceti ārūpyadhātavaḥ katamāḥtadyathā  AvSū Vaidya ākāśānantyāyatanam vijñānānantyāyatanam ākiṃcanyāyatanam naivasaṃjñānāsaṃjñāyatanam ārūpiṇāṃ devānāṃ cittamātramadhyāyināṃ cāturvidhā upapattiḥ ayamucyate upādānapratyayo bhavaḥ ga bhavapratyayā jātiriti jātiḥ katamāḥyā teṣāṃ teṣāṃ sattvānāṃ tasmiṃstasmin sattvanikāye jātiḥsaṃjātiḥavakrāntiḥabhinirvṛttiḥskandhānāṃ prādurbhāvaḥāyatanānāṃ pratilambhaḥjīvitendriyasyodbhavaḥ iyamucyate jātiḥ  gha jātipratyayaṃ jarāmaraṇam jarā katamānikāyasabhāgatāyāstasyā yat khālityaṃ pālityaṃ valīpracuratā jīrṇatā bhugnatā kubjagopānasīvakratā khurukhuruśvāsapraśvāsaśca tilakālakopahatagātratā purataḥ prāgbhārakāyatādaṇḍāvaṣṭambhatā indriyāṇāṃ paripākaḥ paribhedaḥ saṃbhārāṇāṃ purāṇībhāvo jarjarībhāvaḥdhandhatvaṃ mandatvaṃ hāniḥ parihāṇiḥ iyamucyate jarā tatra maraṇaṃ katamat yatteṣāṃ sattvānāṃ tasmācchavikāyāccyutiḥ cyavanatā bhedo ntardhānaṃ maraṇaṃ kālakriyā āyuṣo hāniḥ uṣmaṇo hāniḥ jīvitendriyasya nirodhaḥ skandhānāṃ  nikṣepaḥ  idamucyate maraṇam yadetanmaraṇaṃ pūrvikā ca jarātadubhayamekatrābhisaṃkṣipya jarāmaraṇamityucyate ayaṃ bhikṣavo dvādaśāṅgapratītyasamutpādasyāyaṃ vibhaṅga iti  tatra katamāni catvāryāryasatyānitadyathā  duḥkhamāryasatyam duḥkhasamudayamāryasatyam duḥkhanirodhamāryasatyam duḥkhanirodhagāminī pratipadā āryasatyam tatra duḥkhamāryasatyaṃ katamattadyathā  jātirduḥkham jarā duḥkham vyādhirduḥkham maraṇaṃ duḥkham priyaviprayogo duḥkham apriyasaṃyogo duḥkham rūpaṃ duḥkham vedanā duḥkham saṃjñā duḥkham saṃskārā duḥkham vijñānaṃ duḥkham yadapītthaṃ paryeṣyamāṇaṃ na labhyate tadapi duḥkham saṃkṣepeṇa pañcopādānaskandhā duḥkham idamucyate duḥkhamāryasatyam tatra duḥkhasamudayamāryasatyaṃ katamattadyathā  yeyaṃ tṛṣṇā paunarbhavikī nandīrāgasahagatā tatratatrābhinandinīidamucyate duḥkhasamudayamāryasatyam tatra katamadduḥkhanirodhamāryasatyamyadasyā eva tṛṣṇāyāḥ paunarbhavikyā nandīrāgasahagatāyāstatratatrābhinandinyā aśeṣataḥ prahāṇaṃ pratiniḥsargo vyayībhāvaḥ kṣayo virāgonirodho vyupaśamo staṃgamaḥidamucyate duḥkhanirodhamāryasatyam tatra duḥkhanirodhagāminī pratipadā āryasatyaṃ katamatyaduta samyagdṛśyāṣṭyādibhirāryāṣṭāṅgamārgaḥ tadyathā  kaścitpuruṣo jvarābhibhūtaḥ kuśalasaṃpaddṛṣṭakarmāṇaṃ śrutaśāstraṃ vaidyamupasaṃkramya kathayedevam  jvare śāntibhūto smi asyopaśamāyauṣadhamupadiśyamānamicchāmīti sa tasya bhiṣak prāṅ nidānaṃ pṛcchet  kiṃ tvayā bhuktaṃ pītaṃ ceti āturastasya kathayet  mayā hi dadhi trapuṣaṃ bhakṣitamannapānaṃ takraṃ pītamiti sa tasya bhiṣag viśeṣaṇamupadiśya auṣadhamupadiśet evameva jātyādimahājvarasaṃtāpitāḥ sādhavo mahācittabhiṣajaṃ mahākāruṇikaṃ nāthaṃ tathāgatamupasaṃkramya duḥkhajvarāpahaṃ dharmaṃ pṛccheyuḥtebhyo bhagavān nidānaṃ samudayākhyāmākhyāya āryāṣṭāṅgo mārgo mahauṣadhaṃ śāntikaraṃ nirvāṇamupadiśet AvSū Vaidya  kleśāturopyenaṃ mārgaṃ bhāvayan nacirātsarvaduḥkhakṣayamavāpya nirvāṇapuraṃ gatvā pariśāntimavāpnotīti etāni khalu bhikṣavaścatvāryāryasatyāni  tatra bhikṣavaḥ katama āryāṣṭāṅgamārgaḥtadyathā  samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiriti tatra bhikṣavaḥ katamā samyagdṛṣṭiḥastyayaṃ lokaḥasti paralokaḥasti pitāasti dattamasti hutamasti iṣṭāniṣṭasukṛtaduṣkṛtānāṃ karmaṇāṃ phalavipākaḥsanti loke samyaggatāḥ samyakpratipannā iti iyaṃ bhikṣavaḥ samyagdṛṣṭiḥ samyaksaṃkalpaḥ katamaḥbuddhatvādipariṇāmitaṃ dānamśīlaṃ ca cakravartyādipariṇāmitam ayaṃ bhikṣavaḥ samyaksaṃkalpaḥ samyagvāk katamāiha bhikṣavaḥ pāruṣyānṛtapaiśunyasaṃbhinnapralāpavarjitā anamṛtavāk iyamucyate samyagvāk samyakkarmāntaḥ katamaḥkāyavāṅmanasāṃ daśakuśaleṣu karmapatheṣu vyāpāraḥ tatra kāyikaṃ trividham  prāṇātipātādadattādānātkāmamithyācārādviratiḥ vācikaṃ caturvidham anṛtapāruṣyapaiśunyasaṃbhinnapralāpādviratiḥ mānasikaṃ trividham  abhidhyāvyāpādamithyādṛṣṭyā viratiḥ tatra prāṇātipātaḥ katamaḥprāṇī ca bhavatiprāṇisaṃjñī ca bhavativadhakacittaṃ cotpādayatijīvitādvyaparopayati ayamucyate bhikṣavaḥ prāṇātipātaḥ anyatra pramādādadṛṣṭādvā aprāṇivadhaḥ tatra adattādānaṃ katamatsteyacittasya paradravyasvīkaraṇamadattādānamanyatra mātāpitṛbhrātṛsvajanamitradravyasya svalpasyānuparodhino grahaṇamadattādānam tatra kāmamithyācāraḥ katamaḥparastrīṇāmupabhogo bhartṛrājāmātāpitṛrakṣitānām athavā asthānagamyādeśakāleṣu vipratipattiḥ kāyikakī evaṃ trividhaḥ anṛtaṃ katamatsākṣipraśne yathābhūtān vitathavacanamanahitā vā arhannasmīti parihāsyavastuidamucyate anṛtam paiśunyaṃ katamatabhūtena satyena vā bhedakaraṇavacanaṃ paiśunyam pārūṣyaṃ katamatparaduḥkhacikīrṣoryadaniṣṭavacanaśrāvaṇaduḥkhamasyabhavatu ityanayā buddhyā yad niṣṭhūravacanaśrāvaṇaṃ kriyatetatpāruṣyam saṃbhinnapralāpaḥ katamaḥrājakathā caurakathā dyūtakathā madyakathā strīkathā ākhyāyikākathā ayamucyate saṃbhinnapralāpaḥ vācikameva caturvidham abhidhyā katamāparadravyasvīkaraṇecchayā anyasya dravyāṇi tāniḥ mama syuritīyamucyate abhidhyā vyāpādaḥ katamaḥparasya jīvitavyaparopaṇamavacchedanapīḍanādicintanam ayamucyate vyāpādaḥ mithyādṛṣṭiḥ katamānāstyayaṃ lokaḥnāsti paralokaḥ ityādi pūrvavat etanmānasaṃ trividham iyamucyate mithyādṛṣṭiḥ atha samyagājīvaḥ katamaḥbhikṣostāvat kuhanā lapanā naimittikatvaṃ naiṣpeṣikatvaṃ lābhena lābhapratikāṅkṣā samyagājīvaḥ kuhanālapanādayaḥ tatra kuhanā katamābhikṣurdānapatiṃ dṛṣṭvā paryaṅkaṃ baddhvā pathi śūnyāgāre niṣīdati dhyāyī  bhikṣurarhanniti lābhasatkāro me bhaviṣyatievamādikā kuhanetyucyate tatra lapanākatamā iha bhikṣurlābhasatkāranimittameva tvaṃ me mātātvaṃ me duhitetievamanyānyapi priyavacanāni AvSūVaidya  bravīti evamādikā lapanetyucyate tatra naimittikatvaṃ katamatbhikṣustāvat piṇḍapātraṃ paribhuktvā sakṛdasakṛd yad brūte  yādṛśo yaṃ piṇḍapātaḥtādṛśo nyeṣu upāsakagṛheṣu na labhyate alābhasatkāracittasya tu vadato naiva doṣaḥ idamucyate naimittikatvam tatra naiṣpeṣikatvaṃ katamatbhikṣustāvad yatra gṛhe piṇḍapātraṃ na labhatedāpayitukāmaśca bhavatitatra brūte  adānapatayo nirayaṃ gacchanti yūyamapi adānapatayaḥ vyaktaṃ nirayagāminaḥiti narakabhayabhītebhyaḥ piṇḍapātramanu prayacchatitaṃ ca labdhvā paribhuṅkte idamucyate naiṣpaṣikatvam tatra lābhena lābhapratikāṅkṣā katamābhikṣustāvadātmīyena dhanena śobhanānicīvarāṇi copakrīya upāsakebhyo darśayati  īdṛśāni vayaṃ vastrāṇi dānapatibhyo labhāmahe iti tenāñjitāni vastrāṇi prayacchanti tāni paribhuṅkte iyamucyate bhikṣorlābhena lābhapratikāṅkṣā ayaṃ bhikṣavo mithyājīvaḥtasmādviratiḥ samyagājīvaḥ iha khalu bhikṣavaḥ upāsakasya mithyājīvaḥ katamaḥviṣavikrayaḥ śastravikrayaḥ sattvavikrayaḥ madyavikrayaḥ māṃsavikrayaḥ apravekṣitatilasarṣapapīḍanam ayamupāsakasya mithyājīvaḥ asmādviratiḥ ayamucyate bhikṣavaḥ samyagājīvaḥ samyagvyāyāmaḥ katamaḥabhivādanabahulapratyupasthānāñjaliḥ sāmīcīkarmakaraṇam ayamucyate bhikṣavaḥ samyagvyāyāmaḥ samyaksmṛtiḥ katamāḥ iha khalu bhikṣavo bhikṣuḥ striyaṃ dṛṣṭvā utpanne rāge bāhyātmikayoḥ śarīrayoraśubhākāreṇa yathābhūtadarśī bhavati  santyasmin kāye keśā romāṇi  nakhā dantā rajomalatvaṅmāṃsam asthisnāyusirā vṛkkā hṛdayamāmaka āmāśayaḥ pakkāśayaḥ antrāṇi antraguṇā odarīyakaṃ yakṛt parīṣamaśru svedaḥ khelakaḥ siṃghāṇako vasā lasīkā majjā medaḥ pittaṃ śleṣmāpūyaṃ śoṇitaṃ mastakaluṅgamuccāraprasravaiḥ pūrṇaṃ nānāprakārakamaśuciriti iyamucyate bhikṣavaḥ samyaksmṛtiḥ samyaksamādhiḥ katamaḥcatvāri dhyānāni  iha bhikṣavo bhikṣuḥ viviktaṃ kāmaiḥ viviktaṃ pāpakairakuśalairdharmaiḥ savitarkaṃ savicāraṃ vivekajaṃ prītisukhaṃ prathamadhyānamupasaṃpadya  viharati  sa vitarkavicāravyupaśamādadhyātmasaṃprasādāccetasa ekotibhāvādavitarkamavicāraṃ samādhijaṃ prītisukhaṃ dvitīyadhyānamupasaṃpadyaṃ viharatisa prītervirāgādupekṣako viharati smṛtaḥ saṃprajānansukhaṃ ca kāyena pratisaṃvedayate  yattadāryā ācakṣate upekṣakaḥ smṛtimān sukhavihārī  tṛtīyaṃ dhyānamupasaṃpadya viharati  sa sukhasya ca prahāṇādduḥkhasya ca prahāṇāt pūrvameva ca saumanasyadaurmanasyayorastaṃgamādaduḥkhāsukhamupekṣāsmṛtipariśuddhaṃ caturthadhyānamupasaṃpadya  viharati  imāni khalu bhikṣavaścatvāri dhyānāni ayamucyate samyaksamādhiḥ ayamucyatebhikṣavaḥ āryāṣṭāṅgo mārgaḥ  dvāviṃśatīndriyāṇi katamāniyaduta cakṣurindriyaṃ śrotrendriyaṃ ghrāṇendriyaṃ jihvendriyaṃ kāyendriyaṃ manendriyaṃpuruṣendriyaṃ strīndriyaṃ duḥkhendriyaṃ sukhendriyaṃ saumanasyendriyaṃ daurmanasyendriyaṃupekṣendriyaṃ śraddhendriyaṃ vīryendriyaṃ samādhīndriyaṃ smṛtīndriyaṃ jñānendriyaṃ jīvitendriyamanājñātamājñāsyāmīndriyamājñendriyamājñātāvīndriyam imāni bhikṣava dvāviṃśatīndriyāṇi AvSū Vaidya   tatra bhikṣavaścātvāri dhyānāni katamāni iha bhikṣavo bhikṣurviviktaṃ kāmaiḥ viviktaṃ pāpakairakuśalairdharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānamupasaṃpadya  viharati   sa vitarkavicārāṇāṃ vyupaśamādadhyātmasaṃprasādāccetasa ekotibhāvādavitarkamavicāraṃ samādhijaṃ prītisukhaṃ dvitīyaṃ dhyānamupasaṃpadya viharati sa prītervirāgādupekṣako viharatismṛtaḥ saṃprajanyaṃ casaṃprajānansukhaṃ kāyena pratisaṃvedayate  yattadāryā ācakṣate upekṣakaḥ smṛtimān sukhavihārī  tṛtīyaṃ dhyānamupasaṃpadya viharati  sa sukhasya ca prahāṇādduḥkhasya ca prahāṇāt pūrvameva saumanasyadaurmanasyayorastaṃgamāda duḥkhāsukhamupekṣāsmṛtipariśuddhaṃ caturthaṃ dhyānamupasaṃpadya  viharati  imāni bhikṣavaścatvāri dhyānāni  tatra katame catvāro brahmavihārāḥ iha bhikṣavo bhikṣurmaitrīsahagatena cittena avaireṇa asaṃpannena avyābādhena vipulena mahadgatena apramāṇena subhāvitena ekādrisamaṃ vimucya  sphuritvā upasaṃpadya viharati tathā dvitīyamtathā tṛtīyamtathā caturthamiti ūrdhvamadhastiryak sarvaśaḥ sarvāvantamimaṃ lokaṃ maitrīsahagatena cittena avaireṇaasaṃpannena avyābādhena vipulena mahadgatena advayena apramāṇena subhāvitena ekāṃdiśamadhimucya sphuritvā upasaṃpadya viharati evaṃ karuṇāsahagatenamuditāsahagatena upekṣāsahagatena cittena avaireṇa asaṃpannena avyābādhena vipulena mahadgatena advayena apramāṇena subhāvitena ekāṃ diśamadhimucya sphuritvā  upasaṃpadya viharati  ime catvāro brahmavihārāḥ  tatra katamāścatasraḥ pratisaṃvidaḥasti duḥkhā pratipad dhandhābhijñā asti duḥkhā pratipat kṣiprābhijñā asti sukhā pratipad dhandhābhijñā asti sukhā pratipat kṣiprābhijñā tatra katamā sā duḥkhā pratipad dhandhābhijñāihaikatyaḥ prakṛtyaiva tīvrarāgo bhavatitīvradveṣo bhavatitīvramoho bhavati so bhīkṣṇaṃ tīvrarāgajaṃ duḥkhadaurmanasyaṃ pratisaṃvedayati so bhīkṣaṇaṃ tīvradveṣatayā dveṣajaṃ duḥkhadaurmanasyaṃ pratisaṃvedayati so bhīkṣaṇaṃ tīvramohatayā mohajaṃ duḥkhadaurmanasyaṃ pratisaṃvedayati tasyemāni pañca lokottarāṇi indriyāṇi dhandhāni bhavanti mṛdūni saśīghravāhīni katamāni pañcayaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam sa eṣāṃ pañcānāṃ lokottarāṇamindriyāṇāṃ mṛdutvādaśīghravāhitvācca dhandhamevānantaryasamādhiṃ spṛśati yaduta āsravāṇāṃ kṣayāya iyaṃ duḥkhā pratipaddhandhābhijñā tatra katamā duḥkhā pratipatkṣiprābhijñāihaikatyaḥ prakṛtyaiva tīvrarāgo bhavatitīvradveṣo bhavatitīvramoho bhavati so bhīkṣṇaṃ tīvrarāgatayā rāgajaṃ duḥkhadaurmanasyaṃ pratisaṃvedayati abhīkṣṇaṃ tīvradveṣatayā dveṣajaṃ duḥkhadaurmanasyaṃ pratisaṃvedayati abhīkṣṇaṃ AvSū Vaidya tīvramohatayā mohajaṃ duḥkhadaurmanasyaṃ pratisaṃvedayati tasyemāni pañca lokottarāṇi indriyāṇi adhimātrāṇi bhavanti tīkṣṇāni śīghravāhīni katamāni pañcayaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam sa eṣāṃ pañcānāṃ lokottarāṇāmindriyāṇāmadhimātratvācchīghravāhitvācca kṣipramevānantaryaṃ samādhiṃ spṛśati yaduta āsravāṇāṃ kṣayāya iyaṃ duḥkhā pratipatkṣiprābhijñā tatra katamā sukhā pratipaddhandhābhijñāihaikatyaḥ prakṛtyaiva alparāgo bhavatialpadveṣo bhavati so lparāgatayā nābhīkṣṇaṃ rāgajaṃ duḥkhadaurmanasyaṃpratisaṃvedayati alpadveṣatayā nābhīkṣṇaṃ dveṣajaṃ duḥkhadaurmanasyaṃ pratisaṃvedayati alpamohatayā nābhīkṣṇaṃ mohajaṃ duḥkhadaurmanasyaṃ pratisaṃvedayati tasyemāni pañca lokottarāṇīndriyāṇi dhandhāni bhavanti mṛdūni na tīkṣṇāni na śīghravāhīni katamāni pañcayaduta śraddhendriyaṃ vīryandriyaṃ smḥtīndriyaṃ samādhīndriyaṃ prajñendriyaṃ sa eṣāṃ pañcānāmindriyāṇāṃ dhandhātvānmḥdutvādaśīghravāhitvācca dhandhamevānantaryaṃ samādhiṃ spḥśati yadutāsravāṇāṃ kṣayāya iyaṃ sukhā pratipaddhandhābhijñā tatra katamā sukhā pratipatkṣiprābhijñāihaikatyaḥ prakṛtyaivālparāgo bhavatialpadveṣo lpamohaḥ so lparāgatayā nābhīkṣṇaṃ rāgajaṃ duḥkhadaurmanasyaṃ pratisaṃvedayati alpadveṣatayā nābhīkṣṇaṃ dveṣajaḥ duḥkhadaurmanasyaṃ pratisaṃvedayati alpamohatayā nābhīkṣṇaṃ mohajaṃ duḥkhadaurmanasyaṃ prativedayati  tasyemānipañca lokottarāṇīndriyāṇyadhimātrāṇi tīkṣṇāni śīghravāhīni katamāni pañcayaduta śraddendriyaṃ vīryendriyaṃ smṛtīndriyaṃ samādhīndriyaṃ prajñendriyam sa eṣāṃ pañcānāmindriyāṇāmadhimātratvāt tīkṣṇatvācchīghravāhitvācca kṣipramevānantaryaṃ samādhiṃ spṛśati yaduta āsravāṇāṃ kṣayāya iyamucyate sukhā pratipatkṣiprābhijñā imā bhikṣavaḥ catasraḥ pratisaṃvidaḥ  tatra katamāścatastraḥ samādhibhāvanāḥasti bhikṣavaḥ samādhibhāvanā āsevitā bhāvitā bahulīkṛtā jñānadarśanapratilābhāya saṃvartate asti samādhibhāvanā āsevitā bhāvitā bahulīkṛtā prajñāpratilambhāya saṃvartate tatra katamā samādhibhāvanā āsevitā bhāvitā bahulīkṛtā kāmarāgaprahāṇāya saṃvartateiha bhikṣavo bhikṣu rimameva kāyamūrdhvaṃ pādatalādadhaḥ keśamastakādiparyantaṃ yathāsthitaṃtathāpraṇihitaṃ pūrṇaṃ nānāprakārasyāśuceryathābhūtaṃ samyak prajñayā pratyavekṣate yaduta ayaṃ kāyaḥ anupūrveṇa samudāgato pūrvavināśī paramāṇusaṃcayaḥ suṣira unnāmonnāmanānmānavavraṇasumukharomakūpasrāvīvalmīkavadāśīviṣanivāsaḥ āśīviṣatatkṛtajaḥ ajñānaśatrumakṛtavinmitradrohī kumitravadvisaṃvādakaḥ phenapiṇḍavatprakṛtidurbalaḥ udakabudbudavadutpannabhagnavilīnaḥ marīcivadvipralambhakaḥ kadalīvadvinibhūjyamānāsārakaḥ māyeva vañcanātmakaḥ rājavadājñāvaṅgalaḥ śatruvadavatāraprekṣī cauravadaviśvasanīyaḥ amitravadahitaiṣī vadhakavatprajñājīvitāntarāyakṛt śūnyagrāmavanmāravirahitaḥ kulālabhāṇḍavadanaparyantaḥ nānāśuciparipūrṇaḥ medasthālīvadaśucisrāvī AvSū Vaidya  ahivanniṣpandakrūraḥ kuṇapabattīkṣṇagandhī varcaḥkuṭīvadamedhyākaraḥ vravatyadunāsahiṣṇuḥ śalyavattudanārthaḥ duṣṭasvāmivaddurupacāraḥ jīrṇagṛhavatpratisaṃskāradhāryaḥ jīrṇayānapātravatpratisaṃskāramalavāhyaḥ āmakumbhavadambvanupālyaḥ duṣṭamitravannityānvarakṣaḥ nadītaṭavṛkṣavaccalācalaḥ mahānadīsrotavanmaraṇasamudraparyavasānaḥ āgantukāsāravatsarvaduḥkhaniketaḥ anāthaśālāvadaparigṛhītaḥ corakapāṭavadutkoṭisādhyaḥ pratyantanagaravannityopasṛṣṭaḥ vālukānagaravatsīdanātmakaḥ agnivadatṛptaḥ samudravadduṣpūraḥ sarvakaraṇḍavat patraparihāryaḥ bāladārakavatsatataparipālyaḥ bhinnabhājanamiva satataparihāryaḥ kudevavannityopasṛṣṭaḥ saviṣabhājanamiva parivarjanīyaḥ yācitakabhāṇḍamiva kṣaṇaprayojanārthaḥ śakaṭamiva bhārodvahatīrthaḥ kevalaṃ dharmabuddhinā boddhavoḍhavyam punaraparaṃ bhikṣavo bhikṣuṇā idaṃ śarīramādyuttarakāraṇataḥ parīkṣitavyam mātāpitṛśukrarudhirasamutthānamiha śarīrasya ādyakāraṇam uttaramāhāraparimāṇādikam kavalikāhāro grastamātraḥ śleṣmāśayaṃ gacchati śleṣmāśayaṃ prāpya śleṣmaṇā dravīkṛto tyantāśucirbhavati śleṣmataḥ pittāśayaṃ gacchati pittāśayaṃ prāpya pacyamāna uṣṇībhūtvā vāyvāśayaṃ gacchati paktvā vāyvāśayaṃ prāpto vāyunā vibhajyate pṛthak malaḥpṛthak sāraḥ khalānmūtrapurīṣādayo malāḥ sārācchoṇitaṃ pariṇamatiśoṇitānmāṃsammāṃsānmedaḥmedaso sthīniasthibhyo majjā majjātaḥ śukram  tadevamādyuttarakāraṇādaśuci śarīramiti paśyatā bhikṣuṇā idaṃ śarīraṃ navabhirasthiśataiḥ saṣaṣṭhaiḥ samucchritaṃ kudārugṛhavat tribhiḥ śataiḥ saṃghātitamcaturbhiḥ śirājālaśataiḥ saṃnatampañcabhirmāṃsapeśīśataiḥ praliptamyaṃktiḥ śirāśataiḥ saṃghātam saptabhiḥ śirāśatairvinatamnavabhiḥ snāyuśatairnibaddhamdhamanyā gavākṣīkṛtamsaptottareṇa marmaśatena bhinnabhājanamiva jarjareṇa koṭīśatasahasrairaśītibhiśca tṛṇavacchannampañcendriyacchidramsaptajñayasaptāśayamaśucipūrṇam mastiṣkasyāñjalināmedaso ñjalinātribhirvasāñjalibhiḥṣaḍbhirañjalibhiḥ śleṣmaṇaḥṣaḍbhirañjalibhiḥ pittasyavāyunā kṛtsnamevāpakarṣitam śoṇitasyāḍhakenapurīṣaprasthaiḥ ṣaḍbhiḥ vāvayarevadebhiḥsamaiḥ pṛthakpṛthak pūrṇam saptabhistvagbhiḥ parivṛtamrasaiḥ ṣaḍbhiḥ pittasya vāyunā kāyāgnināviṣṭāgnihotrajaṅgayādajasraṃ kudāntam śarīrāvayavaiḥ sarvaireva durdarśanamdurgandhi pratisvabhāvam ko trābhimāno bahumānabhāvaḥkevalaṃ yācitakabhāṇḍamiva kṣaṇaprayojanārthaṃ śakaṭamiva bhārodvahanāya dharmabuddhinā boddhavoḍhavyam evaṃvidhakāyamavekṣya rāśimaśuceḥrūpābhimānī vasatyatteyaḥ prajñāyamānaṃ sa hi bālabuddhi viṣṭapaṭhaṃyāti vahaṃ na cetā priyaprakāraṃ vahatenāyat drakṣanvivaktuṃ vahate sadā ca kāyaḥ sucokṣaḥ kṛmivacca jantoḥ kuto tra rāgo bahumānatā vā  AvSū Vaidya ityevamādi pratyavekṣanniti tadyathā bhikṣava ubhayato dvāravinirmuktaḥ koṣṭhāgāraḥ pūrṇo nānāprakārajātasya dhānyatilasarṣapamudgayavamāṣāṇām taccakṣuṣmān puruṣo vyavalokayan jānīyāt  imāni śūkadhānyāniimāni phaladhānyāni evameva bhikṣavo bhikṣurimameva kāyaṃ yathāsthitaṃ yathāpraṇihitaṃ yāvat pratyavekṣate iyaṃ samādhibhāvanā āsevitā bahulīkṛtā kāmarāgaprahāṇāya saṃvartate tatra bhikṣavaḥ katamā samādhibhāvanā āsevitā bhāvitā bahulīkṛtā dṛṣṭadharmasukhavihārāya saṃvartateiha bhikṣavo bhikṣuraraṇyagato vā vṛkṣamūlagato vā śūnyāgāragato vā imameva kāyamadhyātmaṃ pratyātmaṃ vivekāt na prītisukhenābhiṣyandayatiparipūrayatipariprīṇayatiparisphuṭayatitasya nāsti sarvataḥ kāyādasphuṭaṃ bhavatyaspharaṇīyaṃ yaduta adhyātmajaṃ vivekajena prītisukhena tadyathāpi nāma bhikṣavaḥ utpalāni vā padmāni vā kumudāni vā puṇḍarīkāni vā udake jātāniudake magnānisarvāṇi tāni śītalena vāriṇābhiṣyanditāni pariṣyanditāni paripūritāni pariprīṇitāni parisphuritāni evameva bhikṣuraraṇyagato vā vṛkṣamūlagato vā śūnyāgāragato vā imameva kāyamadhyātmaṃpratyātmaṃ vivekajena prītisukhenābhiṣyandayati pariṣyandayati paripūrayati parisphurayati pariprīṇayatitasya nāsti sarvataḥ kāyamasphuṭaṃ bhavatyaspharaṇīyaṃ yaduta adhyātmakaṃ vivekajena prītisukhena iyaṃ samādhibhāvanā āsevitā bhāvitā bahulīkṛtā dṛṣṭadharmasukhavihārāya saṃvartate tatra bhikṣavaḥ katamā samādhibhāvanā āsevitā bhāvitā bahulīkṛtā jñānadarśanena pratilābhāya saṃvartateiha bhikṣavo bhikṣuṇā ālokasaṃjñā sādhu ca suṣṭhu ca parigṛhītā bhavati sumanasikṛtā sudṛṣṭā supratibaddhā ca divasasaṃjñādhiṣṭhitaṃ samaprabhāsaṃ cittaṃ bhāvayatiyathā divā tathā rātrauyathā rātrau tathā divāyathā pūrvaṃ tathā paścātyathā paścāttathā purāyathaivādhastathaivordhvamyathaivordhva tathā adhaḥ  iti vivṛtena cetasā paryavanaddhena divasasaṃjñādhiṣṭhitaṃ samaprabhāsaṃ cittaṃ bhāvayati  tadyathāpi nāma bhikṣavo grīṣmāṇāṃ paścime māse vyabhre dine vigatabalāhake nabhasi madhyāhnakālasamaye ālokapariśuddho bhavati paryavadātaprabhāsvaraḥ  na tasmā ndhakārasamaye tadbhavati evameva bhikṣavo bhikṣuṇā ālokasaṃjñā sādhu ca suṣṭhu ca sugṛhīto bhavati aśṛṃṣṭā supratibandhonavamasaṃjñā  vesthitāsamaprabhāsaṃ cittaṃ bhāvayati yathā divā tathā rātrau yathā rātrau tathā divāyathā pūrvaṃ tathā paścātyathā paścāttathā purā yathaivordhvaṃ tathaivādho yathaivādhastathaivordhvamiti vivṛtena cetasā aparyavanaddhena divasasaṃjñādhiṣṭhitena samaprabhāsaṃ cittaṃ bhāvayati iyaṃ samādhibhāvanā āsevitā bhāvitā bahulīkṛtā jñānadarśanapratibhānalābhāya saṃvartate tatra katamāsamādhibhāvanā āsevitā bhāvitā bahulīkṛtā prajñāpratilambhāya saṃvartateiha bhikṣuraraṇyagatovā vṛkṣamūlagato vā śūnyāgāragato vā sukhasya duḥkhasyaca prahāṇāt pūrvameva saumanasyadaurmanasyayorastaṃgamādaduḥkhāsukhamupekṣāsmṛtipariśuddhaṃ AvSū Vaidya caturthaṃ dhyānamupasaṃpadya viharati iyaṃ samādhibhāvanā āsevitā bhāvitā bahulīkṛtā prajñāpratilambhāya saṃvartate imāścatasraḥ samādhibhāvanāḥ  tatra katamāni bhikṣavaścatvāri smṛtyupasthānāniiha bhikṣavo bhikṣuradhyātmaṃ kāye kāyānudarśī viharati ātāpī saṃprajānan smṛtimān vinīya loke abhidhyādaurmanasye bahirdhā kāye kāyānudarśī viharatiadhyātmabahirdhā kāye kāyānudarśī viharati ātāpī saṃprajānan anusmṛtimān vinīya loke abhidhyādaurmanasye  adhyātmavadenāsu bahirdhāvedanāsu adhyātmabahirdhā vedanāsu vedanānudarśī viharati ātāpī saṃprajānan smṛtimān vinīya loke abhidhyādaurmanasye adhyātmacitte bahirdhācitte adhyātmabahirdhā cittānudarśī viharati ātāpī saṃprajānan smṛtimān vinīya loke abhidhyādaurmanasye  adhyātmadharmeṣu bahirdhādharmeṣu adhyātmabahirdhādharmeṣu dharmānudarśī viharati ātāpī saṃprajānan smṛtimān vinīya loke abhidhyādaurmanasye itīmāni catvāri smṛtyupasthānāni  tatra katamāni bhikṣavaścatvāri samyakprahāṇāniiha bhikṣavo bhikṣuranutpannānāṃ pāpakānāmakuśalānāṃ dharmāṇāmanutpādāya chandaṃ janayativyāyacchativīryamārabhatecittaṃ saṃpratigṛhṇātisamyak praṇidadhāti utpannānāmakuśalānāṃ dharmāṇāṃ prahāṇāya chandaṃ janayativyāyacchativīryamārabhatecittaṃ pragṛhṇātisaṃpraṇidadhāti anutpannānāṃ kuśalānāṃ dharmāṇāmutpādāya chandaṃ janayativyāyacchativīryamārabhatecittaṃ pragṛhṇātisamyak praṇidadhāti utpannānāṃ kuśalānāṃ dharmāṇāṃ sthitaye bhāvanāyai asaṃmoṣāya aparihāṇāya bhūyobhāvāya vṛddhivipulatāyai pāripūryai chandaṃ janayativyāyacchativīryamārabhatecittaṃ pratigṛhṇāti samyak praṇidadhāti imāni catvāri samyakprahāṇāni  tatra katame catvāra ṛddhipādāḥ iha bhikṣavo bhikṣuḥ chandasamādhiprahāṇasaṃskārasamanvāgatamṛddhipādaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam eṣāvīryamabhilīnaṃ bhaviṣyati nābhigṛhītam    cittasamādhiprahāṇasaṃskārasamanvāgatamṛddhipādaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇataṃ mā me cittamatilīnaṃ  bhaviṣyati nābhigṛhītam     mīmāṃsāsamādhiprahāṇasaṃskārasamanvāgatamṛddhipādaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇataṃ mā me mīmāṃsā  nātilīnā bhaviṣyati nābhigṛhītam    ime bhikṣavaścatvāra ṛddhipādāḥ  tatra bhikṣavaḥ katamāni pañcendriyāṇiyaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam tatra katamacchraddhendriyamyayā śraddhayā caturo dharmān śraddadhāti katamāṃścaturaḥsaṃsārāvacarālaukikīṃ samyagdṛṣṭiṃ dadhāti sa karmavipākapratiśaraṇo bhavati yadyadeva karma kariṣyāmi kalyāṇaṃ vā pāpakaṃ vātasya karmaṇo vipākaṃ pratisaṃvedayāmi sa jīvitahetorapi pāpakaṃ karma nābhisaṃskaroti idamucyate śraddhendriyam tatra katamadvīryendriyamyān dharmān średdhendriyeṇa śraddadhātitān dharmān AvSū Vaidya vīryendriyeṇa samudānayati idamucyate vīryendriyam tatra katamat smṛtīndriyamyān dharmān vīryendriyeṇa samudānayatitān dharmān smṛtīndriyeṇa vipraṇāśayati idamucyate samādhīndriyam tatra katamat prajñendriyamyān dharmān samādhīndriyeṇa ekāgrīkarotitān dharmān prajñendriyeṇa pratividhyati sa teṣu dharmeṣu pratyavekṣaṇajātīyobhavati  idamucyate prajñendriyam imāni bhikṣavaḥ pañcendriyāṇi  tatra bhikṣavaḥ katamāni pañca balāniyaduta śraddhābalaṃ vīryabalaṃ smṛtibalaṃ samādhibalaṃ prajñābalam ime ca bhṛtyārthe kleśairanavamṛdyatvāt imāni bhikṣavaḥ pañca balāni  tatra bhikṣavaḥ katamāni sapta bodhyaṅgāniyaduta smṛtisaṃ bodhyaṅgaṃ dharmapravicayasaṃbodhyaṅgaṃ gāmbhīryasaṃbodhyaṅgaṃ prītisaṃbodhyaṅgaṃ prasrabdhisaṃbodhyaṅgaṃ samādhisaṃbodhyaṅgaṃ upekṣāsaṃbodhyaṅgam iha bhikṣavo bhikṣuḥ smṛtisaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam evaṃ dharmapravicayasaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam vīryasaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam prītisaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam prasrabdhisaṃbodhyaṅgaṃ bhāvayati vivekaniśritaṃ virāganiśrita nirodhaniśritaṃ vyavasargapariṇatam samādhisaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam upekṣāsaṃbodhyaṅgaṃ bhāvayativivekaniśritaṃ virāganiśritaṃ nirodhaniśritaṃ vyavasargapariṇatam imāni bhikṣavaḥ sapta saṃbodhyaṅgāni  tatra bhikṣavaḥ katama āryāṣṭāṅgamārgaḥ tadyathā  samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ ayamucyate bhikṣava āryāṣṭāṅgamārgaḥ tatra katamā samyagdṛṣṭiḥyā lokottarā nātmadṛṣṭisamutthitā na sanajīvan soṣaṇapuruṣanapudgalanamanujanamānavadṛṣṭisamutthitānocchedaśāśvatadṛṣṭisamutthitā na bhavavibhavadṛṣṭisamutthitā na kuśalāvyākṛtadṛṣṭisamutthitāyā ca na saṃsāranirvāṇadṛṣṭisamutthitā iyamucyate samyagdṛṣṭiḥ tatra katamaḥ samyaksaṃkalyaḥyaiḥ saṃkalpai rāgadveṣa mohakleśāḥ samuttiṣṭhantitān saṃkalpān na saṃkalpayati yaiḥsaṃkalpaiḥ śīlasamādhiprajñā vimuktidarśanaskandhāḥ samuttiṣṭhantitān saṃkalpān saṃkalpayati ayamucyate samyaksaṃkalpaḥ tatra katamā samyagvākyayā rāge nātmānaṃ na parāṃśca tāpayatinātmānaṃ na parāṃśca kleśayatinātmānaṃ parānnānupahantitayā samāhitayuktayā vācā samanvāgato bhavatiyayā samyagvā samavavadatiiyamucyate samyagvāk tatra katamaḥ samyakkarmāntaḥyatkarma kṛṣṇaṃ kṛṣṇavipākamtatkarmaṇā nābhisaṃskarotiyatkarma kṛṣṇaśuklaṃ kṛṣṇaśuklavipākam AvSū Vaidya tatkarma nābhisaṃskarotiyatkarma kṛṣṇaśuklavipākaṃ kṛṣṇakṛtsnakarmakṣayāya saṃvartatetatkarmābhisaṃskaroti satkarmābhisaṃskarotisatkarmapratiśaraṇakarmāntaḥayamucyate samyakkarmāntaḥ tatra katamaḥ samyagājīvaḥyadārthavaśena guṇasaṃlekhādutsarjanatā na kuhanatā na lapanatā na naiṣpeṣikatā sṛvatāravācāśīlatāparalokeṣūśakutāātmalokasaṃtuṣṭiḥ anavayatā āryāntajñātājīvitāayamucyate samyagājīvaḥ tatra katamaḥ samyagvyāyāmaḥyo vyāyāmo mithyāyo ajñānarāgadveṣamohakleśānuśāyitaḥtaṃ vyāyāmaṃ necchati yo vyāyāmaḥ samyagāryamārgasatyāvatāro nirvāṇagāmī pratipadarpayatitaṃ vyāyāmaṃ samanugacchati ayamucyate samyagvyāyāma tatra katamā samyaksmṛtiḥyā sūpasthitā aprakampyā ṛjukā akuṭilā saṃsāradveṣādīnavadarśikā nirvāṇapathapraṇetrī smṛtiḥ spharaṇaṃ āryamārgāsaṃmoṣaḥ iyamucyate samyaksmṛtiḥ tatra katamaḥ samyaksamādhiḥyaḥ samyaktvena samādhiḥ yasmin samādhau sthitaḥ sarvasattvapramokṣāya samyak sthitatvaṃ niyāmamavakrāmatiayamucyate samyaksamādhiḥ ayamucyate āryāṣṭāṅgo mārgaḥ  tatra katamā bhikṣavaḥ ṣoḍaśākārā ānāpānasmṛtiḥhrasvaṃ vā āśvasan dīrghaṃ vāāśvasāmīti yathābhūtaṃ prajānāti dīrghaṃ vā praśvasan dīrghaṃ praśvasāmīti yathābhūtaṃ prajānāti hrasvamāśvasan hrasvamāśvasāmīti yathābhūtaṃ prajānāti hrasvaṃ vā praśvasan hrasvaṃ praśvasāmīti yathābhūtaṃ prajānāti kāyapratisaṃvedī āśvasan kāyapratisaṃvedī āśvasāmīti yathābhūtaṃ prajānāti kāyapratisaṃvedī praśvasan kāyapratisaṃvedī praśvasāmīti yathābhūtaṃ prajānāti kāyasaṃskārapratisaṃvedī āśvasan kāyasaṃskārapratisaṃvedī āśvasāmīti yathābhūtaṃ prajānāti kāyasaṃskārapratisaṃvedī āśvasan kāyasaṃskārapratisaṃvedī vā praśvasan yathābhūtaṃ prajānāti sarvakāyapratisaṃvedī āśvasan sarvakāyapratisaṃvedī āśvasāmīti yathābhūtaṃ prajānāti kāyasaṃskārapratisaṃvedī āśvasan kāyasaṃskārāpratisaṃvedī vā praśvasan yathābhūtaṃprajānāti  sarvakāyapratisaṃvedī āśvasan sarvakāyapratisaṃvedī āśvasāmīti yathābhūtaṃ prajānāti sarvakāyapratisaṃvedī praśvasan sarvakāyapratisaṃvedī vā praśvasāmīti yathābhūtaṃ prajānāti sarvakāyasaṃskārāpratisaṃvedī āśvasan sarvakāyasaṃskārapratisaṃvedī praśvasan sarvakāyasaṃskārapratisaṃvedī praśvasāmīti yathābhūtaṃ prajānāti prasrabhyanti me kāyasaṃskārā āśvasan prasrabhyanti me kāyasaṃskārā āśvasāmīti yathābhūtaṃ prajānāti prasrabhyanti me kāyasaṃskārāḥ praśvasan prasrabhyanti me kāyasaṃskārāḥ praśvasāmīti yathābhūtaṃ prajānāti prītipratisaṃvedī āśvasan prītipratisaṃvedī āśvasāmīti yathābhūtaṃ prajānāti prītipratisaṃvedī praśvasan prītipratisaṃvedī praśvasāmītiyathābhūtaṃ prajānāti sukhapratisaṃvedī āśvasan sukhapratisaṃvedī āśvasāmīti yathābhūtaṃ jānāti sukhapratisaṃvedī praśvasan sukhapratisaṃvedī praśvasāmīti yathābhūtaṃprajānāti  cittapratisaṃvedī āśvasan cittapratisaṃvedī āśvasāmīti yathābhūtaṃ prajānāti cittapratisaṃvedī praśvasan cittapratisaṃvedī praśvasāmītiyathābhūtaṃ prajānāti cittasaṃskārapratisaṃvedī āśvasan cittasaṃskārapratisaṃvedī āśvasāmīti yathābhūtaṃ AvSūVaidya  prajānāti cittasaṃskārapratisaṃvedī praśvasan cittasaṃskārapratisaṃvedī praśvasāmīti yathābhūtaṃ prajānāti prasrabhyanti me cittasaṃskārāḥ āśvasanāśvasāmīti yathābhūtaṃ prajānāti prasrabhyanti me cittasaṃskārāḥ praśvasan praśvasāmīti yathābhūtaṃ prajānāti abhimodati me cittamāśvasan abhimodati me cittamāśvasāmīti yathābhūtaṃ prajānāti abhimodati me cittaṃ praśvasan abhimodati me cittaṃ praśvasāmīti yathābhūtaṃ prajānāti vimucyati me cittamāśvasan vimucyati me cittamāśvasāmīti yathābhūtaṃ prajānāti vimucyati me cittaṃ praśvasan vimucyati me cittaṃ praśvasāmīti yathābhūtaṃ prajānāti samāhitaṃ mecittamāśvasan samāhitaṃ me cittamāśvasāmīti yathābhūtaṃ prajānāti samāhitaṃ me cittaṃ praśvasan samāhitaṃ me cittaṃ praśvasāmīti yathābhūtaṃ prajānāti evamanityānudarśī virāgānudarśī nirodhānudarśī pratiniḥsargānudarśī āśvasan pratiniḥsargānudarśī āśvasāmīti yathābhūtaṃ prajānāti pratiniḥsargānudarśī vā praśvasan pratiniḥsargānudarśī praśvasāmīti yathābhūtaṃ prajānāti iyaṃ bhikṣavaḥ ṣoḍaśākārā ānāpānasmṛtiḥ  tatra katamāni catvāri srotaāpattyaṅgāniiha bhikṣavaḥ śrāvako vetya buddhe prasādena samanvāgato bhavati  ityapi sa bhagavāṃstathāgatorhan samyaksaṃbuddho vidyācaraṇasaṃpannaḥ sugato lokavidanuttaraḥ puruṣadamyasārathiḥśāstā devamanuṣyāṇāṃ buddho bhagavāniti dharme vetya prasādena samanvāgato bhavati  svākhyāto bhagavatā dharmaḥ sāṃdṛṣṭikonirjvaraḥ ākālika aupanāyikaḥ ihapaśyakaḥ pratyātmavedanīyo vijñairyaduta nadanimadanapadheyāsāṃprativinaya ālayasamuddhāto dharmopacchedaḥ śūnyatānupalambhaḥ tṛṣṇākṣayo nirodho nirvāṇam  saṃghe vetya prasādena samanvāgato bhavati  supratipanno bhagavataḥ āryaśrāvakasaṃgho nyāyapratipannaḥ sapratipannaḥ sāmīcipratipanno dharmānudharmapratipanno  nudharmacārī  santi saṃghe srotāpattiphalasākṣātkriyāyai pratipannakāḥ santi saṃghe srotāpannaḥ santi saṃghe sakṛdāgāmiphalasākṣātkriyāyai pratipannakāḥ santi saṃghe sakṛdāgāminaḥ santi saṃghe anāgāmiphalasākṣātkriyāyai pratipannakāḥ santi saṃghe anāgāminaḥ santi saṃghe arhattvaphalasākṣātkriyāyai pratipannakāḥ santi saṃghe arhantaḥ yaduta cattvāri puruṣayugāniaṣṭau puruṣapudgalāḥ eṣa bhagavataḥ śrāvakasaṃghaḥ śraddhāsaṃpannaḥ śrutasaṃpannaḥ samādhisaṃpannaḥ prajñāsaṃpannaḥvimuktisaṃpannaḥ vimuktijñānadarśanasaṃpannaḥ āhavanīyaḥ prāhavanīyaḥ añjalīkaraṇīyaḥsāmīcikaraṇīyaḥ anuttaraṃ puṇyakṣetraṃ darśanīyo lokasya yaduta āryakāntaiḥ śīlaiḥsamanvāgato yāni śīlāni akhaṇḍāni acchidrāṇi adhṛtīni aśabalāni akalmaṣāṇi bhujiṣyāṇiaparāmṛṣṭāni susamastāni vijñapraśastāni jayasaṃpannāni agarhitāni vijñairiti imāni catvāri srotaāpattyaṅgāni  katamāni bhikṣavo daśa tathāgatabalānitathāgataḥ sthānaṃ ca sthānato yathābhūtaṃ prajānātiasthānaṃ cāsthānato yathābhūtaṃ prajānāti idaṃ prathamaṃ tathāgatasya AvSū Vaidya tathāgatabalam atītānāgatapratyutpannānāṃ karmadharmasamādānānāṃ vipākaṃ yathābhūtaṃ prajānāti parasattvānāṃ parapudgalānāmanekādhimuktikānāṃ vipākaṃ yathābhūtaṃ prajānāti anekalokadhātukalokānāṃ nānādhātukalokamiti yathābhūtaṃ prajānāti parasattvānāmindriyāṇāṃ parāparajñatāṃ yathābhūtaṃ prajānāti sarvatragāminīṃ pratipadaṃ tatratatragāminīṃ yathābhūtaṃ prajānāti parasattvānāmindriyabalabodhyaṅgadhyānavimokṣasamādhisamāpattīnāṃ saṃkleśavyavadānāni yathābhūtaṃ prajānāti sākāraṃ sāṅgaṃ śaṃsanimittamanekavidhaṃ pūrvanivāsamanusmarati ekāmapi jātimanusmaratidve tisraścatasro yāvadanekānyapi jātikoṭīniyutaśatasahasrāṇyanusmaratīti vistaraḥ  sadivyena cakṣuṣā atikrāntamānuṣyakeṇa sattvān paśyati cyavamānānupapadyamānānapi kāyavāṅmanasāṃ sucaritaduścaritaiḥ sugatidurgatiṣūpapadyamānānīti vistaraḥ āsravakṣayādanāsravāṃ cetovimuktiṃ prajñayā yathābhūtaṃ prajānāti imāni bhikṣavo daśa tathāgatabalāni  katamāni bhikṣavastathāgatasya catvāri vaiśāradyāniiha bhagavān samyaksaṃbuddha ityātmānaṃ prajānīte  ime tvayā dharmā nābhisaṃbuddhā ityatra kaścidvādaṃ samāropayet sadevake loke samārake sabrahmake saśramaṇabrāhmaṇikāyāṃ prajāyāṃ sadevamānuṣāyām nimittametadanusamanupaśyati nimittaṃ samanupaśyaṃstathāgato bhagavān kṣemaprāpto abhayaprāpta ārṣabhaṃ sthānaṃ prajānāti samyakparṣadgataḥ siṃhanādaṃ nadati brāhmaṃ cakraṃ pravartayati apravartitaṃ śramaṇena vā brāhmaṇena vā devena vā māreṇa vā kenacidvā punarloke sahadharmeṇeti ye punastathāgatairnāntarāyikā dharmā ākhyātāḥ tānapratisevamānasya nānamantarāyetyat kaścidvādamāropayet iti vistaraḥ yā vā anena pratipadākhyātā āryā nairyāṇikā hīnāṃ pratiraṣāvamāṇona niryāyāt daketaraḥsamyagduḥkhanāśāya ityatrakaścitpūrvavat kṣīṇāsravasya satamātmānaṃ pratijānataḥ ime āsravā aparikṣīṇā ityatrakaścidvādamāropayet sadevaloke samārake saśramaṇabrāhmaṇikāyāṃ prajāyāṃ sadevamānuṣāyāṃ nimittamevaṃ na samanupaśyati nimittamasamanupaśyan tathāgataḥ sthāmaprāpto viharati abhayaprāpta āharṣabhaṃ sthānaṃ prajānāti samyakparṣadgataḥ siṃhanādaṃ nadatibrāhmaṃ cakraṃ pravartayati apravartitaṃ śramaṇena vā brāhmaṇena vā kenacidvā punarloke sahadharmeṇeti imāni bhikṣavo bhagavatastathāgatasya catvāri vaiśāradyāni  katamāstathāgatasya catasraḥ pratisaṃvidaḥyaduta arthapratisaṃvit dharmapratisaṃvit niruktipratisaṃvit pratibhānapratisaṃvit imā bhikṣavaścatasraḥ pratisaṃvidaḥ  katame bhikṣavo ṣṭādaśāveṇikā buddhadharmāḥnāsti tathāgatasya skhalitamnāsti ravitamnāsti muṣitasmṛtitā nāsti asamāhitaṃ cittamnāsti nānātvasaṃjñānāstyapratisaṃkhyāyopekṣānāsti chandasya hāniḥnāsti vīryasya hāniḥnāsti smṛterhāniḥnāsti prajñāhāniḥnāsti vimukterhāniḥtrivimuktijñānadarśanāniatīte dhvanyasaṅgamapratihataṃ AvSū Vaidya jñānadarśanamanāgate dhvanyasaṅgamapratihataṃ jñānadarśanampratyutpanne dhvanyasaṅgamapratihataṃ jñānadarśanamsarvakāyakarmajñānapūrvakaṃ saṃjñāparivartaḥsarvavākkarmajñāpūrvaṃgamaṃ jñānānuparivartaḥsarvamanaḥkarmajñānapūrvaṃgamaṃ jñānānuparivartaḥ ime bhikṣavastathāgatasya aṣṭādaśāveṇikā dharmāḥ  tatra katamāni tathāgatasya dvātriṃśanmahāpuruṣalakṣaṇānisupratiṣṭhitapādatā tathāgatasyedaṃ mahāpuruṣalakṣaṇam adhastāt pādatalayoścakrāṅkitapādatalatā āyatapārṣṇisaṃgatapādatā dīrghāṅgulitā jālahastapādatā mṛdutaruṇahastapādatā saptotsadaśarīratā aiṇeyajaṅghatā kośagatabastiguhyatā siṃhapūrvārdhakāyatā citāntarāṃsatā susaṃvṛtaskandhatā anunnāmatā pralambabāhutā viśuddhanetratā kambugrīvatā siṃhahanutā samacatvāriṃśaddantatā samāviraladantatā suśukladantatā prabhūtatanujihvatā rasarasāgratā brahmasvarakalaviṅkarutasvaratā abhinīlanetratā gopakṣmanetratā sūkṣmacchavitā suvarṇavarṇacchavitā ekaikaromakūpatā uttuṅgapradakṣiṇāvartaromatā indranīlakeśatā suśuklabhramukhāntarorṇalalāṭatā uṣṇīṣaśiraskatā nyagrodhaparimaṇḍalasamantaprāsādikatā mahānārāyaṇabalasamantaprāsādikatā tathāgatasyedaṃ mahāpuruṣasya mahāpuruṣalakṣaṇam imāni bhikṣavastathāgatasya mahāpuruṣalakṣaṇāni supratiṣṭhitau pādautathāgatasyedaṃ mahāpuruṣasya mahāpuruṣalakṣaṇaṃ pūrvaṃ dṛḍhasamādānatayā nirvṛttam adhastātpādatalayoścakrāṅkitapā datalatā  tathāgatasyedaṃ mahāpuruṣasya mahāpuruṣalakṣaṇaṃ pūrve parasattvājihmakaraṇatayā nirvṛttam āyatapādapārṣṇisaṃgatapādatā  tathāgatasyedaṃ mahāpuruṣalakṣaṇaṃ pūrve mātāpitarau satkṛtya caraṇe śuśrūṣatayābhinirvṛttam dīrghāṅgulikatā  tathāgatasyedaṃ mahāpuruṣasya mahāpuruṣalakṣaṇaṃ pūrve dharmārakṣāvaraṇaguptikaraṇayā nirvṛttam jālahastapādatā  tathāgatasyedaṃ mahāpuruṣasya mahāpuruṣalakṣaṇaṃ pūrve parivārābhedanatayā nirvṛttam mṛdutaruṇahastapādatātathāgatasyedaṃ mahāpuruṣasya mahāpuruṣalakṣaṇaṃ pūrve vividhaprāvaraṇānnapradānatayā nirvṛttam saptotsadaśarīratā  tathāgatasyedaṃ mahāpuruṣasya mahāpuruṣalakṣaṇaṃparakiṃkaraṇīyasaumukhyakaraṇatayā nirvṛttam viśuddhanetratā  tathāgatasyedaṃ mahāpuruṣasya mahāpuruṣalakṣaṇaṃ pūrve daśakuśalakarmapathātaptasamādānatayā nirvṛttam kambugrīvatā  tathāgatasyedaṃ mahāpuruṣasya mahāpuruṣalakṣaṇaṃ pūrve glāneṣu vividhabhaiṣajyānnapradānatayā nirvṛttam siṃhahanutā  tathāgatasyedaṃ mahāpuruṣasya mahāpuruṣalakṣaṇaṃ pūrve kuśalamūlaprayogatayā nirvṛttam samacatvāriṃśaddantatā  tathāgatasyedaṃ mahāpuruṣasya mahāpuruṣalakṣaṇaṃ pūrve sattvasamāśvāsanaprayogatayā nirvṛttam aviraladantatā  tathāgatasyedaṃ mahāpuruṣasya mahāpuruṣalakṣaṇaṃ pūrve bhinnasattvasaṃghānatayā nirvṛttam samadantatā  tathāgatasyedaṃ mahāpuruṣasya mahāpuruṣalakṣaṇaṃ pūrve manāpamaṇipradānatayā nirvṛttam suśukladantatā  tathāgatasyedaṃ mahāpuruṣasya mahāpuruṣalakṣaṇaṃ pūrve svārakṣitakāyavāṅmanaskarmatayā nirvṛttam prabhūtatanujihvatā  tathāgatasyedaṃ mahāpuruṣasya mahāpuruṣalakṣaṇaṃ pūrvaṃ satyabhāṣaṇatayā nirvṛttam rasarasāgratā  tathāgatasya mahāpuruṣasya mahāpuruṣalakṣaṇaṃ AvSū Vaidya pūrveṣvapramāṇapuṇyaskandhatvātmanatāparamābhiprapacchannatayā nirvṛttam brahmakalaviṅkarutasvaratā  tathāgatasyedaṃ mahāpuruṣasya mahāpuruṣalakṣaṇaṃ pūrve snigdhavacanasattvānāṃvanatāānandavacanaśravaṇatayā nirvṛttam abhinīlanetratā  tathāgatasyedaṃ mahāpuruṣasya mahāpuruṣalakṣaṇaṃ pūrve maitravatsattvasaṃrakṣaṇatayā nirvṛttam gopakṣmanetratā  tathāgatasyedaṃ mahāpuruṣasya mahāpuruṣalakṣaṇaṃ pūrve aprakṛtimātayā nirvṛttam sūkṣmacchavitā  tathāgatasyedaṃ mahāpuruṣasya mahāpuruṣalakṣaṇaṃ pūrve dharmasaṃgīticittasaṃrakṣaṇakarmaṇyatayā nirvṛttam suvarṇavarṇacchavitā  tathāgatasyedaṃ mahāpuruṣasya mahāpuruṣalakṣaṇaṃpūrve śayyāsanāstaraṇamanāpavacanapradānatayā nirvṛttam ekaikaromakūpatā  tathāgatasyedaṃ mahāpuruṣasya mahāpuruṣalakṣaṇaṃ pūrve saṃgaṇikāparivarjanatayā nirvṛttam  pradakṣiṇāvartaromatā  tathāgatasyedaṃ mahāpuruṣaṣya mahāpuruṣalakṣaṇaṃ pūrve ācāryopādhyāyakalyāṇamitrānuśāsanipradakṣiṇagrāhitayā nirvṛttam indranīlakeśatā  tathāgatasyedaṃ mahāpuruṣasya mahāpuruṣalakṣaṇaṃ pūrve sarvaprāṇānukampanatayā nihataloṣṭadaṇḍaśastratayā nirvṛttam suśuklabhramukhāntarorṇalalāṭatā  tathāgatasyedaṃ mahāpuruṣasya mahāpuruṣalakṣaṇaṃ pūrve varṇārhānāṃ varṇabhāṣaṇatayā nirvṛttam uṣṇīṣaśiraskatā  tathāgatasyedaṃ mahāpuruṣasya mahāpuruṣalakṣaṇaṃ pūrve gurugauravapraṇāmatayā nirvṛttam nyagrodhaparimaṇḍalasamantaprāsādikatā  tathāgatasyedaṃ mahāpuruṣasya mahāpuruṣalakṣaṇaṃ pūrve ātmanaḥ parasattvānāṃ casamādhau niyojanatayā nirvṛttam śarīrasamantaprāsādikatā  tathāgatasyedaṃ mahāpuruṣasya mahāpuruṣalakṣaṇaṃ pūrvetathāgatabimbakaraṇatayā bhinnastūpapratisaṃskāratayā pareṣāṃ ca bhītānāmāśvāsanasaṃghānatayā ca nirvṛttam apramāṇaiḥ kuśalamūlaiśca teṣu dharmeṣu vaśavartitvāt tathāgatasya dvātriṃśanmahāpuruṣalakṣaṇāni kāye nirvṛttāni  katamāni aśītyanuvyañjanānitāmranakhāśca buddhā bhagavantaḥsnigdhanakhāśca uttuṅganakhāśca vṛttāṅgulinakhāśca cittāṅgulayaśca anupūrvāṅgulayaścagūḍhaśirāśca nirgranthiśirāśca gūḍhagulphāśca siṃhavikrāntagāminaśca nāgavikrāntagāminaścahaṃsavikrāntagāminaśca vṛṣabhavikrāntagāminaśca pradakḥiṇagāminaśca cārugāminaścaavakragātrāśca vṛttagātrāśca anupūrvagātrāśca pṛthugurumaṇḍalāśca paripūrṇavyañjanāścasamakramāśca śucigātrāśca mṛdugātrāśca viśuddhagātrāśca utsadagātrāśca susaṃhatagātrāścasuvibhaktapratyaṅgāśca vitimiraśuddhalocanāśca vṛttakukṣayaśca mṛṣṭakukṣayaśca abhagnakukṣayaścakṣāmodarāśca gambhīranābhayaśca āvartanābhayaśca samantaprāsādikāśca śucisamācārāścavyapagatatilakagātrāśca tūlasadṛśasukumārapāṇayaśca snigdhapāṇirekhāśca gambhīrapāṇirekhāścanirekhāśca alpāyatavadanāścabimbapratibimbaapratibimbadaśanavadanāśca mṛdujihvāśca tāmrajihvāśca gajagarjitajīmūtaghoṣāścamadhuragurumañjusvarāśca vṛttadaṃṣṭrāśca tīkṣṇasamadaṃṣṭrāśca anupūrvadaṃṣṭrāścatuṅganāsāśca śucināsāśca viśālanayanāśca āyatalekhanāśca vikasi tapadmanayanāśca nīlotpaladalanayanāśca vyāyatapīnacakṣuṣaśca āyatabhruvaśca samaromabhruvaśca snigdhabhruvaśca pīnāyatakarṇāśca samakarṇāśca  anupahatakarṇāśca AvSū Vaidya  supariṇatalalāṭāśca suparipūrṇāśca bhramarasadṛśakeśāśca vṛttakeśāśca śuklakeśāścaasaṃsuḍhitakeśāśca aparuṣakeśāśca suparikeśāśca śrīvatsasvastikanandyāvartacakravajrapadmamatsyādilāñchanapādatalāścabuddhā bhagavanto bhavanti imāni bhikṣavastathāgatasya aśītyanuvyañjanāni kāye nirvṛtāni yaduktaṃ bhagavatā  dharmaṃ vo bhikṣavo deśayiṣyāmi ādau kalyāṇaṃ madhye kalyāṇaṃ paryavasāne kalyāṇaṃ svarthaṃ savyañjanam kevalaṃ paripūrṇaṃ pariśuddhaṃ paryavadātaṃ brahmacaryaṃ prakāśayāmi  yaduta arthaviniścayaṃ nāma dharmaparyāyamiti yato yaduktamidaṃ tat bhikṣavo raṇyāyatanāni śūnyāgārāṇi parvatakandaragiriguhāpalālavrajāni abhrāvakāśaśmaśānavanaprasthānibhikṣavo mā pramādyadhvam mā paścādvipratisāriṇo bhaviṣyatha idamasmākamanuśāsanam asmin khalu dharmaparyāye bhāṣyamāṇe pañcānāṃ bhikṣuśatānāmāsravebhyaścitāni vimuktāni idamavocadbhagavān āttamanasaste ca bhikṣavaḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanniti ārya  arthaviniścayo nāma dharmaparyāyaḥ samāptaḥ 