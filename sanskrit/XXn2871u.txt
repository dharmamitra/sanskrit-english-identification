 Bhagavatstutiḥ
 praṇidhāya manaḥ sahendriyairvidhivad vāk ca
 śarīrameva ca |
 guṇabhūta mahāguṇodadhestava vakṣyāmi guṇaikadeśatām ||1 ||
 paramapravaro'smi vādināmanavadyaḥ
 susamāhitendriyaḥ |
 paramārthavidaprakampitaḥ prayataiḥ
 sarvaparapravādibhiḥ ||2 ||
 caraṇaṁ susamāptameva te susamāptavrata
 sādhitavrataḥ |
 balavāṁśca samādhiravyayastava nārāyaṇaśailarājavat ||3 ||
 puruṣaṣabha nāsti te vyathā na viṣādo na bhayaṁ
 na ca klamaḥ |
 na ca te vyasanaṁ kutaḥ kalirna ca bhūteṣu
 kadācidakṣamā ||4 ||
 na ca dhāvasi nātilīyase na ca santapyasi nāpi
 hṛṣyase |
 satataṁ śubhameva te manaḥ satataṁ
 merurivācalādhipaḥ ||5 ||
 munipuṁgava sarvadhātubhirvipulaṁ jñānamapāvṛtaṁ
 tava |
 aparāhatamakṣayavyayaṁ vividheṣvāyataneṣu
 vartase ||6 ||
 na ca te'sti mune kathaṁ kathā vimatirnāsti na
 saṁśayaḥ kvacit |
 svayameva na te parāparaṁ viditaṁ sarvamavedi
 vidyayā ||7 ||
 priyadarśanasādhudarśanapriyasādhupriyapaṇḍitapriyaḥ
 samameva hi te priyāpriyaṁ satataṁ
 prītikarastatheryase ||8 ||
 madhurapratibhānavānasi smitavākyaḥ smṛtamān
 viśāradaḥ |
 vividānumataṁ prabhāṣase triṣu lokeṣu ca te stṛtaṁ
 yaśaḥ ||9 ||
 nṛsurāsurayakṣarākṣasā bahavastvāmiha lokapaṇḍitāḥ|
 upagamya mune punaḥ punaḥ paripṛcchānti na
 cābhiṣūyase ||10 ||
 svavacaḥ paritoṣitāstvayā naradevāḥ surayakṣarākṣasāḥ|
 pratiyānti vinītasaṁśayāścaraṇau vandya ca te
 mahāmuni ||11 ||
 sthitamāsitamāgataṁ gataṁ śayitaṁ
 maunamathābhyudīritam |
 atha cīvarapātradhāraṇaṁ ruciraṁ gautama
 sarvameva te ||12 ||
 avilambitamadrutaṁ samaṁ svaramādhuryaguṇaiḥ
 samanvitam |
 vacanaṁ punaruktavarjitaṁ samaye vyāharase
 narottama ||13 ||
 balavānasi lokaviśrutaḥ puruṣajñaḥ puruṣarṣabhaḥ
 prabhuḥ |
 na ca manyasi nāvamanyase sakalaṁ lokamimaṁ
 sadaivatam ||14 ||
 na ca vismayase kadācana prakṛtistheṣu calācaleṣu ca |
 suhṛdeṣu [ ca ] durhṛdeṣu ca pratikūleṣvanulomavatsu ca ||15 ||
 paridevyamadīnanisvanaṁ
 srutalālārpitasannināditam |
 paridāhavidāhasaṁyutaṁ bhayarogajvaraśokakarṣitam ||16 ||
 prasamīkṣya jagat samākulaṁ vividhairduḥkhaśatairupadrutam|
 cirarātramanāthamutsukaṁ bhavatṛṣṇāprasṛtaṁ
 tamovṛtam ||17 ||
 avatārya munermahākṛpāṁ vividhāṁ cātmagatāṁ
 prabhāvatām |
 svayameva hi śākyapuṅgava vyathitānmocayituṁ
 tvayocyate ||19 ||
 ativīrya mahāvināyakapravarāṇāmanuvādināṁ vara|
 na ca te sadṛśaḥ kuto'dhikastriṣu lokeṣvapi
 naiva vidyate ||20 ||
 pratighānunayā na santi te na ca te santi muni
 parisravāḥ |
 anurodhavirodhavigrahāḥ satataṁ suvrata naiva
 naiva te ||21 ||
 apahāya mune priyāpriye sukhaduḥkhe vi [ ṣamaṁ samaṁ tathā ]
 aratiṁ ca ratiṁ viparyayannupaśāntaścarasīha saṁyatah ||22 ||
 vyasane na ca nāma nirmanā na ca nāmonnamase
 praśaṁsayā |
 ayaśaśca yaśaśca te samaṁ samamākruṣṭamathāpi
 vanditam ||23 ||
 ativākyamatho titikṣase paruṣaṁ
 pāpajanairudīritam |
 samarāgragato viṣāṇavān bhṛśamuktāniva kuñjaraḥ
 śarān ||24 ||
 suvacastvamṛṣi vacaḥ kṣamaḥ sudurukteṣvapi
 nābhiṣūyase |
 samameva ca varttase mune paribhāṣāsu śubhāsu
 vākṣu ca ||25 ||
 satataṁ ca varārha pūjyase naradevāsurayakṣarākṣasaiḥ|
 ṛṣibhiśca sadā mahātmabhirna ca te vikriyate
 sthiraṁ manaḥ ||26 ||
 pravaro'hamito na manyase'tyavaro'hamito na
 manyase |
 sadṛśo'hamito na manyase trividhā mānavidhā na
 santi te ||27 ||
 dhṛtimān samaloṣṭakāñcanaḥ samavaiḍuryakaṭhallaśarkaraḥ|
 tṛṇakāṣthasamaṁ mahāmune carasīdaṁ hi sadevakaṁ
 jagat ||28 ||
 himabhāskararaśmisaṁgamācchiśiroṣṇaṁ pavanaṁ
 samudvahan |
 adhivāsayase nagendravanna ca te pravyathate
 sthiraṁ manaḥ ||29 ||
 śayanāsanapānabhojanaṁ vividhaṁ
 cīvaramuttarādharam |
 adhivāsayase nagendravanna ca te pravyathate
 mune nirāsravam ||30 ||
 na ha śocāsi nātha nāsti me na ca te santi mune
 parigrahāḥ |
 asito'si suvākyanirmamḥ parimukto vividhairupadravaiḥ ||31 ||
 na ca lābhamavāpya hṛṣyase tadalābhācca layaṁ
 na gacchasi |
 avamānamatho titikṣase na ca
 sammānamihabhinandasi ||32 ||
 kṣatajopamamagracandanaṁ
 surabhūmandarasānusambhavam |
 asayo niśitāḥ śarāśca te na vikurvanti manaḥ
 kadācana ||33 ||
 na kathāṁ kathayasyanarthikāṁ na ca yā
 durjanasevitā kathā |
 na [ ca lābhakathā na ] sāmiṣā na ca yā nānumatā mahātmabhiḥ ||34 ||
 pravivekakathāḥ sukhāvahāḥ praśamaṁ pravadanti
 kevalam |
 kathayasyatidevatāḥ kathāḥ kathitā yā vinayanti
 kilviṣam ||35 ||
 madhurāṇi ca saṅgatāni ca svabhinītāni ca
 sāravanti ca |
 vacanāni mune prabhāṣase jagadarthāya viniṣcitāni
 ca ||36 ||
 abudhā viparītadarśanāścapalāḥ sāhasikāḥ
 priyanvitāḥ |
 piśunāḥ paruṣā śaṭhāśca ye bhagavaṁstaiḥ saha
 saṅgataṁ na te ||37 ||
 aśaṭhā ṛjavaśca ye narāḥ śucayaḥ satyaratā
 jitendriyāḥ |
 satataṁ ca samīkṣyakāriṇo bhagavaṁstaiḥ saha saṅgataṁ
 tava ||38 ||
 dharmajña nayajña pudralajña tvāṁ vande ṣaḍabhijña
 sarvadaiva |
 kṣetrajña mune parāparajña tvāṁ vande śirasā
 nayānayajña ||39 ||
 pṛthumapi samīkṣate guṇaṁ [ tava ] parikathito hi māa guṇaikadeśaḥ |
 na tava guṇamahārṇavasya pāraṁ jagati
 pumānadhigantumārya śaktaḥ ||40 ||
 [ iti bhagavatstutiḥ || ]
