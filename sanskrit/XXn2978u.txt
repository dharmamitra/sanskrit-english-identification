 maitreyavyākaraṇa
 namo buddhāya ||
 evaṁ mayā śrutam ekasmin samaye bhagavān rājagṛhe
 viharati sma | veṇuvane
 kalandakanivāpe tatra bhagavān bhikṣūn
 āmantrayate sma |
 athāyuṣmān
 śāriputro mahāprājño dharmasenāpatir vibhuḥ
 trilokasyānukampārthaṁ śāstāraṁ paripṛcchati || (1)
 yo ( ' )
 sāv anāgato buddho nirddiṣṭo lokanāyakaḥ
 maitreya iti nāmnā [ sau ] sūtre pūrvvāparāntake || (2) (1)
 tasyāhaṁ visataraṁ sarvvaṁ śrotum icchāmi
 nāyaka
 ṛddhiñ cāsyānubhāvañ ca tan me brūhi
 narottama ||3 ||
 athainam avadac chāstā śṛṇum andho mahāmato |
 vistaraṁ tasya buddhasya maitreyasya mahātmanaḥ || (4)
 udadhis tena kālena dvātriṁśat śatayojanaḥ |
 śoṣam āyāsyate yasmāc cakravarttī yatho hy
 asau || (5)
 daśayojanasāhasro janbūdīpo bhaviṣyati |
 ālayaḥ sarvvabhūtānāṁ vistarāya samantataḥ || (6)
 ṛddhisphītā janapadā adaṇḍā anupadravāḥ |
 tatra kāle bhaviṣyanti narās te śubhakāriṇaḥ || (7)
 akaṇṭa [ kā ] vasumatī samāharitaśādvalā |
 unnamantī namantī ca mṛdutūlapicūpamā || (8)
 akṛṣṭotpadyate śāliḥ madhurāñ ca sugandhikaṁ |
 cailavṛkṣā bhaviṣyanti nānāraṅgopaśobhitāḥ || (9)
 puṣpapatraphalotpatā vṛkṣāḥ krośatrayocchritāḥ |
 aśītivarṣasahasrāṇy āyus teṣāṁ bhaviṣyati || (10)
 nirāmayāś ca te satvā vītaśokā mahotsavāḥ |
 varṇṇavanto maheśākhyā mahānagnabalānvitāḥ || (11)
 trayo rogā bhaviṣyanti icchā anasanaṁ jarā | (2)
 pañcavarṣaśatā kanyā svāmino varayiṣyati || (12)
 tadā ketumatī nāma rājadhānī bhaviṣyati |
 [ āvāsas śuddhasa ] tvānāṁ prāṇināṁ śubhakarmmiṇām || (13)
 yojanadvādaśāyāmaṁ saptayojanavis [ ta ] raṁ ḥ |
 nagaraṁ kṛtapuṇyānāṁ bhaviṣyati manoramaṁ || (14)
 [ sapta ] ratnamayāś caiva prakārāḥ krośam ucchritāḥ |
 īṣikā dvāraṣaṇḍāś ca nānāratnavibhūṣitāḥ || (15)
 parikhāś ca bhaviṣyanti ratna iṣṭakasaṁcitāḥ |
 padmo [ tpalā ] samā kīrṇṇāś cakravākopaśobhitāḥ || (16)
 samantataḥ parivṛtāḥ saptabhis talāpaṅktibhiḥ |
 catūratnamayās tālāḥ kiṁkiṇī jālaśobhitāḥ || (17)
 tenaiva tālaśabdena krīḍiṣyanti pramoditāḥ |
 puṣkariṇyo bhaviṣyanti kumudotpalasañcetāḥ || (18)
 udyānavanasampannaṁ bhaviṣyati ca tat puraṁ |
 rājā bhaviṣyati tatra saṅkho nāma mahādyutiḥ || (19)
 mahābalaś cakravarttī caturddvīpeśvaraḥ prabhuḥ |
 caturaṅgabalopetaḥ saptaratnasamanvitaḥ || (20)
 pūrṇṇaṁ sahasraṁ putrāṇāṁ tasya rājño bhaviṣyati |
 imāṁ samudraparyantām adaṇḍena vasundharāṁ || (21)
 prasādayiṣyati dharmmeṇa samena sa narādhipaḥ |
 mahānidhayaś catvāro niyutāḥ śatalakṣitāḥ || (22) (3)
 bhaviṣyanti tadā tasya rājñaḥ saṁkhasya bhūpateḥ |
 piṅgalaś ca kaliṅgeṣva mithilāyāñ ca pāṇḍukaḥ || (23)
 elapatraś ca gāndhāre saṁkho vārāṇasīpure |
 caturbhir ebhir nnidhibhiḥ sa rājā susamanvitaḥ || (24)
 bhaviṣyati mahāvīraḥ śatapuṇyavaloditaḥ |
 brahmaṇas tasya rājñasya subrahmā nāma purohitaḥ || (25)
 bahuśrutaś caturvveda upādhyāyo bhaviṣyati |
 adhyāpako mantradharaḥ smṛtimān vedapāragaḥ || (26)
 kaiṭābhe sa nighaṇṭe ca padavyākaraṇānvitaḥ |
 tadā brahmavatī nāma tasya bhāryā bhaviṣyati || (27)
 prāsādikā darśanīyā abhirūpā yasasvinī |
 tuṣitebhyaś cyavitvā maitreyo hy agrapudgalaḥ || (28)
 tasyāḥ kukṣau sa niyataṁ pratisandhiṁ grahiṣyati |
 daśamāsāṁś ca nikhilāṁ dhārayitvā mahādyutim || (29)
 supuṣpite ca udyāne gatvā maitreyamātaraḥ |
 mahatyā rāja-ṛddhyā ca nānāpakṣini nādite || (30) (4)
 na niṣaṇṇā nipannā vā sthitā sā dharmmacāriṇī |
 drumaśākhām ālambya maitreyaṁ janayiṣyati || (31)
 niṣkramiṣyati pārśvāc ca dakṣiṇāṁse narottamaḥ |
 abhrakūṭād yathā sūryo nirgataś ca
 prabhāsyate || (32)
 kariṣyati jagālokaṁ sanarāmaravanditaḥ |
 alipto garbhapaṅkena padmaṁ caiva yathāmbunā || (33)
 traidhātukam idaṁ sarvvaṁ prabhayā pūrayiṣyati |
 prīto'tha taṁ sahasrākṣo devarājā śacīpatiḥ || (34)
 grahīṣyati kumāraṁ taṁ jāyamānaṁ narottamaṁ |
 śriyā jvalantaṁ maitreyaṁ dvātriṁśadvaralakṣaṇaṁ || (35)
 muñca muñca sahasrākṣa jātamātro vadiṣyati |
 padāni sapta saptāsau kramiṣyati caturddaśaṁ || (36)
 pade pade nidhānañ ca padmaṁ padmaṁ bhaviṣyati |
 diśaś catasraś codvīkṣya vācaṁ pravyāhariṣyati || (37)
 iyam me paścimā jāti nāsti bhūyaḥ punarbhavaḥ |
 na punar āgamiṣyāmi nirvvāṣyāmi nirāsravaḥ || (38)
 śītoṣṇa vāridhārābhiḥ snāpayiṣyanti pannagāḥ | (5)
 divyāsvarāṇi puṣpāṇi prakṣepsyanti divaukasaḥ || (39)
 svetañ cāsya mahacchattraṁ hemadaṇḍaṁ manoramaṁ |
 vicitraṁ ratnakhacitaṁ dārayiṣyanti mūrddhani || (40)
 pusar gṛhītvā maitreyaṁ devarājā sacīpatiḥ |
 prasādajāto jagannāthaṁ mātuhaste pradāsyati || (41)
 manoramāṁ ca śivikāṁ nānāratnavibhūṣitāṁ |
 ārūḍhāṁ putrasahitāṁ ayaṁ neṣyantaṁ devatāḥ || (42)
 tatas tūryasahasreṣu vādyamāneṣu tatpuraṁ |
 praviṣṭamātre maitreye puṣpavṛṣṭiḥ patiṣyati || (43)
 tasmin dine subhe nāryaḥ prasaviṣyanti tatpure |
 sarvvās tā ja janayiṣyanti putrān kṣemeṇa
 svastinā || (44)
 dṛṣṭvaiva putraṁ subrahmā dvātriṅśadvaralakṣaṇaṁ |
 pratyavekṣya sumantreṣu tataḥ prīto bhaviṣyati || (45)
 gatidvayaṁ kumārasya yathā mantreṣu dṛśyate |
 narādhipaś cakravarttī buddho vā dvipadottamaḥ || (46)
 sa ca yauvanasaṁprāpto maitreyaḥ puruṣottamaḥ | (6)
 cintayiṣyati dharmmātmā duḥkhitā khalv iyaṁ
 prajā || (47)
 brahmasvaro mahāghoṣo hemavarṇṇo mahādyutiḥ |
 viśālacakṣuḥ pīnāṁsaḥ padmapatranibhekṣaṇaḥ || (48)
 aśī ((
 ta ) )
 hastam ucchrayas tasya kāyo bhaviṣyati |
 vistaraṁ viṅśahastāni tato ( ' )
 rddham mukhaṁ maṇḍalaṁ || (49)
 aśītibhiś catu ( r )
 bhiś ca sahasraiḥ saṁpuraskṛtaḥ |
 māṇavānāṁ sa maitreyo mantrān adhyāpayiṣyati || (50)
 tataḥ saṁkho mahārājā yūpam ucchrāpayiṣyati |
 ṣoḍaśavyāma vistāram ūrddhvaṁ vyāmasahasrakaṁ || (51)
 saptaratnamayaṁ yūpaṁ brāhmaṇebhyaḥ pradāsyati |
 tañ ca ratnamayaṁ yūpaṁ dattamātram manoramaṁ || (52)
 brāhmaṇānāṁ sahasrāṇi vikariṣyanti tatkṣaṇaṁ |
 tasya yūpasya maitreyo dṛṣṭvā cainām
 anityatām || (53)
 kṛtsnaṁ vicintya saṁsāraṁ pravra [ jyā ] ṁ rocayiṣyati | (7)
 yatv ahaṁ pravrajitveha spṛśeyam amṛtaṁ padam || (54)
 vimocayeyaṁ janatāṁ vyādhi mṛtyujarābhyāt ||
 aśītibhiś caturbhiś ca sahasraiḥ saṁpuraskṛtaḥ || (55)
 niḥkramiṣyati maitreyaḥ pravrajyām agrapudgalaḥ |
 nāgavṛkṣas tadā tasya bodhivṛkṣo bhaviṣyati || (56)
 pañcāśadyojanās tasya ūrddhva [ ṁ ] śākhāḥ samudgatāḥ ( | )
 ṣaṭkrośaviṭapānyāni vivṛtāni samantataḥ || (57)
 tasya mūle niṣaṇṇo ( ' )
 sau maitreyo dvipadottamaḥ |
 anuttarāṁ śivāṁ bodhiṁ jitvā mārān avāpsyati || (58)
 aṣṭāṅgopetayā vācā tataḥ sa puruṣottamaḥ |
 deśayiṣyati saddharmaṁ sarvvaduḥkhāpahaṁ śivaṁ || (59)
 duḥkhaṁ duḥkhasamutpādaṁ duḥkhasya
 samatikramam |
 āryāṁ cāṣṭāṅgikaṁ mārggaṁ kṣemanirvvāṇagāminam || (60)
 prasannāṁ janatāṁ dṛṣṭvā satyāni kathayiṣyati |
 taṁ cāsya dharmmaṁ saṁśrutya pratipadyanti
 śāsane || (61)
 supuṣpite tā ca udyāne sannipāto bhaviṣyati | (8)
 paripūrṇṇaṁ yojanaśataṁ paryantasya bhaviṣyati || (62)
 tataḥ śrutvā narapatiḥ saṁkho rājā mahāyaśāḥ |
 dattvā dānam asaṁkhyeyaṁ pravrajyāṁ rocayiṣyati || (63)
 aśītibhiś caturbhiś ca sahasraiḥ parivāritaḥ |
 narādhipo ( ' )
 pi niṣkramya pravrajyām upayāsyati || (64)
 anenaiva pramāṇena mānavānāṁ puraskṛtaḥ |
 maitreyasya pitā caiva pravrajyān niṣkramiṣyati || (65)
 tato gṛhapatis tasya sudhano nāma viśrutaḥ |
 pravrajiṣyati dharmmātmā sahasraiḥ parivāritaḥ || (66)
 strīratnam atha saṁkhasya viśākhā nāma viśrutā |
 aśītyā ca caturbhiś ca sahasraiḥ saṁpuraskṛtā || (67)
 nārī ma bhi ( (
 ḥ saha ) )
 niṣkramya pravrajyām upayāsyati |
 prāṇināṁ tatra samaye sahasrāṇi śatāni ca || (68)
 pravrajyām upayāsyanti maitreyasyānuśāsane |
 tataḥ kāruṇikaḥ śāstā maitreyo dvipadottamaḥ || (69)
 samitiṁ vyavalokyātha idam arthaṁ pravakṣyati | (9)
 sarvve te śākyasiṁhena muniśreṣṭhe (
 na ) tāyinā || (70)
 arthato lokanāthena spṛṣṭāḥ saddharmmadhātunā |
 ropitā mokṣamārggeva nikṣiptā mama śāsane || (71)
 cchattra dhvajapatākābhir ggandhamālyānulepanaiḥ |
 kṛtvā śākyamuneḥ pūjām āgatā mama śāsane || (72)
 kuṁkumodakasekena candanena vilepanam |
 kṛtvā śākyamuneḥ stūpe āgatā mama śāsane || (73)
 datvā saṁghāya dānāni cīvaraṁ pānabhojanaṁ ( | )
 vicitraṁ glānabhaiṣajyam āgatā mama śāsane || (74)
 buddhaṁ dharmmañ ca saṁghañ ca gatvā tu śaraṇatrayaṁ
 sadā |
 kṛtvā kuśalaṁ karmma āgatā mama śāsane || (75)
 śikṣāpadāṁ samādāya śākyasiṁha ( (
 sya )) śāsane ||
 pratipālya yathābhūtam āgatā mama śāsane ( || ) (76)
 caturddaśīṁ pañcadaśīṁ pakṣasyehāṣṭamīn tathā |
 prātihārakapa ( (
 kṣa ) )
 ñ ca aṣṭāṅgaṁ susamāhitāḥ |
 upavāsam upoṣitvā āgatā mama śāsane || (77) (10)
 tenaiva preritāḥ sarvve mamāpy ete pratīcchitāḥ |
 gaṇaśreṣṭhena muninā parīttā bhūrimedhasā || (78)
 prasannāṁ janatāṁ dṛṣṭvā satyāni kathayiṣyati |
 śrutvā ca te tadā dharmmaṁ prāpsyanti padam
 uttamaṁ || (79)
 prātihāryatrayeṇāsau śrāvakān vinayiṣyati |
 sarvve te sāsravān dharmmān kṣapayiṣyanti
 sūratāḥ || (80)
 prathamaḥ sannipāto ( ' )
 sya śrāvakāṇāṁ bhaviṣyati |
 pūrṇṇā ṣaṇnavatiḥ koṭyaḥ śrāvakāṇāṁ bhavac
 chidāṁ || (81)
 dvitīyaḥ sannipāto'sya śrāvakāṇāṁ bhaviṣyati |
 pūrṇṇāś caturnnavati koṭyo muktānāṁ
 kleśabandhanāt || (82)
 tṛtīya sannipāto'sya śrāvakāṇāṁ bhaviṣyati |
 pūrṇṇā dvānavati koṭyo dāntānāṁ śāntacetasāṁ || (83)
 dharmmacakraṁ pravartyātha vinīya suramānuṣān |
 sārddhaṁ śrāvakasaṁghena pure piṇḍaṁ cariṣyati || (84)
 tataḥ praviśatas tasya ramyāṁ ketumatīṁ purīṁ |
 māndāravāṇi puṣpāṇi prakṣepsyanti divaukasaḥ || (85)
 catvāraś ca mahārājāḥ śakraś ca tridaśādhipaḥ | (11)
 brahmā devagaṇaiḥ sārddhaṁ pūjān tasya kariṣyati || (86)
 utpalaṁ kumudaṁ padmaṁ puṇḍarīkaṁ sugandhikaṁ |
 aguruṁ candanaṁ caiva divyaṁ mālyaṁ patiṣyati || (87)
 cailakṣepaṁ kariṣyanti devaputrā maharddhikāḥ |
 taṁ lokanātham udvīkṣya praviśantaṁ purottamaṁ || (88)
 pathi bhūmyāstaraṇaṁ tatra mṛdus tūlapicūpamā |
 vicitraṁ ca śubhaṁ mālyaṁ prakariṣyanti te
 pathi || (89)
 chattradhvajapatākābhir arccayiṣyanti nāyakaṁ |
 śubhaiś ca tūryanirghoṣaiḥ prasannamanaso narāḥ || (90)
 śāstuḥ pūjāṁ kariṣyanti devaputrā maharddhikāḥ |
 sa ca śakraḥ sahasrākṣo devarājā mahādyutiḥ || (91)
 prahṛṣṭaḥ prāñjaliṁ kṛtvā stoṣyate lokanāyakaṁ |
 namas te puruṣājanya namas te puruṣottama || (92)
 anukampasva janatāṁ bhagavān agrapudgala | (12)
 śuddhāvāsasahasraiś ca bahubhiḥ parivāritaḥ || (93)
 pravekṣate ketumatī ( ṁ )
 maitreyo lokanandanaḥ |
 brāhme ṇe naparivāreṇa brahmāś caiva puraskṛtaḥ || (94)
 kathayiṣyati saddharmmaṁ brahmaghoṣam udīrayan |
 ākīrṇṇā pṛthivī sarvvā arhadbhiś ca bhaviṣyati || (95)
 kṣīṇāsravair vvāntadoṣaiḥ prahīṇabhavabandhanaiḥ ||
 hṛṣṭā devamanuṣyāś ca gandharvvā yakṣarākṣasāḥ || (96)
 śāstuḥ pūjāṁ kariṣyanti nāgāś cāpi maharddhikāḥ |
 te vai nūnaṁ bhaviṣyanti akhilāś chinnasaṁśayāḥ || (97)
 cinnasroto'nyadānā uttīrṇṇā bhavasāgarāḥ ||
 brahmacaryañ cariṣyanti maitreyasyānuśasane |
 te vai nūnaṁ bhaviṣyanti amamā aparigrahāḥ || (98)
 ajātarūparajatā aniketā asaṁbhavāḥ |
 brahmacaryañ cariṣyanti maitreyasyānuśasane || (99)
 te vai nūnaṁ bhaviṣyanti cchitvā jālam ivāṇḍajāḥ |
 ye dhyānāny upasampādya prītisaukhyasamanvitāḥ || (100)
 brahmacaryaṁ cariṣyanti maitreyasyānuśasane |
 ṣaṣṭiṁ varṣasahasrāṇi maitreyo dvipadottamaḥ || (101)
 deśayiṣyati saddharmmaṁ sarvvabhūtānukampakaḥ |
 śataṁ lakṣasahasrāṇi prāṇināṁ sa vināyakaḥ || (102) (13)
 vinayitvā ca saddharmme tato nirvvāṇam eṣyati |
 tasmiṁś ca nirvvṛte dhīre maitreye
 dvipadottame || (103)
 daśavarṣasahasrāṇi saddharmmaḥ sthāsyati sadā |
 prasādayiṣyati cittāni tasmiñ chākyamunau
 jine || (104)
 tato drakṣatha maitreyaṁ saṁbuddhaṁ dvipadottamam |
 idam āścaryakaṁ śrutvā imām ṛddhim anuttamām || (105)
 na prasīde ta ko vidvān api kṛṣṇāhi jātikaḥ |
 tasmād ihātmakāmena māhātmyam abhikāṁkṣatā |
 saddharmmo gurukarttavyaḥ smaratā buddhaśāsanaṁ || (106)
 ārabhadhva niṣkrāmata yujyadhva buddhaśāsane |
 dhunīta mṛtyunaḥ sainyaṁ naḍāgāram iva kuñjaraḥ ||
 yo hy asmin dharmmavinaye apramattaś ca bhaviṣyati |
 prahāya jātisaṁsāraṁ duḥkhasyāntaṁ kariṣyati || ||
 maitreyavyakāraṇaṁ samāptaṁ || ||
