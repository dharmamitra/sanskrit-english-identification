phenapiṇḍopamaṃ rūpaṃ vedanā budbudopamā marīcisadṛśī saṃjñā saṃskārāḥ kadalīnibhāḥ  NagBhcmāyopamaṃ ca vijñānaṃ  NagBhc parivrāṭkāmukaśunām ekasyāṃ pramadātanau kuṇapaḥ kāminī bhakṣya iti tisro vikalpanāḥ  NagBhc ātmagrahanivṛttyarthaṃ skandhadhātvādideśenā sāpi dhvastā mahābhāgaiś cittamātravyavasthayā  NagBhc cittamātram idaṃ sarvam iti yā deśanā muneḥ uttrāsaparihārārthaṃ bālānāṃ sā na tattvataḥ  NagBhc na bodhyabodhakākāraṃ cittaṃ dṛṣṭaṃ tathāgataiḥ yatra boddhā ca bodhyaṃ ca tatra bodhir na vidyate  NagBhcalakṣaṇam anutpādam asaṃsthitam avāṅmayam ākāśaṃ bodhicittaṃ ca bodhir advayalakṣaṇā  NagBhc śūnyatāsiṃhanādena trasitāḥ sarvavādinaḥ  NagBhc guḍe madhuratā cāgner uṣṇatvaṃ prakṛtir yathā śūnyatā sarvadharmāṇāṃ tathā prakṛtir iṣyate  NagBhc deśanā lokanāthānāṃ sattvāśayavaśānugāḥ bhidyante bahudhā loka upāyair bahubhiḥ punaḥ  NagBhcgambhīrottānabhedena kva cid vobhayalakṣaṇā binnāpi deśanābhinnā śūnyatādvayalakṣanā  NagBhc