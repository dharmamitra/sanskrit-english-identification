Prajñopāyaviniścayasiddhiḥ |
prathamaḥ paricchedaḥ |
namaḥ śrīvajrasattvāya |
yatrā bhūtasamastakalpapaṭalāliptaṃ
svabhāvāmala ṃ
bauddhaṃ dharma śarīramapratisamaṃ saddharmavṛddhyā
spadam |
sambhogaṃ ca vicitrarūparacitaṃ sannirmitaṃ
jāyate
prajñopāyamayaṃ praṇāmya tadalaṃ caitat
tadevīcyate ||1 ||
śrīmatānaṅga vajjreṇa saṃkṣepāt tattvato mayā |
ajñātatatsva rūpāṇāṃ hitāyāśeṣajanminām ||2 ||
abhūtakalpasambhūto bhāva saṅkalpanātmakaḥ |
bhavaḥ sa eva cākhyāto bālavyāmohako budhaiḥ ||3 ||
tataḥ prajāyaṃte'śeṣakleśarāśiḥ suduḥsahaḥ |
asakṛdvividhaṃ caiva mahatkarmakadambakam | ||4 ||
tābhyāṃ ca maraṇotpādaprabhṛtyātyantavistaram |
ajasraṃ jāyate duḥkhamaśradvā saktacetasāmn ||5 ||
yāvad bhāvamahāgrāho bhavacārakavarttinām |
prajñāhīnatayā tāvat sva [ hitaṃ ] parahitaṃ na ca ||6 ||
atastrijagadānandaṃ karttukāmaissvavibhramam |
irtukāmaiśca santyājyo [ bhāva ] grāho manīṣibhiḥ ||7 ||
bhāvaṃgrāhaṃ parityajya nābhāvaṃ kalpayed budhaḥ |
yadi nāmānayorbhedaḥ kalpanā naiva bhidyate ||8 ||
varaṃ hi bhāvasaṅkalpo na tvabhāvaprakalpanā |
nirvāti jvalito dīpo nirvṛtaḥ kāṃ gatiṃ vrajet ||9 ||
yāvad bhāvasya saṅkalpastāvad bhāvo hi lakṣyate |
na hyādirahitasyeha vyomno nidhanasambhavaḥ ||10 ||
abhāvamātrasādhyo 'pi upāyarahito na ca |
svaparārthāsamartho'sau abhāvatvāt khapuṣpavat ||11 ||
evaṃ bhāvaḥ parityājyo bhrāntatvādindra jālavat |
abhāvatvādabhāvaśca buddhatvaphalavāñchibhiḥ ||12 ||
yathānayoḥ parityāge [ saṃkṣayo ] yadvasthitaḥ |
asaṃsāramanirvāṇamadhunā śrūyatāṃ budhāḥ ||13 ||
parāmarṣaṇadhogena dharmāṇāṃ niḥsvabhāvatā |
jñānajñeyavibhāgena prajñātattvaṃ taducyate ||14 ||
rabja tyaśeṣaduḥkhaughānutthāṃstu duḥkhahetutaḥ |
sarvasattvān yatastasmāt kṛpā rāgaḥ pragīyate ||15 ||
upānayatyabhimataṃ yannaukevā nukūlataḥ |
sadānukūlayogena saivopāyaḥ prakīrttitaḥ ||16 ||
ubhayormelanaṃ yacca salilakṣīrayoriva |
advayākārayogena prajñopāyaḥ sa ucyate ||17 ||
prakṣeptuṃ cāpanetuṃ ca śakyate yatra naiva hi |
prakṣepāya ca yaduktaṃ dharmatattvaṃ taducyate ||18 ||
grāhyagrāhakasantyaktaṃ sadasatpaṅkavarjitam |
lakṣyalakṣaṇanirmuktaṃ śuddhaṃ prakṛtinirmalam ||19 ||
na dvayaṃ nādvayaṃ śāntaṃ śivaṃ sarvatra saṃsthitam |
pratyātmavedyamacalaṃ prajñopāyamanākulam ||20 ||
tadeva sarvabuddhānāmālayaṃ paramādbhutam |
śreyaḥsampatkaraṃ divyaṃ dharmadhātu prakīrttitam ||21 ||
apratiṣṭhitanirvāṇaṃ tryadhva sambuddhasevitam |
svādhiṣṭhānapadaṃ ramyaṃ prajñāpāramitāśivam ||22 ||
kāyatrayaṃ triyānaṃ ca asaṅkhyā mantrakoṭayaḥ |
mudrāmaṇḍalacakraṃ ca kaulikaṃ tadanuttaram ||23 ||
sarve vinirgatāstasmād devadaityendramānavāḥ |
pretādayastathā cāndhe nirudhyante ca tatra hi ||24 ||
cintāmaṇirivāśeṣajagataḥ sarvadā sthitaḥ |
bhuktimuktipadaṃ samyak prajñopāyasvarūpataḥ ||25 ||
idameva samāgamya mambudvāḥ sugatāḥ purā |
sambuddhyante ca sarvatra sambhotsyante jagadvitāḥ ||26 ||
anantasukharūpatvāt śrīmahāsukhamaṃjitam |
samantabhadramagyaṃ tadabhisambodhikārakam ||27 ||
trijagadakhiladuḥkhadhvaṃsanaikapravṛtteḥ
anupamakruṇāyāḥ saṅgamuktāgrabuddheḥ |
aparimitavicitrajñeyarāśeḥ samatvaṃ
svaparaparasukhāṅgaṃ tattvamūcurmunīndrāḥ ||28 ||
iti prajñopāyaviniścayasiddho prajñopāyavipañco nāma
prathamaḥ paricchedaḥ |
dvitīyaḥ paricchedaḥ |
athātaḥ kathyate kiñcit tattvaratnasya labdhaye |
hitāya bhavadurbhedabhrāntibyāmohitātmanām ||1 ||
upāyaḥ pūrva sambuddhairyathoddiṣṭaḥ samāsataḥ |
śrīmatānaṅgavajreṇa karuṇāviṣṭacetasā ||2 ||
idaṃ taditi tadvaktuṃ naiva śakyaṃ jinairapi |
pratyātmavedyarūpatvād bāhyārthe na ca gṛhyate ||3 ||
tathā ca tryadhvasambuddhairjagadānandakārakaiḥ |
ākhyātaṃ naiva sūtrāntamantracaryādiṣu kramāt ||4 ||
śrutādijñānagamyaṃ tanna bhaved vai kadācana |
śabdārthayorasambandhāt śāstralakṣaṇasūcakam ||5 ||
ata eva sadā''saktyā yuktaṃ sadgurusevanam |
na ca tena vinā tattvaṃ prāpyate kalpakoṭibhiḥ ||6 ||
aprāpte tattvaratne tu siddhirnaiva kadācana |
suviśuddhe'pi satkṣetre bījābhāvād yathāṅkuraḥ ||7 ||
sāmnā yāḥ santi ye kecit prajñopāyārthadeśakāḥ |
cintāmaṇirivādbhutā nirvikalpapatha sthitāḥ ||8 ||
tattvenaiva parijñāya ācāryān vasudhātale |
tānupāsita yatnena ātmasiddhyagrahetave ||9 ||
anantabodhisatsaukhyaṃ prāpyate yasya tejasā |
śreṣṭhatvaṃ sarvabhūtānāṃ trailokye sacarācare ||10 ||
tat kimarthaṃ kṛpāmūrttau tatrākāraṇavatsale |
māyāmalinacetībhirḍhaukayanti durāśayāḥ ||11 ||
asatpraṇāmasatkārairddaḍhaṃ copāsya sadgurum |
kṣīrādidānapūjābhirāyuryāvat samīhite ||12 ||
samprāpte tattvaratne tu srvabuddhaguṇālaye |
vārttāmapi na pṛcchanti chidrājveṣaṇadāruṇāḥ ||13 ||
tathā'nye'pi durātmāno ḍhaukante guruvajviṇam |
viheṭhayanti cātmānamātmanaiva durāśayāḥ ||14 ||
haraṇe gurumudrāyā ratnatrayadharasya ca |
nirvikalpāḥ pratikṣepyā dharmatāyāśca yoginaḥ ||15 ||
uktāḥ śrīvajranāthena samaye tu mahādbhute |
jugupsābuddhayo nityaṃ svamātṛtrāsakāriṇaḥ ||16 ||
upāsyeka guruṃ pūrvaṃ nānugṛhṇāti māmiti |
āśrayantyaparaṃ duṣṭāstaddoṣakathanotsukāḥ ||17 ||
yogitā''cāryasaṃjñā ca kathamasmākamastvati |
etanmātrapravṛttāste buddhatvaṃ prati nārthinaḥ ||18 ||
kathañcit prāpya tad jñānaṃ manyante na guruṃ purā |
jñātāro vayamityāhurmattaḥ kecinna cāpare ||19 ||
anye ca kupitāḥ prāhuḥ gṛhṇa tvaṃ yat samarpitam |
ahaṃ na tava śiṣā'smi na bhavān sāmprataṃ guruḥ ||20 ||
kutasteṣāṃ bhavet siddhiḥ saukhyaṃ caiveha janmani |
guruvañcanacittā ye te bhramanti viḍambitāḥ ||21 ||
evambidhāśca ye sattvāḥ svārthasampahahirmukhāḥ |
uktāḥ śrīvajranāthena sarve te'pāya bhājanāḥ ||22 ||
na teṣāṃ narakādanyā gatirastyātmaviddiṣām |
pacyante ghorakarmāṇo duḥkharbahuvidhairmṛśam ||23 ||
ata eva sadā sadbhiranantaphaladāyakaḥ |
ācāryaḥ sarvabhāvena ātmaśreyo'rthavāñchibhiḥ ||24 ||
īrṣyāmātsaryamutsṛjya mānāhaṅkārameva ca |
māyāsādhyaṃ tathāpāsya sambodhau kṛtaniścayaiḥ ||25 ||
sadā [ parahita ] syaiva caryayā'kampyacetasā |
paryupāsyo jagannātho guruḥ sarvārthasiddhidaḥ ||26 ||
svakāryanirapekṣeṇa pūjāmaṇḍalapūrvakaiḥ |
triṣkālaṃ parayā bhaktyā śirasā pādavandanaiḥ ||27 ||
prāpnuvanti tato'vighnaṃ gurupādaprasādataḥ |
śiṣyāstu paramaṃ tattvaṃ tryadhvabuddhairyathoditam ||28 ||
nityaṃ prabhāsvaraṃ śuddhaṃ bodhicittaṃ jinālayam |
sarvadharmamayaṃ divyaṃ nikhilāspadakāraṇam ||29 ||
dhvastasāndrāndhakārasya sannidhānād vivasvataḥ |
dhagiti prajvalatyucceḥ sūryakāntimaṇiryathā ||30 ||
sannidhānāt jagaddṛṣṭestattvayogakharārciṣaḥ |
jvalatyastamaladhvāntaśiṣyacetomaṇistathā ||31 ||
prabodhānantaraṃ śrīmān tattvaratnapradīpitaḥ |
daśadik saṃsthitairbuddhaiḥ kāruṇayākṣiptamānasauḥ ||32 ||
tūrṇamāgatya sambuddhaiḥ śiṣyo'dhiṣṭhaīyate dhruvam |
adhiṣṭhānācca buddhānāṃ sarvabuddhasamo bhavet ||33 ||
mānaṃ [ spardvāṃ ] kapaṭapaṭalaṃ sarvamutsṛjya dhīraiḥ
yaiḥ sāmnāyo gururamamayā śraddhayā sevyate'tra |
agrāḥ prāptāḥ sakalasugatāḥ yat samāsādya bodhiṃ
nūnaṃ tattai rjinaguṇapadaṃ prāpyate tattvaratnam ||34 ||
iti prajñopāyaviniścayasiddhauvajrācāryārādhananirdeśo
nāma dvitīyaḥ paricchedaḥ |
tṛtīyaḥ paricchedaḥ |
athātaḥ kathyate samyak vajrasattvapadārthinām |
sādhakānāṃ hitārthāyābhiṣekaṃ tribhavāspadam ||1 ||
mantramārgānusāreṇa abhiṣikto yadā budhaḥ |
pratyakṣaṃ sarvabuddhānāṃ maṇḍale sugatālaye ||2 ||
anantalokadhātvīśo grāhyastathāpi dhīmatā |
svādhiṣṭhānakramaṃ prāpya samayakṣatibhīruṇā ||3 ||
mantramārge tathā coktaṃ sambuddhaiḥ paramārthataḥ |
vajrasattvādidevānāṃ samayo duratikramaḥ ||4 ||
athātaḥ sarvayatnenābhiṣekārthaṃ jinātmajaḥ |
upasarpya yathāyogaṃ vajrācāryaguṇodadhim ||5 ||
navayauvanasampannāṃ prāpya mudrāṃ sulocanām |
srakcandanasuvastrādyairbhūpayitvā nibedayet ||6 ||
gandhamālyādisatkāraiḥ kṣīrapūjādivistaraiḥ |
bhaktyā sampūjya yatnena mudrayā saha nāyakam ||7 ||
śiṣyo bhūmau samāropya śradvayā jānumaṇḍalam |
adhyeṣayīta śāstraṃ stotreṇānena māñjaliḥ ||8 ||
namaste śrūnyatāgarbha sarvasaṅkalpavarjita |
sarvajña jñānasandoha jñānamūrtte namo'stu te ||9 ||
jagadajñānavicchediśuddhatattvārthadeśaka |
dharmanairātmyasambhūta vajrasattva namo'stu te ||10 ||
sambuddhā bodhisattvāśca [ tvattaḥ ] pāramitāguṇāḥ |
sambhavanti sadā nātha bodhicitta namo'stu te ||11 ||
ratnatrayaṃ mahāyānaṃ tvattaḥ sthāvarajaṅgamam |
caidhātukamidaṃ sarvaṃ jagaddīra namo'stu te ||12 ||
cintāmaṇirivādbhuta jagadiṣṭārthasiddhaye |
sugatājñākara śrīman buddhaputra namo'stu te ||13 ||
jñātaṃ me'nuttaraṃ tattvaṃ prasādāt te guṇārṇava |
vajrābhiṣekaṃ sarvajña prasādaṃ kuru sāmpratam ||14 ||
rahasyaṃ sarvabuddhānāṃ darśitaṃ dharmavajriṇā |
yathā śrīcittavajreṇa tathā nātha prasīda me ||15 ||
bhavatpādāmbuje tyaktvā nānyā me vidyate gatiḥ |
tasmāt kuru dayānātha saṃsāragatinirjita ||16 ||
vajrācāryastataḥ śrīmān sānukampo hitāśayaḥ |
samutpādya kṛpāṃ śiṣyaṃ āhuya gaṇamaṇḍale ||17 ||
pañcakāmaguṇākīrṇe vitānavitatojjvale |
yoginīyogasaṃyukte ghaṇṭākaṇakaṇasvane ||18 ||
puṣpadhūpākule ramye sraksurāmodasatsukhe |
vajrasattvādidevānāmālaye paramādbhute ||19 ||
mudrāyogaṃ tataḥ kṛtvā ācāryaḥ subhagottamaḥ |
niveśya padmabhāṇḍe tu bodhicittaṃ jinālaye ||20 ||
ucchritaiścāmaraiḥ chatrairgāthāmaṅgalagītibhiḥ |
mudrāyuktaṃ tataḥ śiṣyamabhiṣiñcet jagatprabhuḥ ||21 ||
dattvā'bhiṣekaṃ sadratnamācāryaḥ parameśvaraḥ |
dadyād vai samayaṃ ramyaṃ divyaṃ prakṛtinirmalam ||22 ||
mahāratnaṃ sakarpūraṃ raktacandanayojitam |
kuliśāmbusamāyukta pañcamaṃ vāksamudbhavam ||23 ||
idaṃ te samayaṃ vatsa pūrvabuddhairudāhṛtam |
pālayasva sadā bhadra saṃvaraṃ śṛṇu sāmpratam ||24 ||
nahi prāṇibadhaḥ kāryaḥ triratnaṃ mā parityaja |
ācāryaste na santyājyaḥ saṃvaro duratikramaḥ ||25 ||
bodhicittābhiṣi [ ktāya ] śiṣyāya vigatainase |
anujñāṃ ca tato dadyāt tasmai buddhāgrasūnave ||26 ||
ābodhimaṇḍaparyantaṃ diśi cakre samantataḥ |
pravarttayasva sattvāgra dharmacakramanuttaram ||27 ||
prajñopāyasvarūpātmā cintāmaṇirivocyate |
akhinno vigatāsaṅgaḥ sattvārthaṃ kuru sāmpratam ||28 ||
prāptābhiṣekaḥ sānujñaḥ kṛtakṛtyaḥ praharṣitaḥ |
vadet sumadhurāṃ vāṇauṃ jagadānandakāriṇīm ||29 ||
adya me saphalaṃ janma saphalaṃ jīvitaṃ ca me |
adya buddhakule jāto buddhaputro'si sāmpratam ||30 ||
kalpārṇavānmahāghorājjanmavīcisamākulāt |
tārito'haṃ tvayā nātha kleśapaṅka sudustarāt ||31 ||
niṣpannamiva cātmānaṃ jāne yuṣmatprasādataḥ |
bodhaye na ca me kāṅkṣā prahīṇāḥ sarvavāsanāḥ ||32 ||
nipatya pādayorbhaktyā prahṛṣṭotphullalocanaḥ |
yad yadiṣṭataraṃ dravyaṃ tat tadeva nivedayet ||33 ||
niravagrahacittena guruṇā'pi kṛpālunā |
śiṣyasyāgrahanāśāya grāhyaṃ tasya hitāya ca ||34 ||
tataḥ praṇamya sampūjya dattvā ca gurudakṣiṇām |
evaṃ vijñāpayed bhūyaḥ samprāptābhimatāspadaḥ ||35 ||
aghunā bhavabuddhāgraḥ suprasādo mamāntike |
yathā te'nuttarāṃ bodhiṃ prasādāt sādhayāmyaham ||36 ||
niṣpādyānuttaraṃ bauddhaṃ padaṃ sarvāgrapūjitam |
tatraiva sthāpayiṣyāmi sattvāṃstribhavavarttinaḥ ||37 ||
deyo'bhiṣeko vidhibhiryathoktaiḥ
śiṣyādhimuktiṃ manasā'vagamya |
udāragambhīranayādhimukto
vācaiva dadyādabhiṣekaratnam ||38 ||
prāptāśeṣā bhiṣekapravarakuliśabhṛddurlabhātulyasampat-
sambhogakṣetralakṣmīgrahaṇakṛti mahābodhicittābheṣekaḥ |
labdhānujñastrilokī duritaripujayārambhasannaddhabuddhiḥ
bodhāvāropya cittaṃ vipulamiha carennirmalaṃ
tattvayogī ||39 ||
iti prajñopāyaviniścayasiddhau bodhicittābhiṣekastṛtīyaḥ
paricchedaḥ |
caturthaḥ paricchedaḥ |
athātaḥ kathyate spaṣṭaṃ prajñopāyāgrabhāvanā |
parārthārabdha vīryāṇāṃ sādhakānāṃ hitāya vai ||1 ||
yāṃ vibhāvya na saṃsāre ghore dustaravāridhau |
nirvāṇe'pi na tiṣṭhanti yoginaḥ svārthamātrake ||2 ||
yasyāḥ prakarṣaparyantaṃ buddhānāmamalādbhutā |
hānivṛddhivinirmuktā jātā bodhiranuttarā ||3 ||
pañcaskandhādikān dharmān nātikrāmati yo na ca |
kadācit parigṛhṇāti sarvadharmasamā [ tmatām ] ||4 ||
na śrūnyabhāvanāṃ kuryāt nāpi cāśrūnyabhāvanām |
na śrūnyaṃ santyajed yogī na cāśrūnyaṃ parityajet ||5 ||
aśrūnyaśrūnyayorgrāhe jāyate'nalpakalpanā |
parityāge ca saṅkalpastasmādetad dvayaṃ tyajet ||6 ||
ubhayagrāhyasantyāgād vimukto vigatāspadaḥ |
ahamityeṣa saṅkalpastasmādetad dvayaṃ tyajet ||7 ||
nirvikārī nirāsaṅgo niṣkāṅkṣo gatakalpaṣaḥ |
ādyanta kalpanāmukto vyomavad bhāvayed budhaḥ ||8 ||
na cāpi sattvavaimukhyaṃ karttavyaṃ karuṇāvatā |
sattvo nāmāsti nāstīti na caivaṃ parikalpayet |
niṣprapañcasvarūpatvāt prajñeti parikīrttyate |
cintāmaṇirivāśeṣasattvārthakaraṇaṃ kṛpā ||10 ||
nirālambapade prajñā nirālambā mahākṛpā |
ekībhūtā dhiyā sārddhaṃ gagane gaganaṃ yathā ||11 ||
na ya ca bhāvakaḥ kaścit nāpi kācid vibhāvanā |
bhāvanīyaṃ na caivāsti socyate tattvabhāvanā ||12 ||
na karttā kaścidastyatra bhoktā naivāca vidyate |
karttṛbhoktṛvinirmuktā paramārthavibhāvanā ||13 ||
na cātra grāhakaḥ kaścit na vā kaścit samarpakaḥ |
na prahāryamataḥ kiñcit grāhyaṃ naivātra vidyate ||14 ||
paśyatāṃ sarvarūpāṇi śṛṇvatāṃ śabdameva ca |
jalpatāṃ hamatāṃ vāpi prāśnatāṃ vividhān rasām ||15 ||
kurvatāṃ sarvakarmāṇi anyatra gata cetasām |
ajasraṃ yogināṃ yogo jāyate tattvavedi nām ||16 ||
etadadvayamityuktaṃ bodhicittaidaṃ param |
vajraṃ śrīvajrasattvaṃ ca sambuddho bodhirea ca ||17 ||
prajñāpāramitā caiṣā sarvapāramitāmayī |
samatā ceyamevoktā sarvabuddhāgrabhāvanā ||18 ||
atraia sarvamutpannaṃ jagat sthiracalātmakam |
anantā bodhisattvāśca sambuddhāḥ śrāvakādayaḥ ||19 ||
tadeva bhāvayed yogī bhāvābhāvaviyogataḥ |
bhāvā bhāvavinirmukto bhāvayan sidhyate laghu ||20 ||
aśeṣadoṣavidveṣī saṃkleśavimukho dhruvam |
anantāstasya jāyante śrīmantaḥ saugatā guṇāḥ ||21 ||
analpasaṅkalpatamo'bhibhūtaṃ
prabhañjanonmattataḍiccalaṃ ca |
rāgādidurvāramalāvaliptaṃ
cittaṃ hi saṃsāramuvāca vajrī ||22 ||
prabhāsvaraṃ kalpanayā vimuktaṃ
prahīṇarāgādimalapralepam |
grāhyaṃ na ca grāhakamagra sattvaṃ
tadeva nirvāṇavaraṃ jagāda ||23 ||
ataśca nātaḥ paramasti kiñcit
nimittabhūtaṃ bahuduḥkharāśeḥ |
anantasaukhyodayahetubhūtaṃ
mumukṣavo nāsti tataḥ paraṃca ||24 ||
aśeṣaduḥkhakṣayavaddhakakṣaiḥ
sambuddhasatsaukhyamavāptukāmaiḥ |
cittaṃ sthirīkṛtya vicārya yatnāt
tasya svabhāvaḥ kriyatāṃ svabhāvaḥ ||25 ||
yāvat kalpatamaḥ paṭena guruṇā ruddhaṃ mano janmināṃ
tāvad duḥkhamanantakaṃ virahitaṃ syāt tena yāvat tataḥ |
tāvat saukhyamudāramapratisamaṃ tātparyamāryairataḥ
kāryaṃ tatkṛtaye svayaṃ suvipulāṃ rakṣyanti tatsaṅgatim ||26 ||
iti prajñopāyaviniścayasiddhau tattvabhāvanā
nāma caturthaḥ paricchedaḥ |
