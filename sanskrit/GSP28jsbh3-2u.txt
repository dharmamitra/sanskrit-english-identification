B dvitīyaḥ pādaḥ  adhikaraṇam  a pā adhi arthābhidhāna evaṃ śrutyupayogivicāre vṛtte dhunāliṅgopayogivicāraḥ prastūyate tatra liṅgaṃ nāmāṅgatvaghaṭakībhūtaparoddeśyatākṛtikārakatvavācakapadakalpanānukūlā kḷptapadapadārthaniṣṭhā yogyatā yathā struveṇāvadyatītyatra struvaniṣṭhā dravapadakalpanānukūlā evaṃ mantreṣu svārthavṛttyuddeśyatāvācipadakalpanānukūlā svavṛttikārakatvavācipadakalpanānukūlā ca yogyatāliṅgam sā ca padarūpaśrutikalpakatvāttaddvārā tadarthaviniyoge pramāṇam tatra vastusāmarthyarūpasya liṅgasya viśeṣavicārāsaṃbhavānmantrasāmarthyasya kiṃśakya evārthe viniyojakatvamuta jaghanyavṛttipratipādye pīti saṃdehe  kratuprakaraṇāmnātamantrasyabarhirdevasadanaṃ dāmī tyādermukhya iva jaghanye pyulaparājyādau smārakākāṅkṣādirūpasāmagṣaviśeṣāttatsādhāraṇyenaiva viniyogaḥ yaṣṭīḥ praveśayetyādivadākāṅkṣādirūpatātparyagrāhakasattve mukhyārthabādhasyākiñcitkaratvāditiprāpte śakyasaṃbandhagrahasāpekṣatvena jaghanyārthapratītervilambitatvātprathamapratītamukhyaviniyogenacaritārthasya mantrāderjaghanyārthaviniyojakatvānupapattiḥ ataeva tatsmārakākāṅkṣāyādhyānādyupāyāntareṇaiva nivṛttiḥ ataeva yatra prakaraṇe mukhyarthopayogo na kḷptastatra mantrāmnānabalādeva tatkalpanā yatra tu virodhiguṇāntarāvarodhaḥ prakaraṇetatra sāmānyasaṃbandhabodhakapramāṇasattve utkarṣaḥ yathā darśapūrṇamāsaprakaraṇāmnātapūṣānumantraṇamantrādeḥ yāgānumantraṇasamākhyāyāmeva sāmānyasaṃbandhabodhakatvātutkarṣasyāpyasaṃbhave prakaraṇa eva jaghanyārthe viniyogaḥ yathā manotādau aprayuktalakṣaṇādinā tasyāpyasaṃbhave tadarthābhidhānasyaivādṛṣṭārthatvam yathā japādau     iti prathamaṃ mukhyārthe eva mantraviniyogādhikaraṇam B yadyapi śabdatvasāmānyācchrutiviniyoganirūpaṇānantaraṃ vākyādiviniyoganirūpaṇaṃ kartuṃ yuktamtathāpi pūrvapūrvapramāṇakalpanena viniyojakatayā tatsāpekṣatvena liṅgaviniyogopayoginirūpaṇaṃ pūrvamāvaśyakam ataeva śrutisāpekṣatvāttannirūpaṇottaramavasaraḥ kramaprāptatvādityavasarasaṅgatiṃpādāntaratvādanantarasaṅgatyabhāve pyakṣatiṃ cābhisaṃdhāya nirūpaṇīyatvena pādārthaṃpratijānīte  evamiti yadyapi śruterapyasamarthaviniyojakatvāsaṃbhavātsāmarthyakalpakatvamāvaśyakamtathāpi liṅgajñānaṃ purodhāya na śruterviniyoktṛtā śrutijñānaṃ purodhāya liṅgaṃ tu viniyojakam iti nyāyena śrutyā kalpitayāsamarthasyāpi viniyogānna sāmarthyāpekṣā atastaduttaramevāsyāvasaro na pūrvamityadhunāpadena sūcitam liṅgopayogīti liṅgaviniyogopayogītyarthaḥ tena vakṣyamāṇasvarūpaliṅgasya vastusāmarthyamantrasāmarthyobhayavidhasya madhyeprathamāntye vastusāmarthyasya pramāṇatvena nirūpitasyaiva prakāraviśeṣacintāyā asaṃbhavepi mantrādhikaraṇe mantrasāmarthyasyārthaprakāśanārthatvena viniyojakatayā nirūpitasyaprakāraviśeṣacintāsaṃbhavāt mantrasāmarthyakṛtaviniyogopayoginirūpaṇasya padārthatvam prasaṅgāttu vastusāmarthyasya nirūpaṇam  ataeva aindyadhikaraṇe śrutiviniyogavicāre pi pūrvādhikaraṇavyutpāditamukhyārthaviniyogāpavādakaraṇāttasyāpavādika saṅgatyā saṅgatatvānna  kṣatiriti bhāvaḥ  yalliṅgaviniyogopayogivicāraḥ prastūyatetasya lakṣaṇamāha  tatra liṅgamiti atraca kvaciduddeśyatākṛtikārakatāvācipadayoranyataravācipadakalpana kvaciccobhayavācipadakalpaneti draṣṭavyam tatrādyasthalamudāharati  yatheti ataeva saṃskāravidhyanyathānupapattikalpitaviniyogasthale saṃskāraniṣṭhobhayavācipadakalpanānukūlā yogyatā jñeyeti bhāvaḥ evaṃ mantragataliṅgasthale pyubhayavācipadakalpanānukūlatvaṃ darśayati  evamiti  atraca viśvajidvidheḥ svargabhāvyatvavācipadakalpanānukūlayogyatāvattve pi viniyojakatvābhāvapradarśanāyāṅgatvapramāṇatvasūcanāya cāṅgatvaghaṭakībhūtetyuktam sāceti tasyāścānyathānupapattirūpatvādvyatirekavyāptividhayā dvitīyāntādipadarūpaśrutikalpanadvārā tadarthaviniyoge pramāṇatvamityarthaḥ  tatra darśapūrṇamāsādiprakaraṇe samāmnātānāṃ śrutyaviniyuktānāṃ mantrāṇāmadhikārākhyaprakaraṇātkratusaṃbandhe vagate dvāramātraviśeṣe liṅgena  viniyogaḥ kriyate  tatrāpi yogyatārūpasya liṅgasya satyapi devadattasya pākayogyatve ākāṅkṣābhāve pāke viniyogādarśanādākāṅkṣāpi sahakāriṇī sāca yathaiva mantraprakaraṇinostathā dvārasyāpitadabhāve pi saṃbandhānupapatteḥ  evañca yathaiva mukhyasya kuśacchedanasya smārakākāṅkṣayā tadaṅgatvena barhirdevasadanamiti mantro viniyujyata evetyabhipretya pūrvapakṣamāha   kratuprakaraṇeti  nanu mukhyārthānupapattyabhāvātkathaṃ gauṇārthābhidhānena tatra viniyoga ityata āha  yaṣṭīriti yaṣṭīḥ praveśayetyatra mukhyārthābādhe pi tātparyamātreṇa lakṣaṇādarśanādihāpyākāṅkṣādirūpatātparyagrāhakasattve tadupapattirityarthaḥ mukhya evārthe mantraprakaraṇadvārā ākāṅkṣāmātrasahakṛtena liṅgena śīghraṃ śrutikalpanevilambitatvāt gauṇārthaniṣṭhākāṅkṣāyāśca mantravatsmṛtikāraṇatayā kḷptatvena viśiṣṭairdhyānādyupāyāntarairapinivṛttisiddherviniyogo na gauṇe naca gauṇamukhyārthaniṣṭhākāṅkṣayormantraniyāmakatve vinigamanāvirahaḥgauṇārthaśābdabodhaṃ iti śakyasaṃbandhagrahasya hetutvena śakyopasthityāṃ prāthamikatvāttanniṣṭhākāṅkṣyāviniyuktasya mantrasya nairākāṅkṣye sati anyatarākāṅkṣayā paścātpratīyamānagauṇārthasaṃbandhānupapatterityabhipretyasiddhāntamāha  śakyasaṃbandheti  etena  mukhyārthapratyāyanadvārā gauṇe pi śaktyupapattergauṇasādhāraṇaikaviniyojakaśrutikalpanenāviśeṣādubhayatra viniyoga ityapi  anuṣṭheyatvenāvagate padārthe smārakāpekṣiṇi liṅgena mantraviniyogādanyonyānapekṣāṇāmevamantraviniyojakaśrutikalpanāyā āvaśyakatve mukhyerthe punaḥ śrutikalpanāyāḥ prāthamikatvāttayaiva nairākāṅkṣyātpunaḥ śrutikalpanāyā asaṃbhavāt yato mukhyārthasya prāthamikatvena tatraiva śrutikalpanayā nairākāṅkṣyamataeva tadanurodhenārthikavidhiṃ prakalpyāpi tatraiva viniyogakalpanā natu gauṇe  yathā  aśvinostvā bāhubhyāṃ rādhyāsaṃ ityatra pratyakṣagrahaṇavidhyabhāve pi tadvidhikalpanayā tatraiva mukhyerthe viniyogo vakṣyata  ityāha  ata eveti  nanu  kathaṃ prakaraṇe pūṣadevatāyā abhāve mukhyārthabādhe sati pūṣānumantraṇamantrādīnāṃgauṇyā vṛttyāgnirūpārthaparatayā gauṇerthe na viniyoga ityāśaṅkāṃ tatrāviniyogapratipādanenanirasyati  yatra tviti prakaraṇena durbalena liṅgabādhāyogānna tatra prakaraṇa eva gauṇārthe viniyogaḥapitu yatra pūṣā devatā cāturmāsye tatraivotkarṣaḥupāṃśuyājīyayājyānāṃ viṣṇvādidevatāyāḥ prakaraṇe abhāve utkarṣāpattiṃ vārayituṃ  virodhītyuktam tatrāgneyādiyāge niveśāsaṃbhave pyaśrutadevatopāṃśuyāje devatāvidhikalpanena niveśopapatteḥ ataeva vasantādyanumantraṇamantravadupāṃśuyāje pūṣadevatāvidhikalpanānupapatterāgneyādiṣu guṇāntarasattvādutkarṣa evetyarthaḥ atraca vastusāmarthyarūpasya liṅgasya sāmānyasaṃbandhabodhakapramāṇanirapekṣasyaiva viniyojakatvam yathārthajñānasya kratvaṅgatvemantragataliṅgasya tu tatsāpekṣatayā tat anyathā kratvaṅgabhūterthe mantraviniyogābhāve karmāpūrvasādhanatvānapekṣāyāṃ devatāyāviniyogāpatternaiṣphalyaprasaṅgeṇa liṅgamātrādaṅgatvānupapatteriti sūcayituṃ liṅgakramasāmākhyānādityadhikaraṇavakṣyamāṇamupajīvyasāmānyasaṃbandhabodhakapramāṇasattve ityuktam ata evoktaṃ sāṃpradāyikaiḥ  yadantareṇa yanna saṃbhavatyeva tasya tadaṅgatvaṃ tadanapekṣam yadantareṇa yatsaṃbhavati tasya tadarthatvaṃ sāmānyasaṃbandhabodhakapramāṇasāpekṣatvamiti tataścāsya yadyapi na prakaraṇaṃ sāmānyasaṃbandhabodhakaṃ pramāṇamtathāpi yāgānumantraṇamiti samākhyāyāstadbodhakapramāṇasya sattvāttayā kratusaṃbandhesāmānyato vagate liṅgena dvāraviśeṣaviniyogaḥ kriyata iti nātrāpi śrutimantareṇagauṇārthaviniyogaprasaktiḥ yadyapi prakaraṇāddurbaleyaṃ samākhyātathāpi prabalena liṅgena tasya bādhitatvālliṅgena pūṣadevatāprakāśanārthatve vagatetatrānarthakyaprasaktau apūrvasādhanatvalakṣaṇātātparyagrāhakatayā upayujyata itiprabalaliṅgopaṣṭabdhatvātprabaleti bhāvaḥ taduktam  yāgānumantraṇānīti samākhyā kratuyāyinī tasmācchaktyanusāreṇa prāptistaddevate kratau iti utkarṣasyāpīti kevalāgniprakāśakasya manotāmantrasya kevalāgnidevatyayāgasaṃbandhabodhakapramāṇāntarasyābhāvālliṅgamātreṇatatrotkarṣasyāsaṃbhave prakaraṇāvagatakratusaṃbandhanirvāhāya tatraivāgnipadenāgnīṣomalakṣaṇayājaghanyārthe viniyoga ityarthaḥ  yadātvānarthakyatadaṅganyāyasahakṛtajyotiṣṭomaprakaraṇameva jyotiṣṭomīyapaśvaṅgameṣa iti sāmānyasaṃbandhabodhakamiti liṅgādāgneyasavanīyapaśāvutkarṣaḥ tadātu yadyapyanyadevatyaḥ paśurāgneyyeva manotā kāryeti vākye tṛtīyādyaśravaṇenaśrutitvāsaṃbhavādvākyasyaca liṅgabādhyatvenotkarṣaniṣedhaprāptāvapi evakārasya kāryaivetyevaṃvyavahitānvayenaivakāraśrutyāathavā vakṣyamāṇarītyā brāhmaṇavākyatvena prābalyālliṅgabādhopapattyā utkarṣaniṣedhādutkarṣasyāpyasaṃbhava iti vyākhyeyam yadyapyasya vākyasya āgneyīpadasamabhivyāhṛtaivakāreṇa vāyavye paśau codakaprāptāgneyamantrasyasthāne āgneyamantraprasaktirūpohaniṣedhakatvopapattyā notkarṣaniṣedhakatvamityabhipretyaivamanotāyāṃ tu vacanādavikāra iti dāśamikādhikaraṇapravṛttiḥtathāpyasya vākyasyotkarṣaniṣedhakatvena prākaraṇikaphalārthatvasaṃbhave prākaraṇikaphalārthatvakalpanāyogādutkarṣaniṣedhakatvameva yuktamdāśamikādhikaraṇaṃ jyotiṣṭome āgneyaḥ paśurneti kṛtvācintayā draṣṭavyam ataevoktaṃ tantraratne  tathāsatyaprasaktotkarṣaniṣedhāyogāduktavacanasyānūhaparatvamiti ato yuktamuktaṃ  yathā manotādāviti prayojanamulapatṛṇacchedane pi barhirdevasadanamiti mantraḥ pūrvapakṣesiddhānte neti spaṣṭatvānnoktam iti prathamaṃ mukhyārtha eva liṅgaviniyogādhikaraṇam       B  adhikaraṇam  a pā adhi vacanāt yatra tu gauṇārthe tātparyagrāhakaṃ vacanaṃ vidyate  yathā agnaukadācanastarīrasītyaindyā gārhapatyamupatiṣṭhata ityādautatra gauṇa eva gārhapatye viniyogaḥ  athaindyetyupakramastha taddhitaśrutyā mukhyasāmarthyojjīvanājjaghanyadvitīyāyā eva tadanurodhena pratiyogitve lakṣaṇā gārhapatyasamīpe sthitveti guṇabhūtaprātipadika eva vā yajñasādhanatvasādṛśyādgauṇyā gṛhapatimattvayogena vendraprakāśakatvam astu vā rūḍhatvādagnereva dhātuvācyasamīpasthitiṃ prati karmatvamnatu mantrasādhyābhidhānaṃ pratitasyāśābdatvāt naca upānmantrakaraṇa iti smṛtyā ātmanepadavidhānena dhātormantrakaraṇārthakatvāvagatestasyābhidhānalakṣakatvāvagatiḥ ātmanepadabalena samīpasthiterabhidhānaprayojana katvāvagatermantrasya svasādhyābhidhānāṅgatvasaṃbandhena samīpasthitiviśeṣaṇatvopapatterabhidhānalakṣaṇāyāṃ  pramāṇābhāvāt  ataśca śakyārtha eva samīpasthitau gārhapatyasya karmatvamindrasya tvārthike bhidhāne iti na virodhaḥ yathā cāsya dhātoḥ sakarmakatvaṃ tathā kaustubha eva prapañcitam ataḥ kathaṃ mantrasya gauṇerthe viniyoga iti cennaaindyeti taddhitenaikapade viśeṣyatayā pratipādyamānasya mantrasya cayanānupayogīndrāṅgatvabodhakatvānupapatteḥ atastasya śakyabodhakālīnendraprakāśakatvānuvādatvenāpyupapatterna dvitīyādau tadbalena lakṣaṇāśrayaṇaṃ rūḍhityāgo vā naca samīpasthitiṃ prati agneḥ karmatvamtathātve tasyābhidhānaṃ pratyapyaṅgatve uddeśyānekatvakṛtavākyabhedāpatterātmanepadavirodhenaca dhātunaiva svaśakyārthaviśiṣṭābhidhānalakṣaṇāvaśyambhāvādviśeṣyabhūte bhidhānaeva mantrasya karaṇatvapratītergārhapatyasya ca cayanasaṃskāryasya karmatvapratīterarthāccasāmīpyapratiyogitvena tasyaiva grahaṇopapattestātparyagrāhakabrāhmaṇānurodhena mantrasyaivagauṇyā vṛttyā gārhapatye viniyoga iti siddham     iti dvitīyaṃ śrutivaśāt gauṇe pyarthe mantraviniyogādhikaraṇam B pūrvatra gauṇasāmarthyasya viniyojakaśrutikalpanayā viniyojakatvanirākaraṇenaliṅgasya mukhyārtha eva viniyojakatve ukte aindyāṃ liṅgasya gauṇerthe viniyojakaśrutisahāyatayāpiprasaktasya viniyojakatvābhāvasyehāpavādakaraṇādāpavādikīmanantarasaṅgatiṃ tathāsaṃśayaṃ pūrvādhikaraṇasiddhāntenaiva pūrvapakṣotthānātpārthakyena pūrvapakṣañcaspaṣṭatvādanuktvā vacanāttviti yathāsūtraṃ siddhāntameva pratijānīte  yatratviti atra bhāṣyakāreṇa niveśanaḥ saṅgamano vasūnāṃ viśvārūpābhicaṣṭe śacībhiḥ deva iva savitā satyadharmendrasya samare vasūnāmityaindyā gārhapatyamupatiṣṭhate ityudāhṛtam tadupamānārthīyena nakāreṇaindrasyopamānatayā nirdeśādindrasyāprādhānyāvagateḥ dhruvodhvarastathā soma āpaścaivānilo nalaḥ pratyūṣaśca prabhāsaśca vasavo ṣṭau prakīrtitāḥ  ityanalaśabdavācyasyāgneḥ vasutvasmaraṇāduktānāṃ madhye gnirnāma vasurindra ivasaṃgrāme sthitavānityagnistutipratīteḥ vasūnāṃ pāvakaścāsmī ti cāgnereva vasuśreṣṭhatvasmaraṇāttatsamīpe nyeṣāṃ vasūnāṃ saṅgamanādvasusaṃgamanatvenāpyagnereva stutipratīteraindrītvenodāhāryatvānupapatterayuktamityupekṣya balābalādhikaraṇabhāṣyalikhitaśākhāntarapatitamaindramantramudāharati yathāgnau kadācaneti tataśca tasya mantraliṅgasya svarasato gārhapatyamiti dvitīyāśrutyupaṣṭambhakatayā siddhāntaviparītatvānnodāharaṇatvam yattu  nyāyasudhākṛtā balābalādhikaraṇe śrutyā liṅgabādhasya vakṣyamāṇatvānmantrasyasvarasasāmarthyānālocanenaiva devatārthataddhitaśrutyā prādhānyāvagamāt rāmarāvaṇayoryuddhamitivaccānanyacaritatvenendrasyāpi indropamānarūpastutisaṃbhavāttadudāharaṇopapattiḥ  ityuktam tanmantrasya svarasasāmarthyatyāgena svasyaiva svopamānakatvakalpanayā gauṇasāmarthyamādāyaaindrītvopapādane tasya taddhitaśrutyupaṣṭambhakatvena taddhitaśrutyapaṣṭabdhaliṅgenakārakaśrutisaṃkocānupapatteḥ pūrvapakṣāyogānmantrasvarasasā marthyālocanenāgniprakāśakatvasyaivāpattyāgauṇārthaviniyogarūpasiddhāntaviparītatvādayuktam naca kadācaneti pṛthagudāharaṇe balābalādhikaraṇena paunaruktyam iha śrutisahāyena gauṇārtheviniyoge upapādite tatra kevalaliṅgamātreṇa aindyaṅgatvamapyastu iti śaṅkāyā nirasanīyatvena tatparihāropapatteḥ ata idamevodāhṛtaṃ yuktamiti bhāvaḥ gārhapatya iti agnāviti śeṣaḥ gārhapatyamiti dvitīyāśrutyā virodhaṃ darśayituṃ pūrvapakṣī pratyavatiṣṭhate  atheti sthitvetīti itiśabdena aindraṃ prakāśayediti śeṣapūraṇaṃ sūcitam gṛhapaterayamiti vyutpattyā gārhapatyaśabda indramapyabhivadituṃ samartha ityāha  gṛhapatimattvayogeneti gṛhapatisaṃbandhitvayogenetyarthaḥ nanu  vācyasya tiṣṭhatidhātvarthasyākarmakatvātkathaṃ tatra karmatvenāgneranvaya ityata āha  yathācāsyeti akarmakācce tyetaduttarasūtreṇākarmakāttiṣṭhaterātmanepadavidhānenāsminsūtre tiṣṭhativācyasyāpyarthasyasāmīpyarūpaphalāvacchinnatvena sakarmakatvavivakṣaṇena sāmīpyasya pratiyogitāsaṃbandhenāgnyāśrayatvenāgneḥkarmatvenānvayopapattiriti kaustubhe prapañcitamityarthaḥ dvitīyāśrutyā gārhapatyārthatvāvagamena na mukhyārthaviniyogasaṃbhavaḥyogyatājñānābhāve pi pratibandhakībhūtāyogyatāniścayābhāvamātreṇa śabdabodhasyasaṃbhavena śrautaviniyogopapattestasyaiva balavatastātparyagrāhakasya sattvena mantragataindraśabdeyajñasādhanatvasādṛśyādidhātvarthāyogādvā jaghanyavṛttyāśrayaṇe bādhakābhāvāt nahi dvitīyāśrutyā gārhapatyāṅgatvabodhasyeva taddhitaśrutyā mantrasyendrāṅgatvabodhaḥ saṃbhavati taddhitoktasya prādhānyena pratipādyatvarūpadevatātvasya viśeṣyatayā pratipādyamantraṃprati viśeṣaṇatayā pratīyamānatvena viparītaviśeṣaṇaviśeṣyabhāvakalpanāṃ vinā indrāṅgatvasyaśīghramapratīterindroddeśena mantravidhāvekaprasaratābhaṅgāpatteścaindrasya cayane nupayogenoddeśyatvānupapatteśca atastaddhitaśrutyā dvitīyāśrutibādhāyogādgārhapatyābhidhānārthatvameva yuktamityabhipretya dūṣayati  neti atastasyeti taddhitasyetyarthaḥ rūḍhityāga iti  gārhapatyaśabdasya saṃjñāyāṃ dhenuṣyā ityataḥ saṃjñāyāmityanuvṛttau gṛhapatinā saṃyukteñyaḥ ityanuśāsanena ñyapratyayāntatvenāgnau rūḍhatvapratīterna  tyāga ityarthaḥ  yattu samīpasthitiṃ prati gārhapatyasya karmatvamabhidhānaṃ prati indrasyetyuktaṃ tadanūdya dūṣayati  naceti tathātva iti asmiṃśca pakṣe mantrasyaupacārikakaraṇatvāpatteḥ samīpasthiteśca gārhapatyasaṃskārārthatveindrābhidhānārthatvāyogānmantrasya taddvārā aupacārikakaraṇatvasyāpyanupapatterātmanepadānurodhenavā indrābhidhānārthatvāṅgīkāre gārhapatyasyāgre upayogenepsitatvāt saktuvadanīpsitakarmatvāṅgīkāreca uddeśyānekatvanimittavākyabhedāpattestṛtīyāntaṃ dvitīyāntañca padaṃ yathāśrutamaṅgīkṛtyaātmanepadatātparyagrāhakānurodhena dhātunaiva svaśakyārthaviśiṣṭābhidhānalakṣaṇayātatraiva gārhapatyasya karmatvena mantrasyaca karaṇatvenānvayāṅgīkāro yuktaḥ gārhapatyasyaca sādhanatvenopayogābhāve pi saṃskāryatvena tatsattvādabhidhānakarmatvopapattyātadanurodhena mantragatendrapadasya gārhapatyaparatvaṃ kathañcidāśritya siddhaḥ śrutibalādgauṇārthaviniyoga ityarthaḥ prayojanaṃ spaṣṭatvānnoktam iti dvitīyaṃ liṅgasya śrutibalādgauṇārthe pi viniyojakatvādhikaraṇam aindyadhikaraṇam       B  adhikaraṇam  a pā adhi tathā darśapūrṇamāsayoḥ haviṣkṛdehītitriravaghnannāhvayati iti śrutam tatra nāyaṃ mantra āhvānāṅgamtasya patnyeva haviṣkṛdupottiṣṭhati sā devānabhidrutyāvahantīti vacanānusāreṇābhāvapratīteḥ ata iti karaṇenāvaghātāṅgameva ataścāsminvākye trirabhyāsapuṃstvamantraviśiṣṭāvaghātavidhireva patnīvākye ca guṇādeva karmāntaravidhiḥ tayoścāvaghātayorvrīhīnavahantītyanena saṃskāryasaṃbandhe pi dṛṣṭārthatvādvikalpaḥ patnīkartṛke vaghāte cāvarakṣodiva iti mantraḥ ataścānena vākyenāvaghāte gauṇa evāyaṃ mantro viniyujyate gauṇatvopapādanaṃ kaustubhe draṣṭavyam āhvayatiśca tadācaṣṭe ityevaṃ śakyārthabodhakālīnāhvānaprakāśanānuvāda iti prāpte mukhya evāhvāne viniyogasaṃbhave mantrasyāhvayatipadasya ca gauṇatvakalpanāyāṃ pramāṇābhāvāt māntravarṇikaviniyogavidhikalpanayā sadhyāsamityādinā grahaṇāderivāhvānasyāpi niyamena prāptatvāt patnyevetyasya tu nāyamartho yatsvayamevottiṣṭhati na tvāhūtetiapitu patnyeva nānyeti ato nedamapi tadabhāvabodhakam  ataścāhvāne mantrasya liṅgādeva prāptatvādāhvānasya ca sahāyārthatvenāvaghātakāla eva prāpteravaghnannityasyāpyanuvādakatvāt kevalaṃ trirabhyāsamātraṃ trirabhyāsapuṃstvaviśiṣṭāvaghātasamānakālataiva vāhvānoddeśena vidhīyata iti na gauṇe vaghāte viniyogaḥ     iti tṛtīyaṃ haviṣkṛdadhikaraṇam B darśapūrṇamāsayoriti siddhānte mantrasya liṅgādāhvānāṅgatve sāmānyasaṃbandhabodhakapramāṇapradarśanāya darśapūrṇamāsayorityuktam haviṣkṛdehīti devānāmarthe yā haviḥ saṃpādayati sā patnī haviṣkṛttāmenāṃ saṃbodhya adhvaryurehīti brūte tamimaṃ mantramadhvaryustriruccāryāvaghātaṃ kurvannāhvayatītyarthaḥ atraca yathā śrutyā pūrvādhikaraṇe gauṇārthaviniyogo mantrasyoktaḥtadvadeva vākyenāpi tatra prasaktasya viniyogasyohāpavādakaraṇādāpavādakīmanantarasaṅgatiñcaspaṣṭatvādanuktvā pūrvasiddhāntahetuparasūtragataṃ tathāśabdaṃ vyākhyāsyan pūrvapakṣamāha  tatreti patnyeva haviṣkṛdupottiṣṭhati devān ṛṣīn pitṝn sābhidrutyāvahantīti vākyāntare patnī svayamevottiṣṭhati nāhūtetyarthakaivakāreṇa pakṣaprāptāhvānaniyamābhāvapratīterāhvānavidhyantarasyānyathāsiddhasyādarśanādavihitāhvānasmārakatayā mantrasyāṅgatvena vidhānānupapattiṃ tāvaddarśayati  tasya patnyeveti etena  mantre trirabhyāsavidheḥ sahāyārthatvāt tasya prāptāvaghātakālānuvāda ityapi  apāstamāhvānāṅgatayā mantrasyāprāptestatra trirabhyāsavṛttyanupapatteḥ kālalakṣaṇāpatteśca  ataḥ pariśeṣāt lakṣaṇahetvoḥ kriyāyā iti sūtreṇa prayojakatvāparaparyāyahetāvapi śatṛpratyayasmṛterabhicaranyajatītivanmantrasyāvaghātabhāvanāṅgatvameva  kṛdupāttabhāvanāyāmapi kārakānvayasya vyutpannatve sutarāmitikaraṇaparāmṛṣṭamantrasya karaṇatayānvayopapatterityabhipretyāha  ata iti prāptāvaghātoddeśena trirabhyāsamantrayorvidhāne vākyabhedāpattiṃ pariharati  ataśceti avaghātasya vituṣībhāvaparyantamanuṣṭhānāvaśyakatvena tatra trirabhyāsavidhyanupapattāvapitatra mantradvārā puṃstvasyeva kriyānvayopapatteḥ śākhābhedena kvacintrirabhyāsayuktamantrapāṭhenatrirabhyāsaprāptāvapi śākhāntare sakṛtpāṭhenāpyāmnānānniyamavidhayā trirabhyāsādiviśiṣṭāvaghātavidhireva nahyatra patnīvākyenāvaghātaḥ prāpyatetatra samākhyāprāptādhvaryukartṛkatvasya patnīkartṛkatvena bādhenāvaghnanniti puṃstvānuvādānupapatteḥ ato viśiṣṭavidhānānna vākyabheda ityarthaḥ ataeva guṇāt patnīvākye vaghātāntaravidhirityāha  patnīvākye ceti  atraca vidhikopaścopadeśe syā diti siddhāntaguṇasūtreṇa mantrasyāvaghātāṅgatve ava rakṣo divaḥ sapatna miti mantrāntarasyāpi pariharati   patnīkartṛketi  evañca āhvayatiparaliṅgaviśiṣṭāvaghātavidhiḥdhāturākhyātāṃśaścānuvāda ityabhipretyopasaṃharati  ataśceti  nanu avaghātasyācetanasya haviṣkṛttvānupapatteḥ sutarāñceti śabdārthānvayānupapatteravaghāte mantrasyāsāmarthyātkathaṃ viniyoga ityata āha   gauṇa evāyamiti  gauṇatvopapādanamiti acetane svātantryalakṣaṇakartṛtvāsaṃbhave pi sthālīpacatītivadvaivakṣikeṇa svātantryeṇakartṛtvopapattyā haviṣkṛttvasaṃbhavāttatraiva cetanatvamāropya avaghāta tvamehi saṃpannobhavetyarthena haviṣkṛtsthālīsaṃbandhihaviḥsaṃpattihetulakṣaṇayogena haviṣkṛdehītyanenāvaghātaprakāśanopapattiritikaustubhe draṣṭavyamityarthaḥ mantrasyāhvānānaṅgatve āhvayatyanvayāyogaśaṅkāparihārāyāha  āhvayatiśceti haviṣkṛdehīti mantreṇaihītiśabdoccāraṇādadhvaryurāhvānamācaṣṭa ityarthe tatkarotitadācaṣṭe iti smṛtyā ṇicaṃ vyutpādyāhvayatiprayogopapatteḥ śakyārthabodhakālīnāhvānaprakāśanānuvādādāhvayatyanvayopapattirityarthaḥ vacanasya mukhyāhvānasaṃbandhenāpyupapatteḥ mukhyaviśeṣyabhūtāhvānabhāvanāsaṃbandhasyābhyarhitatvāttrirityasyāvaghāte nvayānupapattyā aśrutamantrapāṭhakriyāviṣayatvāpatteḥ dhātoḥsādhutvapārārthyaviśiṣṭavidhigauravādyāpatteḥ vinā kāraṇamākhyātasyācaṣṭa ityarthalakṣaṇāpatternāvaghāte gauṇe viniyogakintu āhvāna evetyabhipretya siddhāntamāha  mukhya eveti āhvānasyāvihitatvānna tadaṅgatvena mantravidhiḥ saṃbhavatītyāśaṅkāmapākaroti  māntravarṇiketi  yathā somapātramagṛhītvāpi somabhakṣaṇaprāpte raśvinostvā bāhubhyāṃ sadhyāsa miti mantravarṇaprakāśyatvānupapattyā grahaṇaniyamavidhiṃ prakalpya  tatra mantraviniyogaḥ kalpyate evamihāpi tatprakāśyatvānupapattyā āhvānaniyamavidhikalpanayā āhvānasya vidheyatvāvagamāttadaṅgatvena mantravidhānopapattirityarthaḥ etena  nityaprāptatve pi prathanādivadadhvaryukartṛkatvasiddhyarthamāhvānasyāpyatra vidhiriti nyāyasudhākāroktaṃ  apāstamvidheyāntarasattve saṃbhavatprāptikāyāḥ kriyāyā vidhau gauravātmantrapāṭhasyādhvaryukartṛkatve pṛthakprayatnānāpādye āhvāne dhvaryukartṛkatvasyāpyarthataḥ prāpteśca  prathanasyatu prakāśarūpamantravyāpārato tyantabhinnatvātkriyāntara rūpatvenamantrasyādhvaryavasamākhyayādhvaryukartṛtvaniyame pi na tatkaraṇatvenādhvaryavaniyamaḥ  sidhyati  āhvānasyatu parāgamanānukūlasvābhiprāyaprakāśanarūpatvāt tasya ceha mantravyāpārarūpatvenamantroccārayitṛ vyatiriktenānuṣṭhātumevāśakyatvānmantrasyādhvaryukartṛkatvenaivaāhvānasya tatkartṛkatvasiddhiriti vaiṣamyānna tatsidhdyarthamapi vidhirāvaśyaka ityarthaḥ patnyevetyevakāreṇāhvānaniyamanivṛttipratītyāśaṅkāṃ nirasyati  patnyeveti nānyeti etena  patnyā vākyāntareṇa kartṛtvena vidhānātsamākhyāprāptādhvaryukartṛkatvasyabādhāvagateradhvaryorulūkhalakṛṣṇājinānutsargavidhānāttaddvārānvārambhakatrṛtve pikartṛtvopacāreṇa tatkartṛkatvaṃ  sūcitam sahāyārthatveneti patnyā bahupadārthānuṣṭhānena śrāntasyādhvaryoravasaradānena sahāyatvādanyapadārthakāle pi tatprāpnoti tathāpi haviṣkṛttvena tadāhvānasya haviṣkaraṇārthatvapratītestasya cāvaghātamārabhya pravṛtteravaghātakāla eva prāptatvādanuvāda ityarthaḥ yadyapyavaghnannityatra kālalakṣaṇāpatatitathāpi lakṣaṇahetvoḥ kriyāyāḥ iti sūtreṇa śatuḥ śayānā bhuñjate yavanāḥ ityatrevalakṣaṇārthatvapratīteḥ avaghātakartṛtvāvasthāpannasyāhvānakartṛtvāvagateranvārambhadvārāadhvaryukartṛkavartamānāvaghātasya kālikasaṃbandhenāhvānacihnatvapratīteravaghātakāleāhvayatītyarthātkālalakṣaṇā śatṛpratyayopāttalakṣaṇatva ghaṭakatayānuśāsanaśiṣṭatvānna doṣāvahā  vastutastu  anutsargamātreṇāvaghātakartṛtvāsaṃbhavādanvārambhadvārā tadāśrayaṇe vahantau lakṣaṇāpatternāyaṃ lakṣaṇe śatṛpratyayaḥ kintu hetāveva tataścāvaghātārthamāhvayatītyarthādāhvānakartṛtvasamānādhikaraṇāvaghātakartṛtvaṃprayojakatvarūpamevāśrayituṃ yuktamityavaghātaphalāhvānasyāvaghātakāla eva prāptervinaivalakṣaṇāmavaghātaṃ kārayannāhvayatītyarthe na kaściddoṣa iti bhāvaḥ yattu  prakāśakārāṇāmanvārambhavidhānenāvaghāte dhvaryukartṛtvopapādanaṃ  tatkasmiṃścidapi sūtre patnyānvārambhavidhyadarśanādayuktamityupekṣitaṃ pūjyapādaiḥ mama tu pratibhāti  triravaghnanniti siddhānuvādenāvaghāte adhvaryoḥ kartṛtvābhyanujñānādavaghātaṃkurvataivāhūtayā patnyā dvitīyāvaghātānuṣṭhānopapatterevakārasya sahāyamātraniṣedhakatvenobhayakartṛtvāvirodhaeva kātyāyanasūtrasaṃvādī yuktaḥ tāvatāpi gauṇe vaghāte namantraviniyoga iti mīmāṃsakasiddhāntasyākṣatiḥ ataeva kātīyānāṃ pūrvamadhvaryukartṛkamavahananamaparaṃ cāhvānottaraṃ patnīkartṛkaṃ cetyanuṣṭhānaṃ dṛśyate evañca śatṛpratyayasya lakṣaṇatvārthādikalpanamapi nāśritaṃ bhavatīti āvituṣībhāvamavaghātānuṣṭhāne madhye sahāyārthamāhvānaṃ dṛṣṭārthamapi bhavatīti trirabhyāsamātramiti so pica kriyābhyāvṛttigaṇanārthakakṛtvasucpratyayāntatriśabdabalādāhvāna kriyāyāmeva vidhīyate  tatraca mantrasya vediprokṣaṇamantranyāyena sahakṛtpāṭhe prāpte pi prokṣaṇavadāhvānasya mantrapāṭhātiriktaprayatnānāpādyatvenārthānmantrasyaiva  trirāvṛttiḥ phalati  etena  yat nyāyasudhākṛtā vyavahitasaṃbandhamādāya mantrasyaiva trirāvṛttividhānamuktaṃ tat  apāstam trirabhyāsasya śabdato vyavahitasyāpi sucpratyayaśrutyaiva kārakavibhaktiśrutyevāhvānakriyāsaṃbandhalābhādavyavahitenāpi mantreṇa saṃbandhānupapatteḥ  ata āhvānasya dṛṣṭārthatvāllokavadeva dviḥ triścaturvāpi prāptau trirabhyāsāṃśe pi niyamavidhitvalābhāntrirabhyāsa āhvāne vidhīyata ityarthaḥ siddhāntamupasaṃharati  itīti evañca gauṇārthaviniyogasya vākyakṛtasya liṅgena bādhānmukhya evārthe viniyogaḥ aindyāṃ tu śrutyā liṅgabādhādgauṇārthe viniyoga iti siddhamityarthaḥ  prayojanaṃ pūrvapakṣe patnīkartṛkasyādhvaryukartṛkāvaghātasyaca vikalpe sati haviṣkṛnmantro dhvaryukartṛkāvaghāte ava rakṣo diva iti patnīkartṛka  iti vyavasthā siddhānte tvekasminneva patnīkartṛkāvaghāte ava rakṣo diva iti mantraḥhaviṣkṛnmantrastvāhvāne iti spaṣṭatvānnoktam iti tṛtīyaṃ haviṣkṛdadhikaraṇam B  adhikaraṇam  a pā adhi tathotthāna some uttiṣṭhannanvāhāgnīdagnīnvihareti tathā vrataṃ kṛṇuteti vācaṃ visṛjati  darśapūrṇamāsayoḥpraṇītāḥ praṇeṣyanvācaṃ yacchati tāṃ sa  haviṣkṛtāvisṛjatīti śrutam tatrāpi pūrvavadeva mantrāṇāṃ mukhyerthe viniyogo natu gauṇayorutthānavāgvisargayoḥ prabalasyāpi brāhmaṇavākyasya kālavidhāyitvenāpyupapattau gauṇatvatātparyagrāhakatvābhāvāt naca lakṣaṇāśatṛpratyayasya kālikasaṃbandhena lakṣaṇārthatvamaṅgīkṛtya śrutyaivānvayopapatteḥ ataścotthānakāle viharaṇamantraḥ paṭhanīya iti kālavidhirevāyam vrataṃ vṛṇutetyatretikaraṇasyāpi mantrasvarūpamātraparatvātkālikasaṃbandhasyaiva saṃsargavidhayā bhānopapatterna lakṣaṇā  haviṣkṛdvākye tṛtīyāyāstu vāgyamāpekṣitāvadhisamarpakatvena tadekavākyatopapattau vākyabhede pramāṇābhāvāditthaṃbhūtalakṣaṇārthatāvāṅgīkṛtya  kālavidhiparatvam  ataśca tadvākyayoḥ pāṭhakramāvagatatattanmantrapāṭhakāle vāgvisargaḥ kartavya iti so pi tatra kālavidhireva     iti caturthamutthānādhikaraṇam B uttiṣṭhanniti bahiṣpavamānadeśāduttiṣṭhannityarthaḥ sāmānyasaṃbandhakāripramāṇasattvasūcanāya soma ityuktam vihareti itikaraṇena prabhṛtyarthakena barhiḥ stṛṇāhipuroḍāśānalaṅkurupaśuṃ no dehī tyantasya saṃgrahaḥ vrataṃ kṛṇutetī tiśabdo mantrasvarūpaparaḥ sautravisargaśabdena vācaṃ visṛjatītivadanyasyāpi visargasyopādānasaṃbhavādekādaśebhāṣye vāgvisargo haviṣkṛtā bījabhede tathā syā dityadhikaraṇe haviṣkṛdgrahaṇaṃca kālalakṣaṇārthamityuktam tathā āhvānamapīti cet na kālavidhiścoditatvādi tyuktvā sūcitatvāccātrabhāṣye nudāhṛtamapyanyadudāharati  darśapūrṇamāsayoriti tāṃ niyamitāṃ vācaṃ haviṣkṛdehīti mantrapāṭhakāle visṛjatītyarthaḥ tatra kimanayorvacanayoruttiṣṭhanniti vācaṃ visṛjatīti coddiśyānayormantrayorvidhānādanayormantrayorgauṇotthānavāgvisargayorvini yogaḥuta mantrayorliṅgādagniviharaṇavratakaraṇarūpamukhyārthe viniyogaḥ utthānavratamantrayoḥkālārthatvenopādānamiti saṃśayaṃ vakṣyamāṇatvenātideśikīṃ saṅgatiṃ pūrvādhikaraṇapūrvapakṣatvātpūrvapakṣañcaspaṣṭatvādanullikhyātideśikasūtrānurodhātsiddhāntamevāha  tatrāpīti pūrvavadevetyanena sautratathāśabdasūcitā ātideśikī saṅgatirdarśitā tatra pūrvatra mukhyakriyāntarasattvāttasyāśca sādhutvamātrārthatve pramāṇābhāvādavaghnannityasyalakṣaṇāṃ vināpi hetutvādyarthatayopapattestrirabhyāsasyaca vidheyāntarasattvena prabalasyāpibrāhmaṇavākyasyānyathopapattisaṃbhavādyukto laiṅgiko viniyogaḥprakṛtetu vidheyāntarābhāve uttiṣṭhannitiśatṛpratyayasya lakṣaṇārthatvamaṅgīkṛtyakālasyaiva tava mate vidheyatvādvidhau lakṣaṇāpatterutthānasyaca sāmarthyātkariṣyamāṇadeśāntaravihitakāryārthatvenakṛtārthasya mantrapāṭhārthatvāyogena śatṛpratyayasya kāraṇatvarūpahetutvārthakatvāsaṃbhavādagatyāphalatvarūpahetutvārthakatvamaṅgīkṛtya mantrapāṭhasyaiva gauṇasāmarthyenotthānāṅgatvaṃ yuktam  saṃbhavaticānutthitenāgnīnāmedhituṃ vihartuṃ vā śakyatvādutthānasyāgnīndhanaviharaṇādihetoḥ svātantryavivakṣayā mukhyatatkartṛtvopapatteragnīcchabdenābhidhānam nacādhvaryūtthānasyāgnīdhrakartṛkāgnīndhanādisādhanatvāyogāttannimitta kartṛtvavivakṣānupapattiḥviharetyasya praiṣatve sati praiṣeṣu parādhikārā diti nyāyenādhvaryukartṛkatāyābādhe pīha pūrvapakṣa itikaraṇarūpavākyāvagatotthānāṅgatvena praiṣatvābhāvena āgnīdhrakartṛtvāprāptyāsamākhyāprāptādhvaryukartṛkatvasyaiva prāpterbādhakābhāvāt  ataeva  agniviharaṇādisādhyābhāvālloṭaḥ prāptakālatārthatāmaṅgīkṛtyāgniviharaṇasya prāptaḥ kāla ityarthakatayā agnīnvihare tyasyāpyupapattiḥ  vratavākyetu śatṛpratyayasyāpyabhāvāditikaraṇasya vākyatvena liṅgāpekṣayā durbalasyāpi brāhmaṇavākyatvena prābalyādyuktameva vāgvisargāṅgatvam tatrāpi yathā bhakṣānuvāke vāgjuṣāṇā somasya tṛpyatviti bhakṣayitṛgataṃ tṛptikartṛtvaṃtṛptihetvāsyagatāyāṃ vācyupacaritaṃ tathā kṛvi hiṃsāyāṃ iti kṛvidhātorvācyahiṃsāgatanāśakatvasāmyādgauṇyābhakṣaṇāvagateḥ yajamānapuruṣagataṃ vrataśabdavācyakaṣṭavṛttyarthapayoyavāgvādibhakṣaṇakartṛtvaṃbhakṣaṇahetvāsyagatāyāṃ vāci śakyamupacaritum bahuvacanañca vācaḥ śabdātmakatvācchabdasyaca tālvādipṛṣṭhasthāneṣvabhivyaktestālvādyadhiṣṭhānabhedābhiprāyeṇāpi śakyaṃ yojayitum loṭaśca vāco preṣyatvena praiṣārthatvāsaṃbhave pi pūrvavadeva prāptakālatārthatāṅgīkārāthe vāk vrataṃ bhakṣayituṃ tava prāptaḥ kāla ityarthena saṃbhavatyeva gauṇārthe vāgvisargeviniyoga iti viśeṣāśaṅkayā saṃbhāvyamānaṃ pūrvapakṣaṃ nirākartumāha  natu gauṇayoriti itikaraṇasyeti tasyāvyayatvena luptavibhaktikatvācchaktyā karaṇatvānukteḥ lakṣaṇāyāñca kālikasaṃbandhāvacchinnasaptamyarthalakṣaṇāyāeva yuktatvānnānapekṣitāṅgāṅgibhāvaparatvāśrayaṇaṃ yuktamityetanmantrapāṭhakāle vācaṃvisṛjatītyartha evetyarthaḥ etena  itikaraṇasya śrutitvamaṅgīkṛtya pūrvapakṣe śrutyā gauṇe mantraviniyoga iti nyāyasudhoktaṃ  apāstam itthaṃbhūtalakṣaṇeti haviṣkṛnmantrapāṭhajñāpyatvasyaiva visarge upapatterna svātantryeṇa tatra karaṇatayā mantravidhānaṃ yuktamityarthaḥ etacca itthaṃbhūtalakṣaṇārthatvāṅgīkaraṇaṃ sahaśabdābhāve pi siddhāntopapattipradarśanamātrārtham vastutastu  sahaśabdaśravaṇena tadyoga eva tṛtīyopapattermantrapāṭhasamakālīnatvarūpasāhityasyaiva pratīteḥ na mantrakaraṇatvāśaṅkāpīti  dhyeyam  ataścottarapadārthavidhipāṭhakrameṇa yathotthānasya kālo nirjñātastathaiva mantrapāṭhakrameṇavratahaviṣkṛnmantrayorapi nirjñāta iti tatra tatrāprāptakālavidhānamevetyupasaṃharati  ataśceti  yadyapi cāhvānasya mantrapāṭhātiriktapṛthakprayatnānāpādyatvenānyathānupapattyā tattyāgārthaṃ vāgvisargaḥ prāpnotyevetyanuvādatvameva yuktam natu kālavidhitvamtathāpi tanmātrāṃśe vāgyamabādhe pi taduttaramapi prasaktasya nivṛttyarthamavadhirūpakālavidhitvamāvaśyakam yadyapica pūrvatra kālānuvādādihaca vidheyatvāttatra pūrvādhikaraṇatātideśārthatā tathāśabdoktā yujyatetathāpi gauṇe na viniyogaḥ kintu mukhye ityetāvatā sāmyena tadupapattiriti jñeyam prayojanaṃ pūrvapakṣe agnīnmantra utthānātpūrvaṃ prayojyaḥ evaṃ vratahaviṣkṛnmantrāvapi vāgvisargātpūrvaṃ prayojyaukaraṇatvātsiddhānte tu utthānakāle agnīnmantraḥvratahaviṣkṛnmantrapāṭhasamakālaṃ vāgvisarga ityādi spaṣṭatvānnoktam   iti caturthamutthānādhikaraṇam       B  adhikaraṇam  a pā adhi sūktavāke darśapūrṇamāsayoḥ sūktavākena prastaraṃ praharatīti śrutam tatra sūktavākapadavācyasya mantrasya iṣṭadevatāprakāśanena kṛtārthatvāt prastarapraharaṇasyacopayuktaprastarapratipattitvena kṛtārthatvāt darśapūrṇamāsābhyāmiṣṭvā somena yajetetivatkālārthaḥ saṃbandhaḥ tṛtīyā cetthaṃbhūtalakṣaṇaparā satī sūktavākasya kālikasaṃbandhena praharaṇopalakṣaṇatvenānvayaṃ bodhayantī nānupapannā na caivaṃ lakṣaṇātasyā api ānuśāsanikatvena śakyatvāt ataścānuyājottaraṃ sūktavākapāṭhāttatkālaviśiṣṭaṃ prastaroddeśena praharaṇameva vidhīyatena tu sūktavākasya praharaṇāṅgatvamiti prāpte  pracuraprayogāllāghavācca karaṇatva eva tṛtīyāyāḥ śaktirnatu itthaṃbhūtalakṣaṇetasyānuśāsanikatve pi lākṣaṇikatvenāpyupapatteḥ ataśca śrutyā praharaṇāṅgatvasyāpyavagateḥ praharatirmāntravarṇikadevatākalpanayā āśrayikarmarūpahomalakṣako na virudhyate ata eva sūktavākaeva yājyeti yāgaliṅgamapi saṅgacchate yadyapi ca nāsya mantratvādivadabhiyuktaprasiddhiviṣayatvākhyaṃ mukhyaṃ yājyātvaṃ saṃbhavatievakāropabaddhatvenaiva liṅgasya yājyātvāsādhakatvāttathāpi yāgasādhanatvamātreṇa yājyātvavyapadeśādyāgaliṅgatvam ataśca śrutyā mantrasya praharaṇāṅgatve pi mukhyasāmarthyasya nātra bādhaḥpraharaṇe pi tadupapatteḥ       iti pañcamaṃ sūktavākāṅgatādhikaraṇam B darśapūrṇamāsayoriti mantrasya sāmānyasaṃbandhabodhakapramāṇapradarśanārthametaduktam idaṃ dyāvāpṛthivī madramabhūdityādi namo devebhya ityanto nigadarūpo mantraḥ sūktavākastasyaca sūktavākatvamagre vyaktīkariṣyate tena mantreṇa prastaraṃ darbhamuṣṭimagnau prakṣipatīti vākyasyārthaḥ tatra gauṇasāmarthyasya śrutisahāyatayā viniyojakatve bhihite mukhyasāmarthyasyāpitatsahāyatānirūpaṇena pūrvoktasya kālārthasaṃyogasyehāpavādakaraṇenaca pādādhyāyāsaṅgatītathā sūktavākasya kālopalakṣaṇatayānvayena kālārthaḥ saṃbandhaḥ hotrāsminmantrepaṭhyamāne tatpāṭhakāle prastaraṃ prahareditiathavā sūktavākasya karaṇatayānvayena praharaṇāṅgamiti saṃśayaṃ ca spaṣṭatvādanuktvā pūrvapakṣamevāha  tatreti iṣṭadevateti ājyabhāgānūyājānteṣu karmasūddiṣṭā agnyādayo devatā ityarthaḥ upayukteti prastarejuhūmāsādayati sarvā vā struca iti vākyena strugdhāraṇe upayuktaprastarapratipattitvenetyarthaḥ kṛtārthatvameva hyākāṅkṣāvirahasaṃpādanenāṅgāṅgisaṃbandhavighaṭaka mityatastameva sūtropāttatayā hetumāha  kṛtārthatvāditi evañca cāturthikanyāyena kālārthasaṃbandhaṃ dṛṣṭāntavyājena sādhayati  darśapūrṇamāsābhyāmiti yadyapyatra dṛṣṭānta iva kālārthasaṃbandhabodhakaḥ ktvāpratyayo nāstitathāpi kṛtārthataiva pūrvoktarītyā kālārthatāpādane hetuḥktvāpratyayastu kālaviśeṣe paurvāparyarūpe niyāmakamātramiti na doṣaḥ kathaṃ tarhi karaṇatvaparatṛtīyopapattirityata āha  tṛtīyā ceti  itthaṃbhūtalakṣaṇe tṛtīye tyanuśāsanena gamakatvarūpalakṣaṇārthatvena sūktavākavṛttigamakatvābhidhānāttasyaca tatkālīnatvasaṃpādanena saṃbhavāttṛtīyopapattirityarthaḥ lakṣaṇatvārthatve lakṣaṇāpattiṃ nirasyati  nacaivamiti etena  yat jñānajanakatvarūpalakṣaṇatvābhidhānenaiva jñānakriyāyā upāttatvādanupāttajñānarūpakriyādvārākriyāsaṃbandhasyopāttabhāvanānirūpitakaraṇatvāpekṣayā vilambitatvena kārakavibhaktyapekṣayāitthaṃbhūtatṛtīyāyā daurbalyaṃ pārthasārathyādibhiruktaṃ tat  apāstamnāpi gamakatvasyākārakatvāt dhātvarthānvayapratīteḥ pradhānabhūtabhāvanānirūpitakārakatvāpekṣayā daurbalyamakārakasyāpi nimittāderanuṣṭhāpyatvasaṃbandhena bhāvanānvayavadgamakatvasyāpyekakāryakāraṇabhāvakalpanālāghavānurodhenasvajanyabhāvanājñānaviṣayatāsaṃbandhena bhāvanānvayopapattestatkalpyatvāditi bhāvaḥ evañca pūrvoktapraiṣamantravadiha prakaraṇe mantrasyānvayānupapatterna tadaṅgatvaṃ mantrasya nahi idaṃ havirajuṣatāvīvṛdhata maho jyāyo kṛteti mantrabhāgasya puroḍāśasevayā vṛddho gniḥ svasminyajamāne tejobāhulyaṃ kṛtavānityarthaḥ  praharaṇe saṃbhavati bhūtanirdeśānupapatteḥpratipatteḥ devatānapekṣaṇāccaataḥ kālārthaḥ saṃbandha ityabhipretya pūrvapakṣamupasaṃharati  ataśceti prastarapraharaṇasya barhiṣi prastarasādanānantaraṃ snugdhāraṇakāryārthatayā viniyuktaprastarapratipattirūpatayāvihitasya strugdhāraṇakāryāniṣpatteranirjñātakālatvaṃ vyatirekeṇa sūcayitumasya nirjñātakālatvopapattyarthamanūyājottaramityuktam ata evāha  tatkālaviśiṣṭamiti yadyapi gamakatve pi tṛtīyāyāḥ śaktiḥtathāpi praharati bhāvanāyā yathā kārakākāṅkṣā na tathā gamakāpekṣayāata ākāṅkṣitānvayasiddhyarthaṃ karaṇatvenaiva kṛtārthasyāpi nāsti vacanasyātibhāra iti nyāyenānvayāśravaṇaṃ yuktam  kimuta tatrāpi śaktikalpane pramāṇābhāvāllakṣaṇaiveti vinā karaṇaṃ tadāśrayaṇaṃ na yuktamiti cābhipretya siddhāntamāha  pracureti  yattu  praharaṇabhāvanāyāmanvayāyogyatvamuktamtat ajuṣatetyasya puroḍāśādiviṣayatve pyagnyādiḥ puroḍāśādi sevitavān tena vṛddho gnistejobāhulyaṃ na kṛtavān yattu yajamāna āyurādyāśāste tadanena pratyakṣanirdiṣṭena prastarākhyena haviṣetyevamagrimeṇaikavākyatayāathavā idaṃśabdena puroḍāśāderhutasya vyapadeśānupapattyā pratyakṣanirdiṣṭaprastarasyaivaparāmarśopapatterajuṣateti bhūtanirdeśasya āśaṃsāyāṃ bhūtavacce tyanuśāsanātsevanaṃkurvityarthatayopapādanasaṃbhavādakiñcitkaramityabhipretyāha  ataśceti evamubhayavidhaliṅgasaṃbhave śrutisahāyasya prābalyaṃ sūcayituṃ śrutyetyuktam  nanu praharaṇasya pratipattirūpatayā devatānapekṣaṇānmāntravarṇikadevatākalpanayāpi tatprakāśanāsaṃbhavātkathaṃ mantrasyāṅgatvasaṃbhava ityata  āha  praharatiriti  mantrasya kriyāprakāśanena tatsaṃbandhiprakāśanena vā karaṇatvāttadabhāve mantragatakaraṇatvānyathānupapattyātadarthasyāṅgatvakalpanasyāvaśyakatvena prakṛte pi śrutyavagatāṅgatānirvāhāya māntravarṇikadevatākalpanayādravyadevatāsabandhātpraharatau devatoddeśapūrvakadravyatyāgāṃśasyāpyajahatsvārthalakṣaṇāphalamukhatvānna virudhyata ityarthaḥ tyāgāṃśaṃ prati dravyasya karaṇatvāt prastaramiti dvitīyānupapattiṃ parihartuṃ āśrayikarmarūpetyuktam yathaiva sviṣṭakṛdyāgasya prakṣepāṃśenopayuktadravyasaṃskārakatvaṃ tyāgāṃśenādṛṣṭārthatvamevamihāpityāgāṃśenādṛṣṭārthatve pi prakṣepāṃśena tatpratipattitvāttadupapattirityarthaḥ ayañcātra viśeṣaḥ  sviṣṭakṛti yajipadārthāntargatoddeśāṃśasyānupayuktāgnisviṣṭakṛddevatāviṣayatvāt tadaṃśepyārādupakārakatvamevatadīyamantrāntargatoddeśāṃśena tviṣṭadevatāsmārakatvena saṃskārakatvamprakṛtetu mantrāṃśeneva tyāgāṃśāntargatoddeśenāpīṣṭānāmeva devatātvātsaṃskārakatvameveti yathāca yajamānakartṛkatyāgaviśiṣṭoddeśasya na yajivācyatvamapitu mantreṇa kriyamāṇasyaiveti nyāyasudhākārādīnāṃ lekhanamtathā taddūṣaṇapuraḥ saraṃ yajamānakartṛkasyaiva tasya tadvācyatvaṃ caturthe vyaktīkariṣyate atraca sūktavākasya karaṇamantratvānmantrāntena karmādiḥ sannipātya iti vacanāt sūktavākapāṭhānantaramekaprastaradravyakahomānuṣṭhānearthāttadānantaryarūpakālalābhātkālārthatāpica prasaṅgādbhaviṣyatītyatra bhaṭṭapādānāṃsiddhānte uktiriti sthite yannyāyasudhākṛto yājyāvatsūktavākasyāpi homakālaprayojyatvenaāhutyākhyahūyamānāvasthadravyasaṃbandhalakṣaṇaguṇayogādyājyātvena stutiryukteti granthenaprastarapraharaṇasya sūktavākapāṭhayaugapadyābhidhānaṃtadayuktamevaāgneyādiyāgeṣu pratyekaṃ devatātvenānvitānāmihāpi tathaiva devatātvāṅgīkāreṇa samuccayenajyotiṣṭomavadāvṛttyāpattāvapi agniridaṃhavirajuṣate tyādi tattaddevatāvācipadoccāraṇesatyeva tattaddevatoddeśena dravyatyāgānuṣṭhānāsaṃbhavena yaugapadyāsaṃbhavāt nahi tadāvayavamātrapāṭhenāntyāvayavapadapāṭhābhāve samastasūktavākajanyaprakāśanaṃ sidhdyati vastutastu  agnyādidevatāvidhikalpanāyāṃ pratyekamāgneyādiṣu devatātvenānvitānāmapyagnyādīnāṃsamuccitānāmeva lāghavāddevatātvakalpanasya yuktatvāt tāvatāpyanantaritatattaddevatāprakāśanarūpaprayojanasiddhernayuktaṃ pratyekaṃ tatkalpanamiti paraprayuktaprastarākhyadravyāntarānākṣepeṇaikasyaivaprastarasya tāvaduddeśena mantrapāṭhānantaraṃ sakṛttyāgānuṣṭhānapūrvakaṃ pūrvapakṣopapatterāvṛttaupramāṇābhāvādyaugapadyamasaṃbhavyannyāyaṃ ca ataeva sūktavākapāṭhasamasamayameva agnaye ida miti tyāgenāṃśataḥ prastarasyāhutasyadāhānuṣṭhānaṃ yājñikānāmapyapāstamiti prakāśakāraireva parākrāntatvāt neha vistarabhayāt prapañcyate prakṛtamanusarāmaḥ  mantratvavaditi  etena  yājñikaprasiddheravayavayogācca hotṛpravacanavihitatyajyamānadravyasaṃbandhoddeśāṅgabhūtadevatāprakāśakatvarūpamantratvasyākhaṇḍasya yājyātvasya kvācitkādhvaryavavihitamṛgāreṣṭidarśapūrṇamāsīyayājyāsvavyāpakatvāttatracayājyāpadaprayogasya gauṇatvakalpane pramāṇābhāvānnirāsaḥ sūcitaḥ nanu atraiva yājyāpadaprayogātprasiddhiviṣayatvasaṃbhava ityata āha  evakāropabaddhatveneti evakārasyāprasaktayājyāntaraniṣedhakatvāyogātsūktavāka eva yājyāvatpraśasta ityarthapratīteraupacārikayājyātvakathanādasyanigadarūpatvena yājyā vai nigadā ityanyatra teṣāṃ yājyatvaniṣedhācca vihitayājyātvānupapattiḥ ataeva anavānaṃ yajatī tyādimukhyayājyādharmāṇāmihāprāptirityarthaḥ evañca yadi laiṅgikaṃ devatāprakāśanārthatvamanapekṣya śrutyā sūktavākasya praharaṇāṅgatāśrautañca praharaṇāṅgatvamanapekṣya liṅgena devatāprakāśanāṅgatā bodhyeta tato virodhācchrutyāliṅgabādhe śrutiviniyojyasya kathamapi praharaṇaśaktyabhāvācchrutereva viniyojakatvāyogādubhayānugrahāyeṣṭadevatākīrtanamātreṇakṛtārthatvaṃ sūktavākasyāṅgīkṛtya kālārthapraharaṇānvayo bhyupagamyetanatvedastikintu śrutyanugrahārthaṃ liṅgena praharaṇāṅgabhūtadevatākīrtanadvārā śrutyavagatapraharaṇāṅgatvāpekṣaṇātsūktavākasyaca praharaṇaśaktisidhdyai śrutyāliṅgāvagatadevatāṅgatvāpekṣaṇācchrutiliṅgayostulyārthatvenavirodhaparihāropapatterna virodhaparihārāyeṣṭadevatākīrtanamātreṇa kṛtārthatvamaṅgīkṛtyānyatraviniyogānarhatvātkālārthatābhyupagantavyetyabhipretya siddhāntamupasaṃharati  ataśceti prayojanaṃ pūrvapakṣe praharaṇamātrānuṣṭhānam siddhānte tviṣṭadevatoddeśena tyāgasyāpītyādi spaṣṭatvānnoktam iti pañcamaṃ sūktavākāṅgatādhikaraṇam        B  adhikaraṇam  a pā adhi kṛtsnopadeśāt śrutyā liṅgopaṣṭabdhayā praharaṇāṅgatvāvagamānna liṅgamātreṇa sūktavākasyeṣṭadevatāsmaraṇārthatvam na cātrāvirodho piadhyetṛprasiddhyā samastānuvāke sūktavākaśabdasya rūḍhatvenāvayavaśo vibhajya viniyoge vayavalakṣaṇāpattyā śrutivirodhāpatteḥ nacāsau suṣṭūktaṃ vaktīti vyutpattyeṣṭadevatāvācipadasamudāye yaugikaḥpārāyaṇādhyayanādau katipayapadaprayogeṇāpi sūktavākapadārthasampattiprasaṅgena samastānuvāke rūḍheravaśyaṃbhāvāt astuveṣṭadevatāprakāśanamānuṣaṅgikaṃ phalampraharaṇameva tu śrutiviniyogāt sarvānuvākaprayojakaṃ iti darśe paurṇamāse ca sarvaḥprayoktavya iti prāpte  prabalayāpi śrutyā liṅgasya bādhe praharatilakṣyahomāntargatadevatoddeśasyārādupakārakatvāpatteḥdṛṣṭavidhayā sannipattyopakārakatvalābhārthaṃ śrutireva laiṅgikeṣṭadevatāprakāśanārthatvaṃmantrasyānumanyate  ataeva śrutibalīyastvātpraharaṇaprayuktaḥ sūktavākaḥ praharaṇābhāve ananuṣṭhīyamāno pi vibhajya viniyogāṃśe iṣṭadevatāprakāśanarūpalaiṅgikakāryasyaiva  prayojakatvamanumanyate  nacaivaṃ sūktavākaśabdasyāvayavalakṣaṇārthatvāpattiḥsūktavākapadasya suṣṭhu uktaṃ vaktīti vyutpattyā iṣṭadevatāprakāśakamantraviśeṣe yogarūḍhatvāt tena yatra yāvatyo devatā iṣṭāḥ prākṛtyo vaikṛtyo vā tatra tāvāneva sūktavākaḥ ataśca sūktavākaprātipadikaśrutyanurodhenāpi liṅgābādhaḥ nacādhyayanādau yogabādhāt rūḍhimātrakalpanātatra tadānīntanavaidikaprasiddhyanurodhena dārśapūrṇamāsikadevatāpadasamudāyayukta eva mantre nirūḍhalakṣaṇāṅgīkārātaśvakarṇādau tu śakyasaṃbandhapratītyabhāvāt kḷptāvayavaśaktibādhenātiriktaśakti kalpanamitiviśeṣaḥ prayojanaṃ vibhajya viniyogaḥ     iti ṣaṣṭhaṃ sūktavākabibhajyaviniyogādhikaraṇam B pūrvādhikaraṇe śrutiliṅgāvirodhenaindrīvacchrutiviniyojyatve pi mukhyārtheviniyogasya sādhitasyeha keṣāñcitpadānāmasamavetārthatvādasaṃbhavenākṣipya samādhānādākṣepikīmanantarasaṅgatimutsargādhikaraṇaprasaktamukhyārthaviniyogasya sthāpanātpādasaṅgatiṃtathā paurṇamāsyāmamāvāsyāyāṃ ca praharaṇānuṣṭhāne sati paurṇamāsyāmapyamāvāsyādevatāvācipadayuktasyasarvasya sūktavākasya pāṭha uta tattatkālīnaprayoge tattaddevatāvācipadānāmaprayogeṇa pāṭha iti saṃśayaṃataeva pūrvodāhṛtā eva vicārādviṣayavākyaṃ ca spaṣṭatvādanuktvā pūrvapakṣamevāha  śrutyeti  prabalapramāṇena praharaṇāṅgatvenaiva nirākāṅkṣasya sūktavākasyeṣṭadevatāprakāśanaviṣaye liṅgena śrutikalpanānupapatternāvirodhena devatāprakāśakatve yena tattaddevatāprakāśanarūpaprayojakābhāvāttatattaddevatāvāci padalopena kālavyavasthayāmantrapāṭhaḥ prāpnuyādityarthaḥ ataeva uttamaprayājasviṣṭakṛnmantrayorniṣkṛṣya yathāliṅgaṃ prayogasiddherihatya siddhāntanyāyenaivaprasādhanīyatve pi śrutivirodhahetukapūrvapakṣasya tatrāsaṃbhavādanudāharaṇatvamiti dhyeyam vastutastu  virodha evāstītyāha  naceti praharaṇameva tviti viniyojakapramāṇadvayasattve prabalapramāṇapramitasyaiva śeṣiṇaḥ prayojanakalpanaucityaṃ tuśabdena sūcitam tataścāyurādivadiṣṭadevatāprakāśanasyānuṣaṅgikatve pi praharaṇasyeṣṭadevatāpadasāmānādhikaraṇyena sūktavākaṃ prati prayojakatvāttatsattve saṃpūrṇasūktavākapāṭho vikala ityarthaḥ yadanena haviṣeti mantre pratyakṣanirdiṣṭasya prastarahaviṣa āyurādiphalasyaca nirdeśenaikadeśapāṭhasyasākāṅkṣatvenāyuktatvācca tadaṃśe homasya prayojakatve pīṣṭadevatāprakāśanasyāpimantraliṅgādhīnatvātsannipattyopakārakatvakalpanābhūlatvāt vibhajya viniyogāṃśamātreprayojakatvamātraṃ kalpyatenatu homābhāve pi sūktavākapāṭhaviṣaye ityabhipretyāha  ata eveti ataeva apūrve avabhṛthe praharaṇābhāve ājyabhāgādyaṅgeṣṭadevatāprakāśanārthatayā na sūktavākapāṭha iti bhāvaḥ etena  paramārthatastu praharaṇāṅgatvopadeśātprakriyamāṇaprastaraprakāśanaprādhānyāvagaternārthatopi vākyabheda iti nyāyasudhoktau tathā sati prastaraprakāśanatātparyakatvena praharaṇaprayuktatāpattestasyaca sūktavākaśabdena puroḍāśakapālavaddevatāprakāśanatātparyakatvena tatprayuktasyaivasato viniyogena siddhānte niṣṭatvāditiprakāśakārairdūṣaṇamāpādya idamāyuktaprastarajoṣaṇakartṛtayāprādhānyena sakalaprayogasamaveteṣṭadevatāprakāśana eva tātparyaṃ tadavighātenaivapraharaṇe pi viniyogāt devatākalpakatvamityuktaṃ  parāstamtuṣopavāpānuṣṭhānāt kālāntarīṇakapālopādānaprayojakatvasya puroḍāśa ivehāpi tadāpattivāraṇāyaiṣṭadevatāprakāśanaprayuktasya sūktavākasya praharaṇaprayojyatvāvaśyakatayā praharaṇasaṃbandhidravyaprakāśakatvenapraharaṇaprayojakatvasyākāmenāpatteḥ anyathā yathāśakti prayoge prastarahomābhāve pi anūyājottaramiṣṭadevatāprakāśanānurodhena sūktavākapāṭhāpatteḥ ato yathaiva darśapūrṇamāsāprayuktasyāpi bhedanahomasya bhedanaprayojyatvānnaikatareṇavinā tadanuṣṭhānamevaṃ praharaṇaprayuktasūktavākāntargatakatipayapadajanyeṣṭadevatāprakāśanasyaivaprayojakatvamādāya sūktavākaśabdanirdeśyatvopapatteḥ praharaṇasyāpi ceṣṭadevatāprakāśanaprayukterevaprayojanatvamityaṅgīkārāt anyonyaniyamasiddhiḥ  puroḍāśakapāletu tuṣopavāpakālīnapuroḍāśopādānaprayuktatvāsaṃbhavāt puroḍāśakapālapade siddhavannirdeśapratīteḥ tuṣopavāpaṃ vināpi prayuktatvasiddhiriti  vaiṣamyam  ataeva yadaṃśe prayojakatvaṃ anyataḥ sidhyati na tadaṃśe anyatarasyāpi prayojakatvaṃ kalpyategauravādato vibhajyaviniyogāṃśe iṣṭadevatāprakāśanasya prayojakatvam anuṣṭhānāṃśe praharaṇasyeti na ko pi virodhaḥ evaṃsthite ataśceṣṭadevatāprakāśanopajīvitvādaprayojakaṃ praharaṇamiti vārtikamapiiṣṭadevatāprakāśanopajīvitvāditi hetūpādānādvibhajyaviniyogāṃśa eva prayojakatvābhāvābhiprāyeṇa vyākhyeyam nahi sūktavākaśabdāt pratīyamānamiṣṭadevatāprakāśanaprayuktatvamapahnotuṃ śakyamśrutyaiva pūrvoktarītyā anumatatvādityāśayaḥ atraca prakaraṇāvibhāgādubhe prati kṛtsnaśabda iti sūtrasvārasyena sūktavākapadasyarūḍhyabhyupagamena prayogadvayavartipraharaṇadvayoddeśena kṛtsnasūktavākavidhānepi ekaikapraharaṇe avayavaśaḥ prayogasiddhiriti śrutivirodhaparihāramāśaṅkya yājyādipadelakṣaṇāpatteḥ samudāyasya phalasādhanatvāyogāt samudāyināmeva phalaṃ pratyupādeyatayāvivakṣitasāhityānāṃ sādhanatve pītikartavyatāṃśe uddeśyatvenāvivakṣitasāhityānāmanvayātpratyekamevetikartavyatayā prayājādīnāmiva praharaṇasyānvaye sūktavākasyāpi tadaṅgasyapratyekameva anvayaprāptau kālaikyāt trayāṇāmarthe praharaṇatantratayā tantreṇaivānuṣṭhānaprāpteravayavaśaḥprayogāsiddheriti bhāṣyakāreṇa pradūṣya devatāpadānāṃ parasparānvayābhāvenaikārthapratipādakatvāsaṃbhavātnaikaḥ sūktavāko pi tvadabhitastantrapadāpetā ekaikadevatāpadabhinnāḥ bahavaḥ ataśca vibhaktasyaiva sūktavākasya tṛtīyayā praharaṇāṅgatvāt prātipadikatṛtīyāśrutyoravirodhesati ekavacanasya sūktavākasāmānyābhiprāyeṇopapattiriti tasmin kāle yāvadapekṣā tasminkāle tāvaddevatāvācipadayuktasyaiva sūktavākatvāt tāvanmātreṇa praharaṇānuṣṭhāne vaiguṇyāprasakteriṣṭadevatāprakāśanarūpalaiṅgikakāryānurodhenaikapraharaṇaprayogatantrapadānāṃ sakṛtpāṭhe pi sūktavākatrayapāṭhopapattiriti kṛtaṃ virodhaparihāraṃ vārtikakāro adūṣayat yadyapi pratyekapadānāṃ naikārthyābhidhāyakatvamtathāpi yadanena haviṣāśāste ityekavākyatayaikaprayojanakatvenaikārthatvam tatra ceṣṭadevatāprakāśanasyaiva prayojakatvādarthataḥ prādhānyam tathāpi pūrvoktarītyā praharaṇasyāpi aṅgitvena śabdatorthataśca prādhānyasattvādekaprayojanatvopapattiḥ yadica tattaddevatāprakāśanānāmeva śabdataḥ prādhānyamaṅgīkṛtya nānāvākyatvamiṣyetatato yā te aṅgna ityādivadabhitaḥ tantrapadānāmapyanuṣaṅgeṇa pṛthakpāṭhāpattiḥ  sūktavākenetyekavacanabalāt aniyamenaikasyaiva sūktavākasya śrutyā viniyogāpatteḥ tadaṃśa eva sannipatyopakārakatvalābhārthamiṣṭadevatāprakāśanārthatvopapatteḥ sūktavākatrayapāṭhe pramāṇābhāvāt yāvat pradhānatrayadevatākatvānupapattiśca ato vaiśvānaravākyavat upakramopasaṃhāraikyenaikavākyatvānnānāvākyatvena sūktavākabahutvāsiddheḥsamudāya eva sūktavākatvāt prātipadikaśrutivirodhe avayavaśaḥ prayogo durnnivāra iti evañca  vidhauca samudāye ca toyaśabdo yatheṣyate saṃsargidravyarūpatvāt sūktavākapade tathā iti vārtikatātparyamanusaṃdhāya śrutivirodhaṃ pariharati  sūktavākapadasyeti uktamiti ājyabhāgādīṣṭadevatāmityarthaḥ etena  ardhendrāṇi juhotītivat agnisaṃbodhyatvaṃ sūktavāgasītyabhidhānātsūktavākapadaghaṭitatvena sūktavākatvasya mantre saṃbhave pīha mantrāntargatapadaprakāśyārthamādāyayogasyāntaraṅgatayā saṃbhavatastyāgena padaghaṭitayogasyābahiraṅgasyāśrayaṇaṃ nayuktamiti  sūcitamataśceṣṭadevatāprakāśanarūpakāryānurodhena iṣṭadevatāprakāśakapadamātroccāraṇenāniṣṭadevatāvācipadānuccāraṇesūktavākatvānupapattyā siddhesūktavākatvānapāyānna sūktavākapadaśrutivirodhaḥpratyutānapekṣitāniṣṭadevatāpadoccāraṇe ajuṣatetyuddiṣṭarūpoktavacanasyānṛtatayā duruktavākyatvāpattirityarthaḥ teneti  yathā āśāste yaṃ yajamāno sā vityādeḥ sarvanāmātideśadvārā āmnātadevadattādināmapūritasyamantrasya yathāyuktisahitapāṭhena kārtsnyāvadhāraṇā tathehāpi yuktisahitapāṭhena kṛtsnasūktavākāvadhāraṇayā tāvāneva sūktavākaḥ paṭhanīya ityarthaḥ taduktaṃ vārtike  tena tridhaiva mantavyaḥ sūktavākaḥ pratiṣṭhitaḥ svādhyāye karmakāleca prakṛtau vikṛtāvapi sarvaprākṛtadaivatyaḥ svādhyāye tāvadiṣyate niṣkṛṣṭadevatāmadhyaḥ prakṛtau samudāyayoḥ sūryādipadamadhyaśca vikṛtāvavadhāryate iti yogabādhāditi adhyayanādikāle iṣṭatvābhāvena phalopahiteṣṭadevatāprakāśakamantratvābhāvena yogabādhāttadarthaṃsvarūpayogyatāmātreṇa śaktyaṅgīkāre cāniṣṭadevatāprakāśakapadānāmapi yogyatāmātreṇaprayogopapatteradhyayanādikāle sarvasūktavāka eva tatprasiddheḥ rūḍhikalpanamāvaśyakamityāśaṅkārthaḥ aśvakarṇādāviti aśvakarṇādiśabda ityarthaḥ tasmāt śrutivirodhābhāvāt upajīvyatvena mukhyasāmarthyasyāpi yuktaṃ viniyojakatvamabhipretya prayojanamāha  prayojanamiti tattatkālīnapradhānāṅgatayā praharaṇānuṣṭhāne tatkālīnapradhānasaṃbandhidevatāvācakapadayuktaḥsūktavākaḥ tadbhinnakālīnapradhānasaṃbandhidevatāvācipadoddhāreṇa paṭhanīya ityarthaḥ siddhāntaprayojanoktyā pūrvapakṣe vyatirekeṇa paurṇamāsyāmamāvāsyāyāṃ vā kṛtsnasya prayojanamiti prayojanamarthāt sūcitam yattu  prakāśakāraiḥ pūrvapakṣe sūktavākasya praharaṇaprayuktatvāt prastarasya nāśadoṣāpahāreṣvaprayogaḥsiddhāntetu iṣṭadevatāprakāśanaprayuktatvāt prayoga iti prayojanāntaramuktam tatprastaranāśādiṣu ājyena homānuṣṭhānasya siddhānta iva pūrvapakṣe pi tulyatvenaprayojakahomasattvāt prayogopapatteḥ prastarahomābhāve avabhṛthe iṣṭadevatāprakāśanamātrānurodhenatadanuṣṭhānasya siddhānte pyadarśanāt ayuktamiti kaustubheatrāpica homābhāve pi iṣṭadevatāprakāśanasya sūktavākapāṭhaviṣaye prayojakatvanirāsopapādanavyājenaiva sūcitam iti ṣaṣṭhaṃ sūktavākavibhajyaviniyogādhikaraṇam        B  adhikaraṇam  a pā adhi liṅga kāmyeṣṭikāṇḍe indrāgnyādidevatyāḥ kāmyeṣṭayaḥ samāmnātāḥtenaiva krameṇa mantrakāṇḍe tattalliṅgā eva kāmyayājyānuvākyākāṇḍamityevaṃ samākhyātā yājyānuvākyāmantrāḥ samāmnātāḥ te liṅgādindrāgnyādidevatyakarmamātrāṅgaṃnatu durbalakramasamākhyānurodhena kāmyeṣṭimātrāṅgam naca sāmānyasaṃbandhabodhakapramāṇābhāve liṅgamātreṇa viniyogāyogaḥmantragataprayojanākāṅkṣāsahakṛtaliṅgena sāmānyasaṃbandhabodhakapramāṇābhāve pi indrāgnyādidevatāprakāśane mantraviniyogopapatteḥ naca  indrāgnisvarūpe ānarthakyādapūrvasādhanatvalakṣaṇārthaṃ kramādyapekṣeti  vācyamindrāgnyādidevatānāṃ juhūvatkratvavyabhicaritatvena lakṣaṇopapatteḥvyabhicāritve pi vā laukikasyāgnyādervaiyarthyādeva vāraṇopapattau pariśeṣādevāpūrvīyatvopasthiteḥ ato liṅgamātreṇa kramasamākhyayorbādhātsarvārthatvamiti prāpte  ākāṅkṣābhāveyogyatārūpasya liṅgasya viniyojakatvānupapattermantragataprayojanākāṅkṣāyāśca sarvamantrāṇāṃvācastome viniyogena nirākāṅkṣatayā abhāvānna liṅgamātrāt sarvārthatvopapattiḥ  ataśca vākyaprakaraṇādinā sāmānyasaṃbandhabodhakapramāṇena tattadākāṅkṣotthāpanāttattatkratusaṃbandhe vagate dvāraviśeṣa eva liṅgādavagamyate naca vācastomīyavākyena prakaraṇādibādhaḥmantraviśeṣaviṣayāṇāṃ teṣāṃ mantrapāṭhakālotpannamantraprayojanākāṅkṣāvelāyāmanupasthitena tena vākyena bādhāyogāt nacaivaṃ prabalena viniyuktasyāpi durbalena viniyoge utkṛṣṭasyāpi pūṣānumantraṇamantrasya prakaraṇena gauṇerthe viniyogāpattiḥpramāṇadvayasyāpyekaviṣayatvānmantraprayojanākāṅkṣāvelāyāṃ prabalapramāṇasyopasthitatvācca bādhakatvopapatteḥ ataśca prakṛte bādhāyogātkramasamākhyānurodhāt kāmyeṣṭiviṣayatvameva mantrāṇām nacānyatrākāṅkṣotthāpakaṃ kiñcidastiavyabhicaritakratusaṃbandhāderākāṅkṣotthāpakatve pramāṇābhāvāt vastutastu nātrāvyabhicāro pijuhvādīnāṃ hi na tattvenānyatra kāraṇateti tasyā yuktaḥ kratunāvyabhicāritaḥ saṃbandhaḥ devatārūpasyāgnyādiśabdasya tu ānupūrvīviśiṣṭavarṇatvena kratuṃ pratīva svārthapratipādanaṃ pratyapi kāraṇatvānnāvyabhicaritakratusaṃbandha  iti vaiṣamyam  ataśca vyabhicārāt avyabhicāre pi vākāṅkṣotthāpakatvānupapatternānyatra viniyogaḥ ataeva svārasikī ākāṅkṣā yatra na nivartate yathārthajñāne upaniṣajjanyātmajñāne vātatra ākāṅkṣotthāpanaprayojanābhāvāt sāmānyasaṃbandhabodhakapramāṇaṃ vināpi bhavatyeva liṅgamātrādviniyogaḥprakṛte tu svārasikākāṅkṣānivṛtterākāṅkṣotthāpakasāmānya saṃbandhabodhakapramāṇāpekṣeti vaiṣamyam nacaivaṃ prabalakramamātreṇaiva tadupapatteḥ samākhyāvaiyarthyam yatra sāptadaśyavadagnidevatyakarmakrame āgneyamantradvayāmnānaṃ tatra prathamātikrame kāraṇābhāvātkramāvirodhācca sāmidhenīṣu niveśe prāpte  samākhyayā yājyānuvākyākārye niveśaḥ sāmidhenīṣu tvanyāsāmāgamaḥ nacaivaṃ kramopanyāsavaiyarthyamyatrānyadevatyapūrveṣṭiyājyāmnānānantaramuttareṣṭiyājyātaḥ pūrvamāgneyya ṛcaḥ paṭhitāstatratalliṅgakamantreṇa yājyākārye niveśāsaṃbhavāt samākhyābādhe pi kramamātreṇottareṣṭisāmidhenīkārye viniveśaḥtatsāmidhenīsthānapaṭhitatvāt ataḥ siddhaṃ kāmyeṣṭiṣveva viniyoga iti      iti saptamaṃ liṅgakramasamākhyānādhikaraṇam B kāmyeṣṭaya iti aindrāgnamekādaśakapālaṃ nirvapet yasya sajātā vīyuḥ agnaye vaiśvānarāya dvādaśakapālaṃ nirvapet rukkāma ityādivākyavihitā ityarthaḥ sajātā jñātayo vipratipannā bhaveyuritivīyurityasyārthaḥ tattalliṅgā eveti yadeveṣṭiṣu cihnamindrāgnyādidevatāśabdastadeva cihnaṃ yeṣu tādṛśya ityarthaḥ yājyānuvākyāmantrā iti indrāgnī rocanādiva ityādaya ityarthaḥ vakṣyamāṇaniyatavyavasthopapādakatayā kramasamākhyāśabdayorupādānam tatra liṅgaviniyogavicārāt pādādhyāyasaṅgatī pūrvatra śruteḥ liṅgasāpekṣatve ukteprasaṅgādiha liṅgasyāpyanyapramāṇasāpekṣatvapratipādanāt prāsaṅgikīmanantarasaṅgatiñcatathā kimetā liṅgādindrāgnidevatyanityakāmyakarmamātrāṅgamuta pūrvoktakāmyeṣṭimātrāṅgamkramasamākhyābhyāmiti saṃśayaṃ ca spaṣṭatvādanuktvā pūrvapakṣamāha  tatheti svādhyāyavidhyadhyāpitasya mantrajātasya prayojanākāṅkṣatvāt ākāṅkṣāsahakṛtena yogyatārūpeṇaliṅgena mantrasyendrāgniprakāśanārthatvopapatteḥ liṅgasya sāmānyasaṃbandhabodhakapramāṇāpekṣābhāvenakramasamākhyābhyāṃ niyatavyavasthā sidhyet nahi liṅgaṃ sāmānyataḥ kratusaṃbandhe vagata eva dvāraviśeṣe viniyojakamityatra kiñcinniyāmakamasti śrutivadeva pūrvaṃ kratusaṃbandhānavagame pi ākāṅkṣāsahakṛtaliṅgamātreṇa viniyogopapatterityarthaḥ devatātvasya yāgaikanirūpitatvāt vihitatvaghaṭitatvena alaukikatvādavyabhicaritakratusaṃbandhamupapādayati  indrāgnyādīti devatātvasya alaukikatve pi tena rūpeṇa mantre prakāśanādadhiṣṭhānamātrasya cendrāgnyādeḥmantrārthavādādau yāgaṃ vinā svargalekādisthatvena pratipādanāllaukikatvāvagateḥnāvyabhicaritatvamityabhipretyāha  vyabhicāritve pi veti mantrārthavādānāmanyaparatvenaindrādīnāṃ svargādisthatve pramāṇābhāvo pivetyanena sūcitaḥ pariśeṣādeveti indrādipadāttaddhitena kratvavyabhicāritvenaiva devatātvapratīteḥ smārakavidhayā kratūpasthityāpūrvasādhanatvopasthitirityarthaḥ evamapūrvasādhanatvopasthityarthaṃ sāmānyasaṃbandhabodhakapramāṇasāpekṣatvaṃ liṅgeprācīnopapāditaṃ vyarthaṃ sūcayitvā mantrāṇāmākāṅkṣotthāpakatvena tadapekṣatvaṃ svayaṃdarśayan siddhāntamāha  ākāṅkṣābhāva iti vahanayogyasyāpi puṃso nairākāṅkṣye sati vahane viniyogādarśanādyogyatāmātrasya ākāṅkṣābhāve viniyojakatvānupapatterityarthaḥ vācastomapadaṃ brahmayajñāderapyupalakṣaṇam vākyaprakaraṇādineti  tatra vaṣaṭkārādimantrāṇām eṣa vai saptadaśa iti vākyam lavanamantrāṇāṃ prakaraṇaṃ prakṛte kramasamākhyobhayaṃ pūṣānumantraṇādausamākhyāmātramiti  vivekaḥ  idameva sāmānyasaṃbandhabodhakapramāṇasāpekṣatvaṃ liṅgasyaśrutestu svata eva tadutthāpakatvāt tadanapekṣetyarthaḥ mantraviśeṣeti sāmānyaviśeṣabhāvanyāyenāpi viparītabādhakatāsūcanāya viśeṣapadopādānam durbaleneti ākāṅkṣotthāpaneneti śeṣaḥ pramāṇadvayeti vācastomaviniyojakavākyasya mantraprayojanākāṅkṣāvelāyāmanupasthitatvena bādha evanatu tena durbalayorapi bādhaḥiha tadānīmeva upasthitapramāṇadvayasamāveśe prabalena durbalasya bādha eveti na tadākāṅkṣotthāpakatvasaṃbhava iti viśeṣa iti bhāvaḥ nacānyatreti kramaprāptakāmyeṣṭivyatiriktakarmaṇītyarthaḥ pramāṇābhāvāditi prakaraṇapāṭhādau prakaraṇapaṭhitena mayā kathamasyopakartavyamityapekṣotpattyāpiavyabhicaritakratusaṃbandhasya vyāptirūpatayā tasyānaiyatyabādhakatve pi ākāṅkṣotthāpakatve pramāṇābhāvaḥ nahi vahniviṣaye nirākāṅkṣasya vahnyanumitau jātāyāṃ tadviṣaye vyāptimātreṇākāṅkṣā upajāyate ato na tasyākāṅkṣotpādakatvasaṃbhava ityarthaḥ  avyabhicaritakratusaṃbandhasvarūpasyānyathā durupapādatvāt apūrvamātranirūpitasādhanatāvacchedakībhūtadharmāvacchinnasyāpūrvāvyabhicaritatvarūpatayaivāvaśyanirvacanīyasyāpi ihāsaṃbhava ityāha  vastutastviti svārthapratipādanaṃ pratyapīti tasya taṃ pratyakāraṇatve arthapratipādakatvābhāvena prātipadikasaṃjñānupapattiḥ juhūśabdasya tatra kāraṇatve pi kratuṃ pratyākāraviśeṣaviśiṣṭārthasyaiva niyamena kāraṇatvamiti vaiṣamyam ata evātrārthasya apūrvasādhanatvakalpane pramāṇābhāvānna taddvārāpi padasya apūrvāvyabhicāra ityarthaḥ svārasikīti svata eva sākāṅkṣasya nākāṅkṣotthāpakapramāṇāpekṣetyarthaḥ upaniṣaditi atraca  avināśī vā are yamātmānucchittidharmā mātrāsaṃsargastvasya bhavatītyupaniṣajjanyaṃ mātrāśabdavācyadharmādharmavikāraśarīrasaṃbandharahitasāṃsārikakartṛbhoktṛnityātmajñānamekam tathā apahatapāpmā vijaro vimṛtyuḥ viśoko vijighnannasaṃpipāsaḥ satyakāmaḥ satyasaṃkalpaityādyupaniṣatkṛtapāpādidoṣarāhityakāmyamānaphalaprāptiprayatnānapekṣasaṃkalpamātrādhīnasiddhirūpaguṇaviśiṣṭātmapratipādanapūrvikayā so nveṣṭavyaḥ sa vijijñāsitavya iti śrutyā vihitaṃ vedāntavākyāvadhāraṇātmakajijñāsopetaṃtadavadhāritātmasvarūpānucintanākhyānveṣaṇātmakamapahatapāpmatvādi guṇaviśiṣṭātmajñānaṃ dvitīyam tathā ātmānamupāsītetyādi vidhivihitaṃ nirguṇātmaviṣayamaparokṣasākṣātkāraparyantamātmajñānaṃ tṛtīyamiti yadyapyātmajñānaṃ trividhamtathāpi dvitīyatṛtīyayorupāsanārūpātmajñānayoḥ karmaṇi puruṣe vā dṛṣṭaprayojanābhāvādadṛṣṭāpekṣāyāṃśrutyādyabhāvena kratvaṅgatvānupapatteḥ sa sarvāṃśca lokānāpnoti sarvāṃśca kāmānavāpnotitarati śokamātmavidi tyādivākyaśeṣasamarpitaṃ dvitīyātmajñānasya phalamtathā sa khalvevaṃ vartayan yāvadāyuṣaṃ brahmalokamabhisaṃbadhyate naca punarāvartateiti vākyaśeṣasasarpitaṃ phalaṃ tṛtīyātmajñānasyeti vyākaraṇādhikaraṇe ācāryaiḥ puruṣārthatvasyapratipādanādiha prathamamevātmajñānaṃ grāhyam tasya kratvaṅgatvaṃ kevalaliṅgādeva yadyapyatrāpi vākyaśeṣasamarpitaṃ phalaṃ saṃbhāvyatetathāpi tasya parṇamayīnyāyenārthavādatvāt aṅgatvamevetyarthaḥ viniyoga iti naca  arthajñānasya sākṣātkarmasu sāmarthyādavyabhicāridvārānapekṣaṇāt liṅgamātreṇakarmaṇi viniyogasaṃbhave pi ātmajñānasya sākṣātkarmaviṣayatvābhāvena tatrāsāmarthyātjñeyātmarūpasya dvārasya lokavedasādhāraṇyena kratvavyabhicārābhāvāt kathaṃ tanmātreṇakratvaṅgatvam iti  vācyamlaukikakarmapravṛtteḥ dehādivyatiriktātmajñānaṃ vināpi siddheḥ tadvyāvṛttaye avyabhicaritadvārānapekṣaṇātpāralaukikaphalasādhanakarmaṇāmevākāṅkṣitatvena sāmarthyamātreṇa tadupapatterityarthaḥ vistareṇa caitadviśvajidadhikaraṇe caturthe upapādayiṣyate atraca yathānuṣṭheyakarmānuṣṭhānaupayikatvena ātmajñānasya karmāṅgatā tathā na niṣiddhakarmāṅgatvamtathātve anātmajñānavatā kṛtabrahmahananapratyavāyajanakatvānāpatteḥkintu tatphalībhūtanivṛttyaṅgatvameva taduktaṃ vārtike  ātmajñānaṃ hi saṃyogapṛthaktvāt kratvarthapuruṣārthatvena jñāyate tena vinā paralokaphaleṣu karmasu pravṛttinivṛttyasaṃbhavāt  iti  etāvāṃstu viśeṣaḥ  niṣedhaparipālanarūpanivṛtterapūrvajanakatvābhāvena tatropaniṣanniyamajanyāpūrvānupayogānnityatvādiprakārakātmajñānasya nivṛttau svarūpopayogitayaivopayogaḥupaniṣanniyamastu nāpekṣyatevihitakarmasu tu so pīti jñeyam athavā  yathā niṣedhādhyayananiyamo niṣedheṣvanupayujyamāno pinimittaniścayadvārā prāyaścitteṣu upayujyate tathoktātmajñānaniyamo niṣedhe anupayukto pi prāyaścittādhikārahetubhūtāmanutāpahetukāṃ nivṛttiṃ saṃpādayan prāyaścitteṣu upayujyata iti draṣṭavyam etacca sāmānyasaṃbandhabodhakapramāṇaṃ vinā kvāpi liṅgamātrasya viniyojakatvāyogātyadeva vidyayā karoti śraddhayopaniṣadā tadeva vīryavattaraṃ bhavatīti omityudgīthamupāsītetiudgīthopāsanāprakaraṇe chāndogye paṭhitābhyāmapi vākyābhyāmeva prakaraṇabādhena tayoḥkratvaṅgatvaṃ na liṅgamātreṇeti nyāyasudhākṛto bhimatamapi prakaraṇabādhenaitadvākyābhyāṃsarvakratvaṅgatvāyogādayuktamiti pārthasārathyabhisaṃhitadūṣaṇamabhipretyoktam nyāyasudhākṛnmatopanyāsapūrvakaṃ taddūṣaṇopanyāseca prakāśakāraireva parākrāntamiti neha tat prapañcyate paramārthatastu  yadi kṛṣyādivannityaprāptasya vidhikalpane pramāṇābhāvenavidheyatvānupapatteḥ janyatāmātrabodhe pi aṅgatvāsaṃbhavāt aṅgatābodhakatvena yadevetyetadvākyadvayamevasvīkartavyamiti kaustubhe pūjyapādoktamanusandhīyatetadā karotītyasya leṭtvaṃ prakalpya kathañcit nyāyasudhoktameva sādhviti jñeyam samākhyāvaiyarthyamiti yājyānuvākyākāṇḍamiti samākhyāvaiyarthyaṃ sūtre ca tadupādānaṃ vyarthamityarthaḥ sāptadaśyavaditi sāmidhenyaṅgabhūtasāptadaśyaṃ yasmin karmaṇi agnidevatye pāthikṛtīyeṣṭirūpe ātideśikamantraprāptyā na pradhāne yājyāpekṣāvācanikasāptadaśyāmnānātsāmidhenīṣvāgneyaṛgdvayāpekṣātatra tattadiṣṭikramāmnātāgneyamantradvayasya prathamātikrame kāraṇābhāvena sāmidhenīṣukramāvirodhena ca niveśaprasaktau yājyākārye tanniveśasya samākhyayaiva vaktavyatvāttadāvaśyakatvamityarthaḥ ataeva etādṛśasthale apekṣitavidhānarūpanyāyasyaiva samākhyayā bādhaḥnatu kramasya kaścana visaṃkoca iti sāmidhenīṣvanyayorāgamamāha  sāmidhenīṣviti evaṃ tarhi kāmyayājyānuvākyākāṇḍamiti samākhyayaiveṣṭasiddheḥ kramopanyāsavaiyarthyamāśaṅkya pariharati  nacaivamiti yatreti  agnivāruṇeṣṭikrame taddevatyayājyānuvākye paṭhitvā somāraudreṣṭikramāmnātatattaddevatyayājyānuvākyāpāṭhāt āgneyya ṛcaḥ pṛthupājavatyaśca samāmnātāḥ tatra tāsāṃ liṅgaviniyuktamantrāntareṇa bādhāduttareṣṭiyājyakārye samākhyāmātreṇaviniyogānupapatteḥ liṅgasahakṛtasamākhyayānyatra viniyogaprasaktau krameṇa tāṃ bādhitvāuttareṣṭisāmidhenīniveśalābhāya kramopādānamityarthaḥ nanu kramaḥ pūrvasyāmapīṣṭau sādharaṇa ityata āha  tatsāmidhenīti pūrveṣṭisāmidhenīsthānasya tadīyayājyādipāṭhena vyavadhānāduttareṣṭisāmidhenīsthāna eva paṭhitatvamityarthaḥ siddhāntamupasaṃharati  ata iti  prayojanaṃ pūrvottarapakṣapratipādanena tathā manotāyāntu vacanādavikāra iti dāśamikādhikaraṇapūrvottarapakṣaprayojanena ca spaṣṭatvānnoktam iti saptamaṃ liṅgasāmānyasaṃbandhabodhakapramāṇāpekṣatvādhikaraṇam liṅgakramasamākhyānādhikaraṇam        B  adhikaraṇam  a pā adhi adhikāre jyotiṣṭome āgneyyāgnīdhramupatiṣṭhata ityatra kiṃ aprakṛtasādhāraṇyena ṛṅmātramāgnīdhropasthānāṅgamuta prakṛtā eva yāḥ stotrādāvapi viniyuktāstā eveti cintāyām  āgneyīpadasyāviśeṣeṇasarvaparatvātprakaraṇasya tatsaṃkocakatvānupapatteragnidevatyaṛṅmātrasyaiva viśiṣṭavidhyuttarakālīnaviśeṣaṇavidhināāgnīdhropasthānāṅgatvena vidhānamnatvatrāgneyī uddeśyāyenānarthakyabhiyā vrīhivatprakaraṇena saṃkocyetatṛtīyayopādeyatvāvagamāt yatra copasthānasvarūpe ānarthakyāśaṅkātatra prakaraṇānupraveśe pi nāgneyīpadasya prakṛtaparatvāpattiḥ nacāgneyīpadasya yaugikatvāttaddhitāntatvādvā saṃnihitaparatvamyaugikānāmavayavārthaviśiṣṭavyaktimātravācitvena saṃnihitavācitve pramāṇābhāvāttaddhitasya tadvācitve pi prakṛtānāmṛcāmekaprakaraṇasthatve pi pradeśāntarasthatvena saṃnihitatvābhāvāt astu vā prakaraṇasaṃnihitasyaiva taddhitena grahaṇamtathāpi yatra na taddhitaśravaṇaṃ yathā brahmaudanaprāśanādau caturo brāhmaṇān bhojayedityādautatra prakṛtartviggrahaṇe pramāṇābhāvaḥ  naca  prakṛtānāmapūrvārthatvasya kḷptatvātkekavalaṃ dvārarūpāgnīdhropasthāpanasaṃbandhakaraṇe lāghavādaprakṛtānāñcobhayakaraṇe gauravāpatteḥ  prakṛtaniyama iti  vācyam prakṛtagrahaṇe pyupasthānasvarūpasya dvāratve tatkāryāpanne ūhādyanāpatterapūrvasādhanatvalakṣaṇāyā āvaśyakatvāt nahi prakṛtaviṣaye pi prakaraṇena vākyāntarakalpanayā apūrvārthatvabodhaḥtathātve vrīhīṇāṃ svarūpeṇa dvāratvāpattau yavānāṃ tadanāpatteḥ ato lāghavādapūrvasādhanībhūtastotratvenaivoddeśyatā tāvatā cāpūrvasādhanībhūtopasthānārthatvasyālābhāt astyeva prakṛtagrahaṇe pi tadvidhāvapūrvasādhanatvalakṣaṇā apica stotrāpūrvasādhanatvakḷptāvapi nopasthānajanyajyotiṣṭomāpūrvasādhanatvalābhaḥ prakṛtānāmataḥ sarvāsāmeva grahaṇam aprakṛtānāmeva vākāryasākāṅkṣatvāditi prāpte  aprakṛtagrahaṇe tāsāmapūrvasādhanībhūtopasthānārthatvānyathānupapattyāapūrvārthatvasyāpi vrīhyādivatkalpanīyatvāpatteḥ prakṛtānāṃ ca kāryāntarasaṃbandhabodhakavidhāvevāpūrvārthatvasyakḷptatvāllāghavopajīvinā prakṛtaniyamaḥ saṃbhavatica prakṛtānāmapyāgneyīnāṃ vāṅniyamanyāyena stotradvārā jyotiṣṭomāpūrvasaṃbandhāsaṃbhave pi kāryāntaradvārā saḥ āgneyīnāṃ stotrādau viniyoge pi pārthakyena jyotiṣṭamaprakaraṇe pāṭhādeva vā tadapūrvasaṃbandhāvagamaḥ ayameva ca brahmaudanaprāśane ṛtviktvaniyāmakanyāyaḥ nacaivaṃ ātreyāya hiraṇyaṃ dadāti ityatrāpi tanniyamāpattiḥṛtvikṣu ātreyatvasya niyamenāprāpteḥ  ataeva cāgnimupanidhāya stuvītetyādāvākṣepaṇīyastotrāpūrvasaṃbandhasyāhavanīyādāvaprāptatvānna tanniyamo pitu vinā vacanaṃ āyatanabahirbhāvāyogāllaukikasyaiveti  vakṣyate  ataḥ siddhaṃ lāghavānurodhena prakṛtasyaiva grahaṇam     ityaṣṭamamāgneyīprakṛtaniyamādhikaraṇam B jyotiṣṭoma iti sāmānyasaṃbandhabodhakapramāṇasūcanāya jyotiṣṭoma ityuktam āgneyyeti āgneyyā ṛcā āgnīdhramaṇḍapamupatiṣṭhate iti vacanasyārthaḥ etacca aindyā sado vaiṣṇavyā havirdhānamiti vākyadvayasyāpyupalakṣaṇam atra yadyapi śruterviniyojakatvamtathāpi liṅgena sāmānyasaṃbandhakāripramāṇasāpekṣatvena viniyoge pūrvādhikaraṇe cintitetatprasaṅgādupasthitāyāḥ śruterapi tadapekṣatvena viniyojakatvasyābhidhānāt prāsaṅgikīṃpādasaṅgatimataeva tathaivānantarasaṅgatiñca spaṣṭatvādanullikhyāprakṛtamātragrahaṇakoṭiṃkaiścit bhrameṇoktāṃ nirasitumavaśyavaktavyaṃ saṃśayaṃ darśayati  kimiti aprakṛtamātragrahaṇapakṣo hi prakṛtānāṃ yātayāmatvāt viniyuktaviniyogāt vā grahaṇāsaṃbhave saṃbhavetnaca tadubhayamatrāstikuśā darvyādaya iti vacanenādoṣatvasmaraṇātpuroḍāśakapālavat viniyuktaviniyogasyāpi saṃbhavācca ato prakṛtamātragrahaṇapakṣasyāyuktatvaṃ prakṛtāprakṛtasādhāraṇyoktyā sūcitam tā eveti yadyapyāgneyyā upādeyatvāt tadgataikatvavivakṣayā na bahvīnāṃ karaṇatvaprasaktiḥtathāpi prakṛtāgneyībahutvamādāya athavā aindrī vaiṣṇavīti ṛgantarābhiprāyeṇa vā tā iti bahuvacanaṃ neyam tathāca yāḥ prakaraṇe paṭhitāḥ viśiṣya stotrāntare viniyuktā agna āyāhi vītaya ityādayaḥ tā evetyarthaḥ pūrvapakṣopapattimāha  āgneyīpadasyeti tṛtīyāyāḥ prakṛtagrahaṇe virodhe pi prātipadikaśruteraviśeṣapravṛttāyāḥ saṃkocarūpabādhāpattisūcanāya āgneyīpadasyetyuktam  āgneyyā kariṣyamāṇoddeśyatvāśaṅkānirāsopodbalanāya prāptopasthānavidhisūcanāyaca viśiṣṭavidhyanyathānupapattiprasūtaviśeṣaṇavidhividheyatoktyā  upādeyatvaṃ sūcitam  taddhitāntatvādveti āgneyīśabdasya taddhitāntatvāt tasyaca sarvanāmārthavṛttitvena sannihitavyaktivācitvāt nāprakṛtagrahaṇamityarthaḥ atra nyāyasudhākārādibhiḥ agnidevatyatvaṛktvasannihitatvādīnāṃ mantraviśeṣopalakṣaṇatvādekenacopalakṣaṇena prākṛtakāryasiddhāvupalakṣaṇāntarānapekṣaṇādagnidevatyaṛktvayoḥ śrutatvāviśeṣeṇaubhayorapyupalakṣaṇatvepi vigrahavākyasthasarvanāmagamyatvena vilambitapratītikatvādavivakṣāvagateḥsarvagrahaṇamiti samāhitamtatsannihitatvopalakṣitavyaktiviśeṣasyāpi guṇādhikaraṇe taddhitavācyatvaprasādhanādṛktvepistrītvānumeyatayā vilambitapratītikatvasya tulyatayā sannihitatvasyopalakṣaṇatvopapatteritikaustubhadarśitarītyā ayuktaṃ matvā tadaṅgīkṛtyāpi pariharati  taddhitasyeti pūrvoktanyāyasudhākṛdabhihitasamādhidūṣaṇaṃ tadvācitve pītyapinā sūcitam yatheti atraca sarvanāmaśravaṇābhāvāt brāhmaudanikāgnisaṃskārakahomaśeṣaudanapratipattyarthatayāṛtviksaṃskārārthatvābhāvena tannāśe punarbhojanānuṣṭhānādarśanenaca teṣāmuddeśyatvānupapattyāprakṛtagrahaṇe pramāṇābhāva ityarthaḥ  nanu evaṃ prakṛtagrahaṇe niyāmakāntarābhāve pi aprakṛtagrahaṇe tasyā āgnīdhropasthānasvarūpārthatvenānarthakyāpatterapūrvārthatvakalpanasyāpyāvaśyakatvāt kṛptāpūrvārthatāyāḥ prakṛtāyā evāgnīdhropasthāpanarūpadvārāntarasaṃbandhamātrakaraṇenalāghavāt tadupajīvividhiśrutyāca prātipadikaśruterapi saṃkocopapatteḥ prakṛtagrahaṇopapattirityabhipretyaśaṅkate  naceti prakaraṇena svatantravākyāntarakalpanayā prakṛtāyā apūrvārthatvabodhāsaṃbhave kenatarhi tasyāstadbodha ityapekṣāyāṃ yatra yaduddeśena viniyogaḥ tatra apūrvasādhanatvalakṣaṇāyāuddeśyavācakapadāṅgīkāreṇa ityuttaramaprakṛtāyāmapi samānamityāśayenāha  ato lāghavāditi  evaṃ tāvat prakṛtāprakṛtānāṃ grahaṇaṃ prasādhyādhunā kaiściduktamaprakṛtamātragrahaṇamapi yuktyā pūrvapakṣe sādhayati  aprakṛtānāmeva  veti  puroḍāśakapālasya ananyathāsiddhavācanikaviniyogabalāt nirākāṅkṣasya viniyuktasyāpi viniyogo gatyā āśritaḥ prakṛtetutena rūpeṇa viniyogābhāvādanyathānupapatteśca kṣīṇatvānna yuktaṃ viniyuktanirākāṅkṣaviniyogāśrayaṇamiti ubhayākāṅkṣyā dāśatayīto prakṛtagrahaṇameva  nyāyyam   vastutastu  tasyā api vācastomādau viniyogena kāryasākāṅkṣatvābhāvāt ākāṅkṣotthāpakakramasamākhyādirūpasāmānyasaṃbandhabodhakapramāṇena yasyāḥ sāmānyataḥ kratusaṃbandho vagataḥ tasyā yāvalliṅgena viniyogakalpanam tataḥpūrvamevānayā śrutyā viniyogenāprakṛtamātragrahaṇamupapādanīyam yadyapi tathābhūtāstotrāṅgabhūtāpi āgneyī bhavatitathāpi tasyāṃ stotra eva nirākāṅkṣatvānna grahaṇamityāśayaḥ siddhāntamāha  aprakṛteti yadyapi upasthānāṅgatvena mantrasya vidhānāt tatsvarūpecānarthakyaprasaktāvapūrvasādhanatvalakṣaṇātathāpi sarvatrāpūrvasādhanībhūtāṅgoddeśenāṅgavidhāvarthādapūrvārthatvenāpi tadvidhānamanyathānupapattyā vidhikalpanayā āvaśyakamtadetadavaghātavidhāvagatyā aṅgīkṛtamprakṛtetu aprakṛtagrahaṇe cāpūrvasaṃbandhasya tatsādhanasaṃbandhasyaca ubhayasyāpiśrūyamāṇena vidhinā śrutyarthābhyāṃ karaṇe gauravāpatteḥ prakṛtagrahaṇecāpūrvasaṃbandhasyakḷptatvāt kevalamapūrvasādhanībhūtasaṃbandhamātrakaraṇena lāghavopapatteḥ tadgrahaṇasyaivalāghavopajīvināvidhinānumatatvāt pradhānabhūtavidhiśrutyanurodhena prātipadikaśruteḥ saṃkoce pibādhakābhāvena prakṛtamātragrahaṇasiddhirityarthaḥ nanu upasthānāṅgabhūtāyāḥ prakṛtāyāḥ kathaṃ jyotiṣṭomāpūrvasaṃbandhasaṃbhavaḥtasyāḥ stotradvārā tatsaṃbandhādato syāstadapūrvasaṃbandhavidhikalpanamāvaśyakamityata āha  saṃbhavati ceti stotradvāreha tadasaṃbhave pi upasthānarūpakāryāntaradvārā jyotiṣṭomāpūrvasaṃbandhasaṃbhavānna tadapūrvasaṃbandhāyogyatvam ataeva  yadyapyapūrvasaṃbandhaḥ svakalpakena viśiṣyopasthitena ca kāryāntarasaṃbandhena nirākāṅkṣaḥtathāpi tadākāṅkṣayaiva tadupajīvanaṃ nānupapannaṃ iti bhāvaḥ nanu prakṛtāgneyīmantrasya stotrāpūrvasaṃbandhakḷptāvapi upasthānajanyāpūrvasaṃbandhasyadvāratayā kalpanāvaśyakatvena gauravaṃ siddhānte pyaviśiṣṭamevetyākṣepaṇīyāpūrvasaṃbandhasyakāryāntarārthamapyanyatra niyamena kḷptau tanmātropajīvanenānyatra kāryāntarasaṃbandhamātrakaraṇamityetadadhikaraṇanyāyasyakathamāgneyīvākye pravṛttyā prakṛtaniyamasiddhirityata āha  āgneyīnāmiti upasthānajanyāpūrvasaṃbandhakalpanāvaśyakatve pi na taddvārā jyotiṣṭomasaṃbandho pi kalpyaḥ prakṛtagrahaṇe āpatatistotraṃ vināpi tatsaṃbandhasya pāṭhādeva siddheḥataḥ stotrāpūrvadvārakatvamātrakalpanavadihāpi upasthānajanyāpūrvadvārakatvamātrasyaivakalpanādaprakṛtagrahaṇetu tasyāpi kalpanāpatteḥ gauravamityevamākṣepaṇīyāpūrvasaṃbandhasyakḷptatvamupapādanīyamityarthaḥ brahmodanaprāśanavākye pi brahmodanaprāśanāṅgabhūtabrāhmaṇavidhau prāśanasya pratipattitvenadṛṣṭārthatvādādhānādyapūrvasādhanalakṣaṇayā tatra tadapūrvasaṃbandhasya dṛṣṭārthatvādādhānādyapūrvasādhanalakṣaṇayātatra tadapūrvasaṃbandhasya ṛtvijāṃ prayogāṅgatvena nityaprāptatvāt prakṛtagrahaṇopapattirityabhipretyāha ayameva ceti niyamenāprāpteriti tatra niyamataḥ prāptyabhāvena vidhiśruterapūrvasaṃbandhākṣepakatvasyāvaśyakatvānna kadācit prakṛtasattve pi tanniyama ityarthaḥ āyataneti vinā eṣa indriyeṇa vīryeṇa vyṛdhyate yasyāhitāgneragnirapakṣāyati taṃ saṃbharedidantaekamiti vacanena yajamānīyendriyavīryanāśarūpadoṣāpādakāyatanabahirbhāvarūpāpakṣayeprāyaścittavidhānāt bahirbhāvasyāyoga ityarthaḥ siddhāntamupasaṃharati  ata iti prayojanaṃ spaṣṭatvānnoktam yājñikāstu  āgneyakṛṣṇargrīvapaśukramāmrātena agne yanasupathetyāgneyīmantreṇābhimarśanamācaranti nopasthānamtatrāgneyyarcāgnīdhramabhimṛśediti taittirīyaśrutireva pramāṇaṃ draṣṭavyam ityaṣṭamamagneyīprakṛtaniyamādhikaraṇam adhikārādhikaraṇamsaptamyantādvatiḥ B  adhikaraṇam  a pā adhi liṅgasamākhyānābhyām some  bhakṣe hi māviśetyā dirbhakṣānuvāka ityevaṃ samākhyāto mantraḥ śrutaḥ tatra yastāvadasyāṃśo bhakṣaṇameva pratipādayati sa tatraiva viniyujyategrahaṇāvekṣaṇasamyagjaraṇapratipādakānāṃ tvaṃśānāṃ kiṃ grahaṇādāveva viniyogo thavābhakṣaṇamantraikavākyatayā bhakṣaṇa eveti cintāyām  grahaṇāderavihitatvenāpūrvaṃpratyaṅgatvavajjanakatvasyāpyabhāvādgrahaṇasyārthādbhakṣaṇajanakatvena pakṣaprāptāvapibāhubhyāṃ sadhyāsamityanenoktasya bāhudvayakaraṇakasya grahaṇasya kathamapyaprāpteravekṣaṇasyaca bhakṣājanakatvenaivāprāpteḥ samyagjaraṇasya tadanukūlavyāpārasya vā bhakṣottarabhāvitayābhakṣājanakatvena teṣāmapūrvaprayojakatvasyāpyabhāvādgrahaṇādyarthatve ānarthakyāpatteḥbhakṣaṇamantraikavākyatayā bhakṣaṇārthatvamevaiṣām ataeva samākhyāpyupapannā bhavatīti prāpte  grahaṇādipratyakṣavidhyabhāvepi samākhyāsahakṛtāvāntaraprakaraṇena bhakṣasaṃbandhe tattanmantrāṇāmavagate liṅgabalenamāntravarṇikagrahaṇādividhikalpanayā tatprāptyupapattestadarthatvenaiva mantraviniyogopapattauna svato nirākāṅkṣayordvayorākhyātapadayoḥ kathañcidekavākyatāṃ parikalpya gauṇyābhakṣārthatvakalpanam śaktyaiva vā bhakṣaviśeṣaṇatvena grahaṇādiprakāśakatvakalpanamupapattimat nacaivamapi samyagjaraṇasya kṛtyasādhyatvānna vidhisaṃbhavaḥsamyagjaraṇānukūlavyāpārasyāsanaviśeṣasyaivānuṣṭheyasya vidheyatvāt vamanavirekanimittaprāyaścittāmnānācca samyagjaraṇaparyantameva bhakṣaṇaṃ pratipattiriti tasya bhakṣopayogitā     iti navamaṃ liṅgasamākhyānādhikaraṇam B ityādiriti ādiśabdena vicāraviṣayatayā āvaśyakasya dīrghāyutvāya śantanutvāya rāyaspoṣāya varcasesuprajāstvāyehi vaso purovaso priyo me hṛdosyāśvinostvā bāhubhyāṃsadhyāsaṃ nṛcakṣasaṃtvā deva soma sucakṣā avakhyeṣam hinva me gātrā harivo gaṇānme mā vitītṛṣaḥ śivo me saptarṣīnupatiṣṭhasva yā me vāṅmābhimatigāḥ mandrābhibhūtiḥ keturyajñānāṃ vāgjuṣāṇā somasya tṛpyatu  vasumadgaṇasya rudravadgaṇasyādityavadgaṇasyasomadevate matividaḥ prātaḥsavanasya mādhyandinasya savanasya gāyatrachandasaḥ triṣṭupchandaso jagacchandaso gnihuta indrapītasya narāśaṃsapītasya pitṛpītasya madhumataupahūtasyopahūto bhakṣayāmi ityantasya bhāgasyopādānam etacca bhāṣyalikhitakrameṇa likhitam taittirīyaśākhāyāntu avakhyeṣamityasyāgre mandrābhibhūtirityādi bhakṣayāmītyantaṃ paṭhitvā hinva me iti paṭhitam pūrvapakṣopayogitayā ityevaṃ samākhyāta ityuktam tatra sarvasyāpyudāharaṇatāśaṅkānirāsāya viṣayaṃ vivinakti  tatreti mandrābhibhūtirityādi juṣāṇetyantasya tṛptyā asya phalaprakāśanapūrvakaṃ bhakṣaṇaprakāśanārthatvasyaspaṣṭatvāt tṛpyatvityantasya bhakṣaṇaprakāśakatvasya uttarādhikaraṇe sādhayiṣyamāṇatvāccavasumadādeśca liṅgasamākhyābhyāṃ nirvivādameva abhiṣutyāhavanīye hutvā pratyañcaḥparetya sadasi bhakṣān bhakṣayatīti vihitabhakṣaṇāṅgatvam  tadgatānāñca prātaḥsavanādiśabdānāṃ tathā indrapītādiśabdānāṃ ca sūktavākavibhāgādhikaraṇanyāyena tadvadeva yathāsavanaṃ viniyogasya spaṣṭatvamiti  nodāharaṇatvamityarthaḥ  aṃśānāmiti bhakṣehime tyādeḥ sadhyāsami tyantasya grahaṇe nṛcakṣasamityādera vakhyeṣamityantasya avekṣaṇe hinva metyādeḥ atigā ityantasya samyagjaraṇe ityevamaṃśānāṃviniyoga ityarthaḥ tatra siddhānte yathāliṅgaṃ viniyogāt tadupayogyuddeśyatāvacchedakanirūpaṇāt pādādhyāyasaṅgatītathā pūrvādhikaraṇe kratusaṃbandharahitadvārasaṃbandhānupapatteḥ prakṛtagrahaṇeukte prakṛte sarvathāvihitagrahaṇāderapūrvasaṃbandhābhāve dvāratvābhāva ityevaṃ pūrvapakṣotthānātpratyudāharaṇarūpāṃ anantarasaṅgatiñca spaṣṭatvādanuktvā pādādhyāyasaṅgatyoratispaṣṭatvaṃprathamataḥ siddhāntakoṭyupanyāsena sūcayan sandehaṃ darśayati  kimiti grahaṇādyarthatve liṅgamātrasattve pi grahaṇādisvarūpārthatve mantraniyamasyānarthakyāpatteḥteṣāmavihitatvenāpūrvaṃ pratyaṅgatvasya janakasya vābhāve tadapūrvasādhanatvalakṣaṇayāānarthakyaparihārānupapatterna tadaṅgatvena mantraviniyogo yuktaḥapitu vihitabhakṣaṇāṅgatayaivetyabhipretya pūrvapakṣamāha  grahaṇāderiti bhakṣājanakatvenaiveti  grahaṇaṃ vinā bhakṣaṇāsaṃbhavena tasya pakṣaprāptasaṃbhāvanāyāmapi avekṣaṇasya loke niyamatastajjanakatvāvikḷpteḥ sarvathaivāprāptirityarthaḥ bhakṣottarabhāvitayeti  naca  bhakṣottarabhāvibhakṣaṇajanyaphalaprakāśanadvārā aganmetyādimantrasya darśapūrṇamāsāṅgatvamiva bhakṣaṇāṅgatvamiti  vācyam kavalasaṃyogarūpabhakṣaṇasya bhakṣyamāṇapratipattirūpatayā samyagjaraṇaphalakatvābhāvāditi bhāvaḥ bhakṣamantraikavākyatayeti satyapyākhyātabhede upakramopasaṃhāraikye satyekavākyatāprayojakībhūtākāṅkṣāsattvasyavaiśvānaravākye darśanādatrāpi bhakṣehītyādinā bhakṣaṇasyaivopakramāt bhakṣayāmītyantenatasyaivopasaṃhārādupakramopasaṃhāraikyapratīterekavākyatāprayojakībhūtākāṅkṣārūpaliṅgātgrahaṇāvekṣaṇasamyagjaraṇaviśiṣṭatvena athavā bhakṣaṇalakṣaṇayāvā bhakṣārthatvamityarthaḥ  evaṃ laukikaviniyogāsaṃbhave pūrvoktaikavākyatārūpaliṅgopaṣṭabdhayā durbalayāpi samākhyayā viniyoge virodhābhāva ityāha  ataeveti yadyapīyaṃ laukikītathāpi anāditvāt bhakṣasaṃbandhabodhe niyāmakatayā yogyatvādaṅgatvaṃ gamayantyupapannā bhavati itarathā bhakṣābhakṣasamudāyāśrayeṣu liṅgasamavāyena gauṇīvṛttirāśrayaṇīyā bhavedityarthaḥ  ato yadyapi bhakṣehītyādriyamāṇaṃ pratīkṣya  aśvinostvā bāhubhyāṃsadhyāsamiti pratigṛhyetyāpastambasūtre pratīkṣaṇe bhakṣehītyayamaṃśo  tathāpi pratīkṣaṇaliṅgakatvāpratīterayuktaṃ taditi matvā sarvasyāpyanuvākasya bhakṣāṅgatvamabhipretya pūrvapakṣamupasaṃharati  iti  prāpta iti  yadyapi cātra upakramopasaṃhāraikyādekavākyatopagamanarūpaṃ kḷptaṃ bhavettathāpi grahaṇādiprakāśakamantrabhāgasya bhakṣaṇāṅgatvaṃ vākyenaiveti tasya prabalena liṅgena bādhopapattiḥ  vastutastu  upakramasya sādhāraṇatvāt pratyuta mukhyasāmarthyānurodhena grahaṇādiviṣaya evopapatternātrākhyātabhede satyekavākyatvamapi naca dīrghāyutvāyetyasya bhakṣaṇaphalapratipādakasya grahaṇe nanvaya eva bhakṣaṇārthatvatātparyagrāhakaḥtasya grahaṇaphalībhūtabhakṣaṇaphalapratipādanena stāvakatayānvayopapatteḥ ato liṅgenaikavākyatābhaṅgāt grahaṇādyaṅgatvamevetyabhipretya siddhāntaṃ pratipādayan ānarthakyaparihārāya prathamato grahaṇādividhiṃ sādhayati   grahaṇādīti  kalpakamantrasya bhakṣāṅgatvāt tatkalpyavidhivihitagrahaṇādīnāmapi bhakṣāṅgatvasiddhirityarthaḥ tadarthatvenaiveti yadyapi sadherhiṃsārthatvāccakṣiṇau bhāṣaṇārthatvāddhinotergatyarthatvānna grahaṇāvekṣaṇasamyagjaraṇaprakāśanaliṅgataiṣāṃ saṃbhavatitathāpi bījatantusantānārthanirvapatineva bāhudbayakaraṇakahiṃsāvinābhāvāt bāhukaraṇatvārhatayā ca lakṣaṇayā grahaṇapratipādakatvam cakṣiṅaḥ khyāñityanena vihitasya khyāñādeśasyāniṭtvena khyeṣamiti rūpāsiddhāvapichandasi dṛṣṭānuvidhitvena khyeñityupasaṅkhyānakaraṇāt sic bahulaṃ leṭīti sickaraṇāśrayaṇātvāgviṣayavyaktatākhyaprakāśanavācināpyavakhyeṣamityanena loke khyāta ityādau vedeca nṛṣu khyāyata iti nṛcakṣā ityevamihaiva sarvajñātatvarūpaprasiddhyākhyaprakāśanamātreprayogāttatpareṇa satā sucakṣuṣṭvācisucakṣuḥ padaikavākyatāvaśāt cākṣuṣajñānākhyāvekṣaṇarūpaprakāśanapratipādanamaviruddham hinoteśca prīṇane pi prayogāddhinvetyanena he haritavarṇa soma me gātrāṇi prīṇayagaṇānindriyagaṇān vedabhāṣyakāralekhanāt putrādīn vā somapānaviṣayatṛṣṇārahitān mākuru śivaḥ san me saptarṣīn āsyasaptamacakṣurnāsāśrotrākhyadvandvadvayarūpaśīrṣaṇyacchidrasañcārisaptaprāṇākhyānupatiṣṭhasva vāknābhimatikramya mukhavāyumārgeṇamā gā ityarthāvagamāt samyagjaraṇaṃ vinā tadanupapatteḥ gātraprīṇanaphalībhūtasamyagjaraṇapratipādakatvañcasaṃbhavatīti tadarthatvenaiva viniyoga ityarthaḥ  yadyapyagnaye juṣṭamiti mantrasya devatānirvāpaprakāśakatvavadasyāpi grahaṇādiviśiṣṭabhakṣaṇaprakāśakatvāṅgīkāreṇa mantraikatvamabhyupagamyāpi  grahaṇānaṅgatvaṃ śakyate vaktum tathāpi upakramopasaṃhāraikyādirūpaikavākyatopagamanasāmarthyābhāve svarasataḥ pratīyamānatattadākhyātagatamukhyaviśeṣyārthakatvabādhaeva pramāṇābhāvo mantrabhedāṅgīkāre kathaṃ cicchabdena sūcitaḥ vamanavireketi somaindraṃ caruṃ nirvapet śyāmākaṃ somavāmina iti samyagjaraṇābhāvanimittavyaṅgatāsamādhitsayāvamane prāyaścittasya vireke pi kvacit prāyaścittasya cāmnānāt bhakṣaṇasya udasthāpanarūpapratipattyarthatvāvagamenatasya samyagjaraṇaṃ vinānupapatteḥ tadanukūlāsanaviśeṣasya vidheyasya bhakṣopayogitetyarthaḥ etena  tṛptivadānuṣaṅgikatayā ananuṣṭheyatvānna mantrāpekṣā iti  apāstamgrahaṇādivat pṛthakprayatnānuṣṭheyatvena tadapekṣopapatteḥ evañca bhakṣānuvākasamākhyā sākṣāt paraṃparayā ca neyeti bhāvaḥ prayojanaṃ pūrvapakṣe grahaṇādeḥ na niyamaḥ mantrapāṭhakrameṇa pāṭhānte bhakṣaṇaṃ siddham siddhānte grahaṇādeḥ naiyatyena pūrvoktatattanmantrānte anuṣṭhānam bhāṣyalikhitamantrapāṭhakramasya arthakrameṇa bādhāt mandrābhibhūtirityasyānantaraṃ hinva ma iti mantrapāṭhaśceti spaṣṭatvānnoktam iti navamaṃ bhakṣamantrasya grahaṇādyaṅgatādhikaraṇam liṅgasamākhyānādhikaraṇam B  adhikaraṇam  a pā adhi guṇābhidhānāt  tasminnevānuvāke mandrābhibhūtirityādistṛpyatvityantastṛptau viniyoktavyo grahaṇādāviveti prāpte  grahaṇādivadanuṣṭheyatvābhāvāttṛpteraprakāśyatvam naca samyagjaraṇavattṛptyanukūlavyāpārarūpabhakṣaṇa bāhulyākṣepakatvamalpaṃ bhakṣayatīti vacanavirodhena tatkalpanānupapatteḥ ataeva tṛpterbhakṣaṇenājananānna tasyāḥ svargavajjanyatvamātreṇa prakāśyatvopapattiḥ ataśca liṅgaviniyogāsaṃbhavātsatyapi ākhyātadvayasya svato nirākāṅkṣatve itikaraṇādhyāhāreṇatṛpyatvityetadarthaṃ bhakṣayāmītyevaṃ bhakṣamantraikavākyatāṃ prakalpya svārthaviśiṣṭabhakṣaṇaprakāśakatvamevāṅgīkartavyam svārthaśca śrutyā tṛptireva tatprakāśanāṃśe cādṛṣṭārthatvam athavā lakṣaṇayā bhakṣaṇastutiḥ sarvathā na liṅgādviniyogaḥ     iti daśamaṃ guṇābhidhānādhikaraṇam  B pūrvavat pādādhyāyasaṅgatī āpavādakīmanantarasaṅgatiñca spaṣṭatvādanuktvā pūrvoktānuvākagataikadeśaviṣayatvaṃ darśayan pūrvapakṣamāha   tasminneveti  prāyaḥ spaṣṭārthamadhikaraṇāntam  prayojanaṃ tu pūrvapakṣe vasumadgaṇasyetyādi bhakṣayāmītyantena bhakṣaṇaṃ kṛtvā pāṭhakramabādhenopariṣṭāt mandrābhibhūtirityādi tṛpyatvityantamantrasya  pāṭhaḥ  siddhāntetu yathāmrānamiti spaṣṭam iti daśamaṃ mandrābhibhūtergrahaṇānaṅgatādhikaraṇam guṇābhidhānādhikaraṇam        B  adhikaraṇam  a pā adhi liṅgaviśeṣanirdeśāt bhakṣamantraḥ kiṃ indradevatyābhyāsa evāṅgaṃ tadbhinnābhyāseṣvamantrakaṃ bhakṣaṇaṃ uta teṣūhenotānūhena veti cintāyām prakaraṇādbhakṣamantrasya sarvapradānārthatvāvagame pi indrapītasyeti liṅgenendradevatyapradānamātrāṅgatvam naca  indreṇa yasminsavane pīta iti bahuvrīhisvīkāreṇa somasambandhisavanaviśeṣaṇatvāṅgīkārālliṅgāvirodha iti  vācyampadadvayalakṣaṇāpādaka  lakṣaṇānanugata  vyadhikaraṇabahuvrīhyapekṣayāpūrvapada eva saṃbandhilakṣaṇāpādakasya lakṣaṇānugatasyendreṇa pītaḥ svīkṛta ityevaṃtatpuruṣasyaiva laghubhūtatvāt vidyante ca devatāyāḥ pratigrahābhāve pi devasvaṃ na gṛhṇīyādityādivacanabalena saṃbandhaviśeṣarūpaḥ svīkāraḥ naca sthūlapṛṣatīpadavatsvarādeva bahuvrīhitvanirṇayaḥtadvadiha samāsasya lakṣaṇānugatatvābhāvena svarasyaiva bādhyamānatvāt yathāca tatpuruṣapakṣe pi svarāvirodhastathā kaustubha evopapāditam ataśca liṅgādindradevatyapradāna eva mantrasyāṅgatvāvagamādanaindrāṇāṃ cakarmaṇa ekatvena prakṛtivikārabhāvābhāvādūhānupapattervrīhīṇāṃ medhaiti vadanaindrāṇāmamantrakaṃbhakṣaṇamityādyaḥ pakṣaḥ dvitīyastu satyapi karmaikatve pradānānāṃ bhinnatvādaviruddhaḥ prakṛtivikārabhāvaḥ indrāya tvā vasumata ityādimānagrahaṇamantrāṇāṃ ca liṅgādindramātraviṣayatvāttadanurodhenaca tatprakāśyayormānagrahaṇayostatsaṃskāryasya somasya tatsaṃskārāṇāṃ cābhiṣavādīnāṃtanmiśrāṇāṃ cāṅgāntarāṇāmaindramātraviṣayatvapratīteritareṣāmadharmakāṇāṃ yukto tideśaḥ bhavati cāṅgavaśenāpi pradhānasaṃkocaḥagnyādyanurodhena kratūnāmāhitāgniviṣayatvāt ataśca prakṛtāpūrvīyadevatāprakāśakasya bhakṣamantrasya kāryamukhena vikṛtāvāgatasya bhavatyeva yathādevatamūha iti evaṃ sthite ntarā cintā     ityekādaśaṃ liṅgaviśeṣanirdeśādhikaraṇam indrapītādhikaraṇamB atracānaindrapradāneṣu liṅgapramāṇakamantraviniyogasya siddhānte pratipādyasyapūrvapakṣadvaye pyanaṅgīkārāt pādādhyāyasaṅgatī prāsaṅgikīṃ cānantarasaṅgatiṃ spaṣṭatvādanuktvātanmantrameva viṣayatvena darśayan saṃśayamāha  bhakṣamantra iti teṣūheneti etena  ūhapakṣasya pādalakṣaṇāsaṅgatatvānna svatantrakoṭitvamapitvādyakoṭiphalībhūtasyānaindrāṇāṃ amantrakatvasyākṣepamātramiti nyāyasudhoktaṃ  apāstampūrvoktarītyā siddhāntyabhipretasya pakṣasya pratipakṣatayohopanyāsena saṅgatyupapatterasthāyipūrvapakṣaphalākṣepasya niṣprayojanatvācca ataḥ tasyāpi svatantrakoṭitvamityarthaḥ liṅgāvirodha iti anyadevatyasyāpi somasyoktavidhasavanasaṃbandhitvena prakāśanopapattestadavirodha ityarthaḥ padadvayeti tatpuruṣe pūrvapada eva saṃbandhini lakṣaṇā bahuvrīhau tu padadvaye pyanyapadārthalakṣaṇetipadadvayalakṣaṇāpādakatvam bahuvrīhāvekasminneva pade viśiṣṭārthalakṣaṇetarattātparyagrāhakamityaṅgīkāre pi lakṣyatāvacchedakagauravamitarasya tātparyagrāhakasya vākyārthānvaye pi arthāt pratipadikatvamiti doṣaḥ yadyapi bahuvrīhāvanyapadārthe śaktiḥtathāpyavayavārthopasthitisāpekṣatvādanyapadārthopasthitestatra gauravam sarvathā tatpuruṣo laghubhūta evetyarthaḥ lakṣaṇānanugatatvamapi doṣamāha  ananugateti samānādhikaraṇānāṃ bahuvrīhiriṣyata iti kātyāyanasmaraṇāt vyadhikaraṇapadānāṃ tadanupapatteḥsaptamīviśeṣaṇe bahuvrīhā viti jñāpakabalāt kaṇṭhekāla ityādau saptamyantabahuvrīhyāśrayaṇepīha tathāśrayaṇe pramāṇābhāvātlakṣaṇānanugatatvamtatpuruṣetu kartṛkaraṇe kṛtā bahulamiti anuśāsanaśiṣṭatvam kiñca mantrasya bhakṣaṇāṅgatānirvāhāya avaśyāpekṣite bhakṣaṇasya tatsaṃbandhinaḥ karmakārakasya somasya vā prakāśane prayojane tatpuruṣapakṣe saṃbhavati na bahuvrīhyāśrayaṇenāpradhānānākāṅkṣitasavanaprakāśanaparatvaṃ yuktamityarthaḥ  nanu śabdasya devatātvāt kathaṃ svīkṛta ityarthopapattirityāśaṅkāṃ bahuvrīhāvapyavaśyāpekṣitaprakāreṇa pariharati  vidyate ceti  nanu nāyaṃ tatpuruṣaḥtathātve samāsasyeti sūtreṇāntodāttatvāpatteḥādyudāttaṃ caitatpītapadamindrapratipādakantu svata eva ādyudāttamtathā sati bahuvrīhau prakṛtyā pūrvapadamiti sūtreṇa pūrvapadaprakṛtisvaravidhānāt samastameva padamādyudāttaṃ saṃpadyate ataḥ sthūlapṛṣatītyatreva svarāt bahuvrīhinirṇaye sati savanaparatvopapattirityabhipretyāśaṅkate  naceti bahuvrīherapi sāmānādhikaraṇyasaṃbhavena lakṣaṇānugatatvābhāvāt samāsasvarayoranyatarasyāgatikatvekalpanīye aṅgadharmatvāt svarasyaiva bādhyatvena tasyaiva chāndasatvakalpanayā nirvāho yuktaḥnatu pradhānabhūtasvārthatyāga ityarthaḥ yathāceti tṛtīyā karmaṇīti sūtreṇa karmaṇi ktānte upapade pare tṛtīyāntaṃ pūrvapadaṃ prakṛtisvaraṃbhavatīti vidhānāt tathā ktece ti sūtreṇāpi tatsvaravidhānāt tatpuruṣapakṣe pisvarāvirodhaḥ kaustubhe upapādita ityarthaḥ ādyaṃ pūrvapakṣamupasaṃharati  ataśceti vrīhīṇāṃ medha itivaditi vrīhīṇāṃ medha ityasya yavaprayoga ivehānupapatterityarthaḥ anaindrāṇāmiti sāmānyoktyā camasapradhānaśeṣāṇāmiva grahapradānaśeṣāṇāmapyamantrakatvoktisūcanena mitrāvaruṇādidevatyahutaśeṣāṇāmamantrakamtatrāpi pitṛpītasyetyādipadānāṃ taddevatyapradāneṣu prāptāvapi taditarapadānāṃ vibhajyaviniyoge pi savanatrayepyaindrapradānānāmindrapītapadaprayogeṇa samantrakaṃ bhakṣaṇaṃnatvanyeṣāṃ pradānānāmityarthaḥ tatraindrapradānānāṃ prakṛtitvaṃ sādhayitumāha  indrāya tveti indrāya tvā vasumate minomīti mānamantrasyādipadopāttasya indrāya tvā vasumategṛhṇāmīti grahaṇamantrasya ca indrapradānāṅgatvaṃ liṅgāt pratīyate ityaviśeṣapravṛttasomavākyamapitanmātraviṣayamevetyarthaḥ aṅgavaśenāpīti mantrarūpāṅgavaśena mānagrahaṇādeḥ pradhānasya saṃkoca ityarthaḥ yathādevatamiti mitrāvaruṇapītasyetyādyūhitamantrapāṭhena samantrakaṃ teṣāmapi bhakṣaṇamityarthaḥ ūhapūrvapakṣanirāse sati tadviṣayottaravicārāsaṃbhavādanirasta eva ūhapakṣe avasaralābhātpañcabhiradhikaraṇaistadviṣayaṃ viśeṣavicāraiḥ kartumantarāgarbhiṇīṃ kṛtvā cintāmārabhate  evamiti iti ekādaśaṃ liṅgaviśeṣanirdeśādhikaraṇam        B  adhikaraṇam  a pā adhi punarabhyunnīteṣu  savanamukhīyeṣu camaseṣvaindreṣu sarveṣu huteṣu ye hotṛkāṇāṃ maitrāvaruṇādīnāṃ camasāsteṣvabhakṣiteṣveva punaḥ somo bhyunnīya devatāntarebhyo  mitrāvaruṇādibhyo hutvā bhakṣyate  tatra pūrvapradānadevatābhūta indro pyupalakṣaṇīyo na veti cintāyām  unnayanakāle na devatāntaroddeśaḥyenonnītasyaiva tatsaṃbandhāt pūrvaśeṣasya pūrvadevatāsaṃbandho nāpeyātpradānakāle tu saṃsṛṣṭasyaiva devatāntarasaṃbandhātpūrvadevatāsaṃbandhāpanayapratīternopalakṣaṇamitiprāpte  unnayanakāle devatāsaṃkalpābhāve pi sāmarthyādevonnayanasya kariṣyamāṇakarmārthatvapratīteḥpūrvaśeṣasya saṃsṛṣṭatve pyetadarthatve pramāṇābhāvādanapanītasaṃbandhā pūrvadevatāpyupalakṣaṇīyā     iti dvādaśamabhyunnītādhikaraṇam B atra bhakṣamantrasya liṅgādaindrapradānāṅgatvasya pūrvādhikaraṇapūrvapakṣoktasyākṣipyasamādhānāt pādādhyāyānantarasaṅgatīḥ spaṣṭatvādanuktvā viṣayamāha  savanamukhīyeṣviti trayāṇāṃ prātaḥsavanādisavanānāṃ mukhe camasapradānāntarāpekṣayā ādau bhavāḥ savanamukhīyasaṃjñakāścamasapātrasthitasomarasaviśeṣāḥteṣāṃ prātaḥsavane mādhyandinasavaneca śukrāmanthigrahottaraṃ pracāraḥ tṛtīyasavanetvādityagrahottaraṃpracārastecānuṣṭhīyamānā hotṛbrahmodgātṛyajamānamaitrāvaruṇabrāhmaṇācchaṃsipotṛneṣṭrāgnīdhrācchāvākacamasā ityākhyāyante tatrahotrādīnāṃ caturṇāmṛtvijāṃ madhyataḥ kāriṇa ityākhyā avaśiṣṭānāṃ ṣaṇṇāṃ maitrāvaruṇaprabhṛtīnāṃ hotṛkā ityākhyā tatrācchāvākacamasena na navabhiḥ camasaiḥ saha prātaḥsavane homaḥkintu kālāntara iti taṃ vihāya navacamasān prathamamindrāya sakṛddhutvā tadanantaraṃye hotṛkāṇāṃ camasāsteṣu pūrvavaṣaṭkāre hutābhakṣitaśeṣasahiteṣveva droṇakalaśātsomāntaramabhyunnīya mitrāvaruṇādidevatāntarebhyo hutvā bhakṣyata ityanuṣṭhānakramesati ye madhyataḥkāriṇāṃ camasāḥ teṣāmaindratvenohasyaivābhāvādviśeṣataśca punarabhyunnayanābhāvāt ataeva acchāvākacamasasyānaindratvenohaviṣayatve satyapi punarabhyunnayanābhāvānna vicāraviṣayatvaṃ prātaḥsavane  uttarayostu savanayorabhyunnayanasattve pi mādhyandinasavane sarveṣāṃ pradānānāmindradevatākatvāt vakṣyamāṇarītyā ūhāviṣayatvānna tadviṣayatvam tṛtīyasavanetvindrāviṣṇudevatārthamabhyunnayanena devatābhedenaca tatsaṃbhavāt vicāraviṣayatvamastyeva ataeva prātaḥsavane pi brāhmaṇācchaṃsicamase punarabhyunnayane pi aindratvena pradānadvayasyāpisānnāyyavatsaṃpratipannadevatākatvāt tantroccāritendrapītapadena devatādvayopalakṣitasomaprakāśanasiddherūhasyaivāsaṃbhavānna cintāviṣayatvam maitrāvaruṇapotṛneṣṭrāgnīdhrāṇāmeva caturṇāṃ ye camasāḥ yeṣu krameṇa mitrāvaruṇaumarutastvaṣṭṭapatnyau agniriti devatāḥ teṣu saṃsṛṣṭaśeṣavatsu unnayanasyohasyacasaṃbhavādvicāra ityarthaḥ vicārasvarūpaṃ darśayati  tatreti indro pīti  pūrvoktacatasṛṇāṃ devatānāṃ vācakapadohena upalakṣaṇasattve pi indramitrāvaruṇādipītasyetyevaṃ prākṛtendrapadasahitapadohena upalakṣaṇīyo  saṃsargepi vāyavyaindravāyavasome grahaṇakālīnavivekamātreṇaiva budhdyā niṣkarṣopapattiṃ pūrvapakṣapratikūlāṃ nirasyati  unnayanakāla  iti  grahaṇakāle devatāsaṃyogasattvena niṣkarṣasaṃbhavepyunnayane tatsaṃbandhavidhānādarśanātabhyunnītamātrasya devatāntarasaṃbandhe pramāṇābhāvena pūrvadevatāpanayopapatteḥunnayanakāle na devatāntarasaṃbandha iti pūrvapakṣiṇaḥ pratijñā yena devatāntarasaṃbandhenetimūlārthaḥ tadevopapādayati  pradānakāle tviti  tyāgakālīnasya yājyāmantravarṇakakalpyadevatāsaṃbandhasya saṃsṛṣṭaviṣayatvena niṣkarṣāyogāt devatāntarasaṃbandhena pūrvadevatāsaṃbandhāpanayānnopalakṣaṇīyaḥ naca  unnayanakāle devatāvidhyabhāve yājyāmantravarṇaiḥ yāgaśeṣatayaiva devatāprāpteravyaktatvabhaṅga iti  vācyamuktavidhāvyaktatvāsaṃbhave pi utpattivākye avihitadevatākeṣṭibhinnayāgarūpasyaiva tasyāṅgīkāreṇa bādhakābhāvāt naca śeṣasyottaradevatoddeśena tyāge pi pūrvadevatāsaṃbandhasyāpi sattvāttadupalakṣaṇatvopapattiḥakṛte pi yāge yājñikānāṃ nirvāpaprabhṛti pratipattiparyantaṃ devatāntarasaṃbandhihaviriti vyavahārāt dravye devatāsaṃbandhasya pratipattināśyasyāvaśyakalpanīyasyadharmigrāhakapramāṇena devatāntarasaṃbandhavirodhitvāvagamāt tadatyantābhāvasamānādhikaraṇasyatatsāmānādhikaraṇyānupapatteravaśyaṃśeṣasyottaradevatāsaṃbandhe pūrvadevatāsaṃbandhāpanayapratīternopalakṣaṇīya ityarthaḥ tyāgavelāyāṃ saṃsṛṣṭatvena vivekāpratītāvapi satyapicābhyunnayanakāle prakṛtau vikṛtauvā devatāsaṃbandhābhāve prakṛtāvunnayanasya dṛṣṭārthatvāt yāgīyadravyasaṃskārakatvāvagatervikṛtāvapiprākṛtonnayanānuvādena droṇakalaśāpādanakatvamātravidhānena prākṛtakāryavannayanāntaravidhānenavā punarabhyunnītasyaiva phalacamasahṛdayādivat yāgīyatvapratīteḥ pūrvaśeṣasyacayāgīyadravyādhārapātrolakṣaṇatayā payasā maitrāvaruṇaṃ śrīṇātīti vihitapayasa ivaabhyunnītasaṃskāramātratvāvagateruttarayāgārthatve pramāṇābhāvāt pūrvayāgīyahaviḥśeṣabhakṣaṇasyatantreṇānuṣṭhānānurodhādanapanītadevatāsaṃbandhādupalakṣaṇīyaiva pūrvadevatetyabhipretyasiddhāntamāha  unnayanakāla iti atraca rikteṣu pātreṣu yena somapūraṇaṃ kriyate sa unnayanapadasyārthaḥ somaśeṣasahiteṣveva teṣu somāntarapūraṇaṃ yena kriyate sa abhyunnayanapadasyārthaḥ yadyapi ūhasyaindrapradānamātrasaṃbandhitvasya vā sthāyitvābhāvādetadvicārasyāsthāyinaḥ sthāyinā prayojanena na prayojanam ataeva uktamabhiyuktaiḥ  ākṣepe cāpavādeca prāptyāṃ lakṣaṇakarmaṇi prayojanaṃ na vaktavyaṃ yacca kṛtvā pravartate  iti tathāpi etadvicārahetubhūtasya pūrvaśeṣavṛttyuttarayāgāṅgatvasadasadbhāvarūpavicārasyasthāyina udāharaṇāntare phalībhūtatvena uttarayāgakāle abhyunnītamātrasyaiva devatāsaṃbandhānusandhānānanusandhānarūpamavaśyavaktavyaṃprayojanaṃ spaṣṭatvāt noktam iti dvādaśaṃ abhyunnītādhikaraṇam abhyunnītapūrvadevatopalakṣaṇādhikaraṇam       B  adhikaraṇam  a pā adhi pātnīvate tu dvidevatyānāmaindravāyavādīnāṃ śeṣā ādityasthālyāmāgatya tato pyāgrayaṇasthālīmāgacchanti pātnīvataścāgrayaṇāt gṛhyatetasminbhakṣyamāṇe dvidevatyā api upalakṣaṇīyāḥ  pūrvavadāgrayaṇasyaiva patnīvaddevatāsaṃbandhāditi prāpte  pātnīvatamāgrayaṇādgṛhṇātītyapādānatvaśravaṇāt tasmādapetasya pātnīvatatvaṃ  na tvāgrayaṇasyaiva āgrayaṇavaccānāgrayaṇamapi saṃsṛṣṭatvāt tasmādapetamiti dvidevatyasyāpi devatāntarasaṃbandhena pūrvadevatāsaṃbandhāpāyāt bhūtapūrvagatyā ca prakṛtāvanupalakṣaṇānnopalakṣaṇīyāḥ     iti trayodaśaṃ pātnīvate daivatyānupalakṣaṇādhikaraṇam B atrāyamanuṣṭhānakramaḥ  prathamaṃ prātaḥsavane aindravāyavamaitrāvaruṇaśukrāmanthigrahapātreṣudhārātaḥ somagrahaṇaṃ kṛtvā mahatyā dhārāyāstathāntaryāmapātragataśeṣadhārāyāścetyevaṃdhārādvayenāgrayaṇasthālyā grahaṇaṃ kṛtvā khare sarve te grahāḥ sthālīca āsādyate tataḥ kiyatā kālena bahiṣpavamānastotrottaramāśvinagrahaṇaṃ tataḥ prātaḥsavane pravṛttepradānakāle aindravāyavamaitrāvaruṇāśvinapradānaśeṣasaṃpātamādityasthālyāṃ riktāyāmevaādityasthālyāṃ saṃpātamapanayatīti vacanāt savanīyādityasaṃjñakadārupātreṇa pidhāya sthāpyate tataḥ tṛtīyasavane grahaṇakāle ādityasthālīsthasya āgrayaṇasthasya āgrayaṇasthālyāṃ dhārayā grahaṇam tata ādityadārupātreṇa ādityasthālyā dvidevatyaśeṣasaṃpātaṃ gṛhītvā ādityebhyaḥ sa śeṣo hūyate tadīyaśeṣasyāgrayaṇasthālyāmapanayasya ādityagrahasaṃpātāccaturthī mitivacanāt caturthyā dhārāyā vidhānena śeṣābhāvānna bhakṣaṇam  tata upāṃśupātreṇa pātnīvatamāgrayaṇāt gṛhṇātīti vacanāt āgrayaṇasthālyāṃśeṣaṃ saṃsthāpya avaśiṣṭaṃ gṛhītvā sa śeṣaḥ patnīvate agnaye pradīyate tadāca etaccheṣasyānyatra viniyogābhāvāt bhakṣaṇaṃ samantrakam tamimamanuṣṭhānakramamabhisaṃdhāya viṣayaṃ darśayati  dvidevatyānāmiti aindravāyavādīnāmityādipadena maitrāvaruṇāśvinadevatānāṃ grahaṇavadindravāyupūrvatanavāyudevatāyā api grahaṇamtathaivoddeśena yāgānuṣṭhānāt tatra pūrvādhikaraṇe savanamukhīyeṣu camaseṣu aindrapradānānāṃ prakṛtitvenetareṣāṃanaindrāṇāṃ vikṛtitvaṃ kṛtvohacintāyāṃ prākṛtadevatāvācakapadaprayogasyāpi kartavyatayāsādhitasya idānīṃ samānanyāyāt graheṣvapyaindrānaindrapradānānāṃ prakṛtivikṛtibhāvāt patnīvadagnipītasyetyūhe devatāntarapadaprayogasyāpi prāptasyehāpavādakaraṇādāpavādikīmanantarasaṅgatimapādānabhūtāgrayaṇāpetatvarūpādvastusāmarthyādanāgrayaṇa rūpasyāpi pūrvaśeṣasya prasaṅgataḥ pātnīvatayāgāṅgatvavicārāt pādādhyāyasaṅgatīcaspaṣṭatvādanuktvā pūrvapakṣamāha  tasminniti dvidevatyapadaṃ vāyorapyupalakṣaṇam apinā patnīvadagnipītasyetyūhavidyamānatā sūcitā upalakṣaṇīyā iti vāyvindravāyumitrāvaruṇāśvinapatnīvadagnipītasyetyeva indramitrāvaruṇapītasyetivadūhenopalakṣaṇīyā ityarthaḥ  atra cādityapātragataśeṣasyāpi pūrvoktarītyāgrayaṇasthālyāṃ sattvādādityo pyupalakṣaṇīya iti viśeṣaḥ prācīnairnavīnaiścānukto pi somanāthenoktaḥ atracāgrayaṇasthālyāṃ prātaḥsavane dhārādvayena gṛhītvā sāditāyāṃ yaḥ somaḥ sa yedevāso divyekādaśastheti mantreṇa gṛhītatvāt te devā yajñamimaṃ juṣadhvamiti mantraliṅgādyajñasaṃbandhitvenāvagatatvāccasamastadevarūpadevatāsaṃbandhena tādṛgdevatyavaiśvadevagrahe śeṣatayā anvita ititatra homaśeṣasyāgre viniyogābhāvena bhakṣaṇasyaiva prāptestaddevatāsaṃbandhāpanayasyaspaṣṭatvānna pātnīvatabhakṣaṇe upalakṣaṇatayā prasaktiḥ yathāca vaiśvadevagrahe aṅgapradhānadevatānāṃ sarvāsāmeva devatātvaṃ tathā sūtrabhāṣyakārādibhiḥ dvādaśe prapañcitam  saṃbhavati vā kṣīranīravivekavatībhiḥ viśvadevadevatābhiḥ sarvadevatāliṅgakamantragṛhītameva sarvasaṃbandhinaṃ somaṃ śeṣāntare satyapi svabhāgatvena  svīkartum  ataeva sādane eṣa te yoniḥ viśvebhyastvā devebhya iti mantragataṃ viśvadevārthasādanaliṅgamtathāpi viśve devāḥ śrṛṇutemaṃ havaṃ me ye antarikṣe ya upadyaviṣṭha ye agnijihvā uta vā yajatrā āsadyāsmin barhiṣi mādayadhvaṃ iti yājyāmantreca grahaṇasamānadevatākamantraliṅgaṃ copapadyate nitarāṃ ca avijñāto vā eṣa yadāgrayaṇa ityarthavāde viśeṣato devatayā avijñātatvakalpanañca yadyapyāgrayaṇasthālyā na viśvebhyo devebhyaḥ pradīyatetathāpi pātnīvatagṛhītāvaśiṣṭadevatyaśeṣasthāpanārthaṃ vyāpṛtatvāt tasyāścāgre droṇakalaśenagṛhītvā hāriyojanagrahapracārānuṣṭhānāt tatpātrāpradāne pi vacanāt pātrāntareṇapradāne na ko pi doṣaḥ  ato vaiśvadevahutaśeṣabhakṣaṇe savitrāderupalakṣaṇatvaprasaktāvapi pātnīvate tadīyaśeṣābhāvāt taddevatāsaṃbandhāpanayāt nopalakṣaṇīyā viśvadevadevatā  iti nyāyasudhākāraḥ  etadeva sarvamabhisaṃdhāya āgrayaṇadevatābhūtānāṃ viśveṣāṃ devānāmupalakṣaṇaṃ kasmānnacintyata ityāśaṅkya tadapanayasya niḥsandigdhatvādityeva parihārasūcanārthaṃ tataiti bhāṣyaṃ vyācaṣṭa ityuktaṃ nyāyasudhāyām evaṃ sthite yat prakāśakāraiḥ etadanūdya āgrayaṇasthālyā na kvāpi śākhāyāṃ viśvadevebhyohūyate yatastasya viśvadevapītatvāt tataḥ pātnīvate pyānītasya viśvadevapītasyetyūhenopalakṣaṇāśaṅkodiyātato nuṣṭhānamanālocya bahubhāṣī yadūcivān āśaṅkā ca samādhānamubhayaṃ tadasaṅgatamiti dūṣitamtadāgrayaṇasya sarvadevarūpadevatāsaṃbandhābhāve te devā yajñamimañjuṣadhvamitimantraliṅgavirodhasya pracārāntare sarvadevatāsaṃbandhābhāvena duṣpariharatvāt tanmatepi anuṣṭhānavirodhaprasakteśca anavaratānucintya mānadveṣyāropitabahubhāṣitvaguṇāveśādevetiviśvadevadevatāsaṃbandhāpanayanaspaṣṭatvahetukopekṣāvyājena pūjyapādaiḥ sūcitam pātnīvatasya pūrvamasiddheḥ karmatvenānvayāyogāt gṛhṇāteḥ karmākāṅkṣāyāṃ prasiddhāgrayaṇasyaivapañcamyā karmatvalakṣaṇayā karmatvenānvaye sati āgrayaṇakarmakagrahaṇena pātnīvantaṃkuryādityarthena āgrayaṇasthitamātrasyaiva abhyunnītamātre uttaradevatāsaṃbandhasyevapātnīvaddevatāsaṃbandhapratīteḥ anāgrayaṇastharūpadvidevatyaśeṣasya saṃsṛṣṭasyāpipatnīvaddevatāsaṃbandhābhāvena pūrvadevatāsaṃbandhāpanayābhāva ityupapattimabhipretyāha pūrvavaditi yadyapi karma na śrūyatetathāpi apādānatvena śrutasya tattvenānvayāsaṃbhavāt lakṣaṇāyāñca pramāṇābhāvāt āgrayaṇādapetasyaivaupasthitatvāt pātnīvatamiti taddhitena parāmṛṣṭasya karmatvenānvayādapetatvasyacasaṃsṛṣṭamātre saṃbhavāt sarvasyaivottaradevatāsaṃbandhapratītestasya copapāditarītyāpūrvadevatāsaṃbandhāpanayaṃ vinānupapatteḥ tadāvaśyakatvāt nopalakṣaṇamityabhipretyasiddhāntamāha  pātnīvatamiti nanu saṃbandhāpanayane pi bhūtapūrvagatyopalakṣaṇaṃ bhavatvityāśaṅkāṃ parihartumāha  bhūtapūrvagatyā ceti indrapīta iti bhūtārthakaktapratyayena vidyamānasaṃbandharūpaphalasamānakālīnavyāpārātītatvasyābhidhānāttasyaca saṃbandhavidyamānatayaiva prakṛtāvupalakṣaṇādiha vidyamānasaṃbandhadevatayopalakṣaṇeaprākṛtakāryakāritvāpatterna tādṛśasyopalakṣaṇatvasaṃbhava ityarthaḥ  iti trayodaśaṃ pātnīvate dvidaivatyānupalakṣaṇādhikaraṇam        B  adhikaraṇam  a pā adhi tvaṣṭāram pātnīvata eva agnā i patnīvāḥ sajūrdevena tvaṣṭrā somaṃ pibeti mantrāt tvaṣṭurapi devatātvam  ataḥ so pyagnivadupalakṣaṇīya iti prāpte  yuktamagnau patnīvacchabdasya yaugikatvena viśeṣyasākāṅkṣasya sāmānādhikaraṇyena viśeṣyagrāhakatvam tvaṣṭustu tṛtīyayā sahabhāvamātraṃ pratīyate nacāsau pānakriyānvayāvyabhicārīsahaiva daśabhiḥ putrairbhāraṃ vahati gardabhī tyādau vyabhicārātsatyapi pāne devatātvasyāprāmāṇikatvācca ataḥ pātnīvatamiti nirapekṣataddhitena patnīvato gnereva devatātvamiti sa evopalakṣaṇīyo na tvaṣṭā     iti caturdaśaṃ pātnīvate tvaṣṭuradevatātvādhikaraṇam B viṣayaṃ pradarśayati  pātnīvata eveti anenaca pātnīvatayāge tvaṣṭurdevatātvenāṅgatvavicārāt pādādhyāyasaṅgatī tathā tasminpūrvaṃ dravye vicārite tatprasaṅgāt devatā vicāryata iti prāsaṅgikyanantarasaṅgatistvaṣṭurupalakṣaṇatvavicārātūhaprakaraṇasaṅgatiśca sūcitā prakṛtapūrvapakṣahetutvena anudāharaṇasyāpi mantravarṇasyoktiḥ agnā iti  agne iti saṃbudhdyekārasya ecopragṛhyaḥ syāt dūrāddhūte pūrvasyārdhaḥ syāt uttarasyedutā viti sūtreṇa pūrvārdhasya pluta ākāre uttarārdhasyacar  ikāre ardhamātrike sati nirdeśaḥ  ataeva  āgnā ityuttaraṃ trimātraplutatvābhivyañjakastṛtīyāṅko pi kvacit likhyate evañcāgna āri iti kvacit pustake pāṭho papāṭhaḥ yadyapi āpastambānāṃ pātnīvāḥ sajūrdeveti pāṭhamanusṛtya kaustubhe mantro likhitaḥtathāpīha vājasaneyināṃ pāṭhānurodhena pātnīvatsajūriti lekhane pi arthaikyānna kaścana doṣaḥ mantrāditi yadyapi patnīvanmātrasya devatātvaṃ taddhitenoktamtathāpi patnīvacchabdasya yaugikasya nityaṃ viśeṣyasākāṅkṣatvādavaśyaṃ viśeṣyasamarpakamantravarṇeagneriva tvaṣṭurapisajūḥśabdena sāhityapratīteḥ pānasyaca devatātvaṃ vinānupapatteḥdevatātvenāvagatasya viśeṣyatvenānvayāt sopi upalakṣaṇīyaḥ tatraca dvayī gatiḥ bhinnapadopādānāt agnitvaṣṭrovyāsajyaviśeṣyatāyā asaṃbhavāt pratyekameva samuccayenaviśeṣyatvāt yathā patnīvate agnaye tvaṣṭra idaṃ na mameti tyāgaḥ tathaiva bhakṣamantrepyūhena patnīvadagnitvaṣṭṛpītasyetyevaṃ athavā  mantre tvaṣṭṛsāhityaviśiṣṭasyaagnerupādānādvidhāvapi tādṛśasyaiva viśeṣyatākalpanāt tathaiva tyāgāt patnīvattvaṣṭṛsahitāgnipītasyetyevamupalakṣaṇīya ityarthaḥ  saṃbudhyantapatnīvacchabdasāmānādhikaraṇyena agnipadasyaiva viśeṣyasamarpakatvapratīteḥ tasyaiva devatātvamityabhipretya siddhāntamāha   yuktamiti  agnāviti padottaraṃ devatātvamityanuṣaṅgaḥ naca  tyāgakālīnoccāraṇaviṣayatvarūpadevatātvasya taddhitārthatvāt tadanurodhenārthaparasyāpiprātipadikasya lakṣaṇayā śabdaparatvamaṅgīkṛtya śabdasya devatātvāt tyāgakāle arthānusandhānaṃvināpi patnīvacchabdamātraprayogeṇa śāstrārthopapatteścaturthīprayoge pramāṇābhāveviśeṣyavācakapadaprayogasya kvopayoga iti  vācyamarthapratyayānukūlacaturthyantapadoccāraṇasyaiva uddeśasya vṛddhavyavahāreṇa yāgaghaṭakatvāvagamenacaturthyantapadoccāraṇavat śabdasyārthapratyayasyāpi āvaśyakatvena tatra viśeṣyāpekṣāyāṃtadvācakacaturthyantaśabdoccāraṇasyāpi āvaśyakatvāt ataeva tyāgasya mānasatve pi uktavidhoddeśasya nirākāṅkṣatvasidhyarthaṃ tadvācakapadaprayogo pi saṃgacchata iti vyabhicārāditi putrāṇāṃ voḍhṛtvābhāve pi sāhityadarśanāt kriyānvayivyabhicāritvamityarthaḥ pātnīvatamityutpattivākye taddhitena prabalena patnīvanmātrasya devatātvapratītestasyaviśeṣyāpekṣāyāṃ samānādhikaraṇapadaśrutyā agneḥ viśeṣyatvenānvaye sati sahabhāvaśrutyanyathānupapattikalpyasyadevatātvasya daurbalyena kalpanānupapatteḥ tvaṣṭurdevatātvamaprāmāṇikamityāha  satyapīti siddhāntamupasaṃharat  ati iti  agnirūpaviśeṣyasāpekṣatve pi nityasāpekṣatvāt taddhitotpattāvapi tvaṣṭṛsāpekṣatve pātnīvatamiti taddhitotpattyasaṃbhavāt nirapekṣasya patnīvata  eva devatātvam  tvaṣṭṛsāhityasyāgnistutyarthamupādānānna tvaṣṭopalakṣaṇīya ityarthaḥ sthāyivicāraprayojanaṃ spaṣṭatvānoktam iti caturdaśaṃ pātnīvate tvaṣṭuradevatātvādhikaraṇam tvaṣṭradhikaraṇam       B  adhikaraṇam  a pā adhi triṃśacca tasminneva yājyāmantreaibhiragne sarathaṃ yāhyarvāṅ nānārathaṃ vā vibhavo hyaśvāḥ patnīvatastriṃśataṃ trīṃśca devānanuṣvadhamāvaha mādayasve tyatra trayastriṃśatāṃdevatānāṃ patnīvacchabdasāmānādhikaraṇyādagnivadviśeṣyatvopapattermadaśravaṇāccapānopapatterdevatātvāvagamātteṣāmapyupalakṣaṇaṃ manyate agnermādayitṛtvaśravaṇātte gnidattena kāmaṃ bhādyantu yajamānastvagnaya eva dadātītyavagamāttasyaiva devatātvaṃ na trayastriṃśatām evaṃ ca pātnīvatamiti taddhito pyasati bahuvacanagrāhakapramāṇe ekavacanenaiva vigṛhīto bhavatītyapi lāghavam ato nopalakṣaṇīyāste     iti pañcadaśaṃ trayastriṃśaddevāpatnīvattvādhikaraṇam  B pūrvavadeva pādādhyāyaprakaraṇasaṅgatī tathātideśikīmanantarasaṅgatiñca spaṣṭatvādanuktvā pātnīvatayāga eva adhikāśaṅkayā vicāraṃ darśayati   tasminneveti  tāmevādhikāśaṅkāmāha  yājyāmantra iti he agne tvaṃ samānavarṇaṃ rathamāruhya ebhiḥ vakṣyamāṇaiḥ devaiḥ saha athavā  nānārathaṃ vāruhya yāhi vibhavo bahavo śvāstava santi  tataścārvāṅ āgatyaca patnīvataḥ trīṃśca daivatānanuṣvadhaṃ somarūpānnapradānamanu āvaha tenānnena mādayasvetyagnītprayojyayājyāmantrasyārthaḥ aibhirityatra ā ebhiriti padacchedena ā ityupasargasya yāhītyanena vyavahitena anvayaḥ tataśca yathaivādhvaryavamantraiḥ viśeṣyatayā upādānāttasyaiva devatātvamna tvaṣṭuḥtathaiveha agnivatrayastriṃśaddevatānāṃ sāmānādhikaraṇyādviśeṣyatvapratītestvaṣṭṛvailakṣaṇyāt devatātvasaṃbhavena pūrvapakṣaḥ tatra yadyapi tattanmantre ubhayorapi nairapekṣyeṇa patnīvacchabdasāmānādhikaraṇyāvagamānnairapekṣyeṇaivaviśeṣyatvāvagamastathāpi vidhāvubhayostātparyagrāhakasahakṛtapatnīvacchabdena yugapadabhidhānādupādeyasāhityasyavivakṣitatvādubhayoḥ samuccayopapattiḥ  athavā  yājyāmantre agneḥ patnīvatpadasāmānādhikaraṇyābhāve viśeṣyamātrasyāgneḥ śravaṇādekavākyopādānena trayastriṃśaddevaiḥ saha samuccayopapattiḥ yadyapi yājyāmantrotarārdharce trayastriṃśaddevatānāmeva āvāhanapūrvasomadravyasaṃbandho vagamyateagnestu pūrvārdharce āvāhanamādanakartṛtvena pariveṣṭṛtvamātrāvagaterna haviḥsaṃbandhaḥtathāpi ādhvaryavamantre tasyāpi tatsaṃbandhāvagamāt pākṣikamagnerapi viśeṣyatvamastu natvetāvatā trayastriṃśaddevānāṃ viśeṣyatve vivādaḥteṣāṃ yājyāmantre nityameva haviḥsaṃbandhāvagamādityarthaḥ trayastṛṃśitāṃ devatānāmiti te cāṣṭau vasavaḥ ekādaśa rudrāḥ dvādaśādityāḥ indraḥ prajāpatiśceti havirbhujo devā jñeyāḥ agneḥ mādayitṛtvaśravaṇādeva mantravarṇe agneḥ devatātvamanyathā yajamānadravyasyānīśenāgninānyeṣāmādānāsaṃbhavāt  ato yajamāno gnaye dadyāt sa cānyān mādayatītyarthenāgnistutyarthatvena mādayitṛtvakathanopapatterna teṣāṃ devatātvamityabhipretya siddhāntamāha  agneriti  siddhāntamupasaṃharati  ata iti  atraca pūrvapakṣe ūhasattve pi patnīvadagnipatnīvattriṃśaddevapītasyetyevaṃprayogo natu nyāyasudhoktarītyāgnitrayastriṃśaddevapatnīvatpītasyeti patnīvacchabdagataviśeṣyākāṅkṣayā paścāt kalpyamānadevatātvādagnyādyarthānāṃ viśeṣyabhūtatvena paścādeva padaprayojanasya yuktatvāt yadyapi cāgnā iti mantre viśeṣyasyāgneḥ pūrvaṃ prayogāt tadanurodhenehāpi tasya pūrvaṃ sa āpādyetatathāpi trayastriṃśaddevānāṃ tadabhāvādayuktaṃ teṣāṃ pūrvamabhidhānam vastutastu  utpattigatadevatāsamarpakapatnīvatpadākāṅkṣayāgneḥ paścādeva tatkalpanāt avagatadevatātvānurodhenaiva yuktaḥ prayogaḥ ataeva  agnaye patnīvata idamiti yājñikānāṃ tyāgānuṣṭhānamapi  nirastam evañca  patnīvatpītasyetyevaṃ siddhāntāviśeṣeṇaiva pūrvapakṣe prayogopapādanaṃ somanāthenoktaṃ  apāstamsatyapyutpattivākye patnīvattvena devatātve pūrvoktarītyā uddeśāṃśasya viśeṣyavācakapadaprayogaṃvinā nirākāṅkṣatvābhāvāt yāgakāle avaśyoccāraṇīyasya patnīvadagnaya iti prayogasyevehāpipatnīvadagnipītasyetyevaṃvidhaprayogasyaivāpatteḥ ataeva patnīvabhdya idaṃ na mameti prayogaviśeṣasya pūrvapakṣe siddhānte ca patnīvataidaṃ na mameti prayogaviśeṣasyaca prayojanatvoktirapi tadīyā parāsteti nirāsasūcanapūrvakaṃkṛtvācintāsthāyivicārayoḥ svābhimataṃ prayojanaṃ te iti bahuvacanaprayogeṇa tanniṣedhena ca sūcitam iti pañcadaśaṃ trayastriṃśaddevāpatnīvattvādhikaraṇam triṃśadadhikaraṇam       B  adhikaraṇam  a pā adhi vaṣaṭkāraśca anuvaṣaṭkārayāgadevatāyā agnerdevatātvasya niḥsandigdhatvādupalakṣaṇam prakṛtau tvasau vidyamānāpi nopalakṣitāanuvaṣaṭkārayāgasya somayāgātkarmāntararūpasya pūrvayāgīyasomapratipattibhūtasya kṛtsnavidhānatvenātideśākalpanātupadeśena kathañcidbhakṣaṇaprāptāvapi vrīhīṇāṃ medha iti vadaindramantrasya prāptyanupapatteśca ataśca vikṛtāvapi pradhānadevataiva tatkāryāpannopalakṣaṇīyā nānuvaṣaṭkāradevatā     iti ṣoḍaśamanuvaṣaṭkāradevatānupalakṣaṇādhikaraṇam B anuvaṣaṭkārayāgo hi agnaye anuyajatīti vacanena tantrasāradhṛtena jyotiṣṭomayāgābhyāsarūpavaṣaṭkārayāgeagnidevatāyā anuśabdoktataduttaratvasyaca vidhāne vākyabhedāpatteḥ guṇāt karmāntarūpo vihitaḥ tatra somasyāgne vīhītyanuyajatīti vacanāntareṇa mantravidhinā māntravarṇikasomadravyesamarpite dharmāntarākāṅkṣāyāṃ prakaraṇāt jyotiṣṭomāṅgabhūte pi asmin vaimṛdhavatsomadravyakatvasādṛśyāt tadīyavidhyantaprāpteratideśena somabhakṣaṇe tanmantrecaprāpte vicāra ityabhipretyāha  anuvaṣaṭkārayāgeti atraca bhakṣaṇamantrasya aṅgatvānaṅgatvavicārāt ūhavicārācca pādādhyāyaprakaraṇasaṅgatayaḥ spaṣṭāḥ anantarātu māntravarṇikadevatāyā niḥsandigdhatvāt pūrvādhikaraṇavyutpāditādevatātvarūpānupalakṣaṇanyāyapratyudāharaṇarūpeṇātra pūrvapakṣotthānāt pratyudāharaṇasaṅgatiriti nyāyasudhākāraḥ yattu  pūrvanyāyātyayena yatra pūrvasādhyābhāvaḥ siddhāntatayocyate tatraiva pratyudāharaṇasaṅgatiḥyatratu pūrvanyāyātyayena pūrvapakṣamātraṃ pūrvasādhyameva ca siddhāntaḥ tatrātideśikītivyavasthāṃ tanmatadūṣaṇapūrvakaṃ mahatā prayatnena prasādhya pūrvasādhyasyaivasiddhāntitatvātātideśikīṃ saṅgatiṃ prakāśakārā āhuḥtat svayameva tatprakhyatadvyapadeśādhikaraṇādiṣu pūrvapakṣotthānamātreṇa sādhyaikyepi pratyudāharaṇasaṅgaterabhidhānena pūrvoktavyavasthāyāḥ pūrvāparaviruddhatvādetādṛśeviṣaye saṅgatidvayasāṅkarye pi bādhakābhāvāt vedāntādhikaraṇeṣvapyetādṛśavidhayāpratyudāharaṇasaṅgatyabhidhānameva yat kaustubhetatsiddhāntamādāyāpi saṅgatisaṃbhavābhiprāyeṇa jñeyam niḥsandigdhatvādityanena trayastriṃśaddevānāṃ devatātvasyāspaṣṭatvānnopalakṣaṇatvamiti pūrvanyāyavailakṣaṇyaṃ sūcitam upalakṣaṇamityasyānantaraṃ manyata ityadhyāhāraḥ evañca sati yadyapyetasyānuvaṣaṭkārayāgasya karmāntaratve pi pṛthaksomagrahaṇavidhyabhāvātkathañcidatideśena tatprāptisaṃbhave pi vā yaddhavirvahati tena śeṣeṇa saṃyojayatidevatā mityarthavādena vaṣaṭkāradevatāyai yaddhaviḥ vahati taccheṣeṇānuvaṣaṭkāredevatāṃ saṃyojayatītyarthakeṇa vaṣaṭkārayāgīyasomaśeṣadravyatvapratīteḥ tayā cottamādivatpratipattilakṣaṇasattvenānuvaṣaṭkārayāgasya pratipattitvāvasāyāt yadvāvasomasyāgnevīhītyanuvaṣaṭkarotitenaiṣa saṃsthitān somān bhakṣayanti sa eva somasya sviṣṭakṛditi dravyapratipattyarthasviṣṭakṛdyāgarūpatvasaṃstavādapica tanniścayācca pratipattikarmatvaṃ nirvivādam ataeva saṃkarṣe anuvaṣaṭkārayāgasya sviṣṭakṛdvattantreṇānuṣṭhānaṃ pūrvapakṣayitvāvaṣaṭkārayāgānantaryarūpakramapṛthaktvāt dvidevatyeṣvanuvaṣaṭkāraniṣedharūpaliṅgāccasiddhāntatvena sādhitāyā āvṛtteḥ pratipattikarmatva evopapattiḥanyathā arthakarmatve tantrānuṣṭhānāpattestadasaṃbhavāt ataśca pratipattikarmabhūte smin yāge nārthakarmabhūtasomayāgātideśaḥ saṃbhavatitathāpi niṣkāsāvabhṛthavājinayāganyāyenetikartavyatākāṅkṣāyāṃ somajanyayāgatvasāmānyātatideśopapattyā vaṣaṭkārānuvaṣaṭkārayāgāṅgabhūtayoḥ somabhakṣaṇayoḥ tantreṇānuṣṭhānepi tatraiva devatādvayopalakṣaṇaṃ kartavyamityarthaḥ aindrapradānānāṃ prakṛtitvamanaindrapradānānāṃ vikṛtitvamiti pakṣe anaindrapradāneṣvatideśenaprāptasyāpyanuvaṣaṭkārayāgasya tāvadyognirdevatā sā na prakṛtibhūtaindrapradānasaṃbandhīndrasthānāpannāyena tatsthānāpannatvena mantraprāptyā tasyāpyupalakṣaṇaṃ syāt prakṛtau aindrapradāne hotṛkacamaseṣu madhyataḥ kāriṇāṃ camasādhvaryavo vaṣaṭkṛteanuvaṣaṭkṛte juhuta hotṛkāṇāṃ camasādhvaryavaḥ sakṛddhutvā śukrasyābhyunnīyopāvartadhvamityadhvaryukartṛkapraiṣasakṛddhomāmnānena anuvaṣaṭkārasyaivābhāvāt madhyataḥ kāricamaseṣutatsattve pi tadaṅgabhūtānuvaṣaṭkārayāgasya prayājādivat kṛtsnavidhānatvenetikartavyatānapekṣaṇādatideśānupapatterbhakṣaṇasyatanmantrasya cāprāptau nopalakṣaṇasaṃbhāvanāpītyabhipretya siddhāntamāha  prakṛtautviti nanu  prakṛtau somaṃ bhakṣayatīti bhakṣaṇasya vedibarhinyāyenāṅgapradhānasādhāraṇasomoddeśenavidhānādupadeśenaiva bhakṣaṇaprāptestanmantraprāptirityata āha  upadeśeneti yavaprayoge vrīhīṇāṃ medha iti mantrasyāsāmarthyena prakṛtāvūhābhāvena ca lopavadihāpi tasya lopasyaiva prāpterityarthaḥ ataeva upadeśena bhakṣaprāptāvindrapītādhikaraṇasiddhānte savanasaṃbandhitvāviśeṣāt mantraviniyoge pi na tadīyadevatopalakṣaṇaprasaktiḥ siddhāntamupasaṃharati  ataśceti  svayāgāṅgabhūtadravyapātṛtvasattve pi tatrātideśābhāvena prākṛtadevatākāryāpattyabhāvāt yathā adhvaryuṇā pāne kriyamāṇe tataḥ pūrvaṃ hotrā  pītopi na hotṛpītasyetyevamupalakṣayet tathaivānuvaṣaṭkāradevatā nopalakṣaṇīyetyarthaḥ sūtre vaṣaṭkāraśabdena vaṣaṭkārasaṃbaddhānuvaṣaṭkārasaṃbandhāt lakṣitalakṣaṇayānuvaṣaṭkārayāgīyadevatocyate iti jñeyam atra nyāyasudhākṛtā anuvaṣaṭkārayāgasya pratipattikarmatvaṃ sādhitam taddūṣaṇena arthakarmatvaṃ prakāśakārairuktamapi kaustubhe nirasya pratipattikarmatvameva aṅgīkṛtamitīhāpi tadeva pratipattibhūtasyetyanena  darśitamiti  iti ṣoḍaśamanuvaṣaṭkārādhikaraṇam anuvaṣaṭkāradevatānupalakṣaṇādhikaraṇam      B  adhikaraṇam  a pā adhi chandaḥ evamūhaṃ vicāryādhunādyapūrvapakṣavādī punastaṃ dūṣayati nohaḥ karmaṇa ekatvātabhyāsānāmapi phalacamasavadasamānavidhānatve pramāṇābhāvācca nahi mānagrahaṇamantrānurodhena taduddeśyānāṃ saṅkoco yuktaḥagnividyayostu svasvavidhiprayuktatvena kratuvidhiprayuktatvābhāvādyuktaḥ paraprayuktāgnividyopajīvakatayā kratvadhikārasaṅkocaḥ ato mānagrahaṇamantrāveva kāmaṃ aindramātrapradānaviṣayau bhavetāṃ na tu mānādyapi vastutastu vasumata ityanena devatāntarasyāpyabhidhānāttayorapi sarvārthatvameva ato bhakṣamantrasyaivaindrapradānaviṣayatvādanaindrāṇāmamantrakaṃ bhakṣaṇam     iti saptadaśaṃ anaindrāṇāmamantrakabhakṣaṇādhikaraṇam B evamindrapītādhikaraṇadvitīyohapūrvapakṣamupajīvya pañca kṛtvācintāḥ pradarśyādhunāvartiṣyamāṇakṛtvācintādvayārthaṃ dvitīyapūrvapakṣopapāditohaniṣedhamukhenendrapītādhikaraṇaprathamapūrvapakṣavādīsvaprayojanasādhanāya pratyavatiṣṭhata ityāha  evamiti dūṣaṇaprakāramevāha  noha iti yāgākhyakarmaṇaḥ phalavattvāt prādhānyācca somādyaṅgagrāhitvasaṃbhave pi pradānānāmabhyāsarūpatvenāphalavattvātguṇatvācca guṇānāṃ ca parārthatvādi ti nyāyenāṅgagrāhitvānupapattervikṛtitvāsaṃbhavātyāgasyaca pratyabhyāsamapyekatvāt svasmin svato bhyāsānupapatteḥ nohena samantrakaṃbhakṣaṇamanaindrāṇām nahi pradānāntarāṇyanyayāgasaṃbandhīniyena teṣāṃ karmāntaratvāt bhedāpekṣaḥ prakṛtivikṛtibhāvaḥ saṃbhavet ekasyaiva somena yajeteti pratyakṣaśrutyā vihitasya yāgasya upapādakatvasaṃbhaveyāgāntarāṇāṃtatkalpane prāmāṇābhāvāt ekajyotiṣṭomayāgāṅgatve dharmāṇāṃ satyapi liṅgāt mantravyavasthopapatteḥaindrapradānasomaśeṣabhakṣaṇameva samantrakamityarthaḥ astuvā abhyāsānāṃ guṇatve pi paraṃparayā phalavattvamtāvatāpi na somaphalacamasābhyāsānāmiva vyavasthayādharmagrāhitvamityāha  abhyāsānāmapīti phalacamase nityānityasaṃyogavirodharūpahetorasāmānavidhyepīha tadabhāve tatkalpane naiva kiñcit pramāṇam nāpi payasā maitrāvaruṇaṃ śrīṇātītivadaindrapradānābhyāsārthatvena vidhiśravaṇamato nāsāmānavidhyamityarthaḥ nanu  ihāpi mānagrahaṇamantrayoraindrapradānamātraviṣayatvāt tadanurodhenamānagrahaṇayoḥ tatsaṃskāryasya somasya tatsaṃskārāṇāṃ cābhiṣavādīnāṃ tatsaṃvalitānāṃdīkṣaṇīyādīnāmapi aindrapradānamātraviṣayatvāvagateḥ sāmānavidhyabhāvasaṃbhava ityataāha  nahīti yuktaiti prakṛte tu mānagrahaṇamantrayoḥ taduddeśyānāñca paraprayuktatvābhāvena kratuvidhiprayuktatvakalpanāvaśyaṃbhāvātsarvābhyāsānāñca prakaraṇāviśeṣeṇa viniyogaprayogavidhikalpakatvopapatterna yuktaḥ saṃkoca ityarthaḥ ataeva  mānagrahaṇamantrayoḥ vrīhimantrasya vrīhiviṣayatvavat liṅgādaindrapradānamātraviṣayatvepimānādīnāṃ puroḍāśapratiṣṭhāpanasyeva sarvaviṣayatvāt tadīyamānagrahaṇayoramantrakatvepyakṣatirityāha  ata iti yadyapica latāvasthāyāmeva anuṣṭhīyamānayoḥ mantragrahaṇayoḥ tantreṇaivānuṣṭhānātathavā  aindrapradānārthamevānuṣṭhānena prasaṅgato nyeṣāmapyupakārakatvātpṛthaganuṣṭhānābhāvena samantrakatvāmantrakatvakṛto nānuṣṭhāne kaścana viśeṣaḥtathāpi aindrapradānottaraṃ sarvasomanāśe pradānāntarāṇāmarthe some mīyamāne gṛhyamāṇe cāmantrakatvasiddhirityarthaḥ ataeva  indrapītādhikaraṇasiddhāntasya anaindeṣu mantraprāptirūpasya bahuvrīhitaeva saṃbhavāt siddhānte pyasya sāmānavidhyasyānirākaraṇenābhyupagatatvāvagame pisiddhānte anupayuktasya tasya kṛtvācintāmiṣeṇātrābhidhāne kiṃ prayojanamityāśaṅkottaraṃbhakṣamantre viśeṣābhāve pi indrāya tvā vasumate ityanayoḥ mānagrahaṇamantrayoḥanaindreṣūhena prayogaḥ prakṛtivikṛtibhāve syātsāmānavidhyetu tadasaṃbhavāt yathāvasthitayośca tatrāsāmarthyādaprayoga eveti bhaṭṭasomeśvareṇakvacit likhitamapi sarvasomanāśāpāditapunaḥpradānāntarārthasomagrahaṇamānānuṣṭhānemantrasyātideśataḥ prāptasyohaprayogaparameva jñeyam evaṃ sthite etaduttaraṃ nyāyasudhāyāmalikhitamapi tallikhitabhrameṇānūdya anaindrapradāneṣupṛthaṅmānagrahaṇayorevānuṣṭhānāt kutaḥ tatrānayormantrayoḥ prakṛtivikṛtibhāve pyūhaprasaṅgaḥkutastarāṃ sāmānavidhyādaprayoga iti prakāśakāraiḥ dūṣitamtat kaustubhe pūrvoktānuṣṭhānaviśeṣopapādanavyājena pūjyapādaireva ayuktamiti sūcitam vastutastviti vidhivākye vasumattvaguṇasyāśravaṇādindragatavasumattvaprakāśanasyavyarthatvāpatteḥvārtikoktarītyā devatāvācivasumacchabdenaindrātiriktānaindrapradānasaṃbandhidevatābhidhānopapatteritaradevatāyuktāyendrāyetyarthena samantrakamanyatrāpi mānagrahaṇādityarthaḥ bhakṣamantre tvanaindrapradānasaṃbandhidevatābhidhānābhāvāt pradānānāṃ bhedena tattaccheṣasyevabhakṣaṇānāmapi pṛthakpṛthaganuṣṭhānāt aindraśeṣabhakṣaṇe prayujyamānasya karaṇatvenāpiprākaraṇikaviniyogopapatteraindraśeṣabhakṣaṇa eva liṅgāt prayogaḥanaindraśeṣabhakṣaṇetu sarvathā prāptyabhāva iti vaiṣamyamabhipretyopasaṃharati  ata iti  yattu  atra prakāśakāraiḥ yaṃ kāmayeta pāpīyān syāditi nīcaistarāṃ tasya yājyayā vaṣaṭkuryādityādiyājyāśritaguṇakāmaprāptiranaindreṣvapi vikṛtitve tu neti prayojanaṃ sāmānavidhyasyoktamtannaabhyāsānāṃ vikṛtitve pi karmaṇa ekatvena vikṛtibhūtābhyāsasādhyasyāpi tasyaiva jyotiṣṭomatvenaphalasaṃbandhāt jyotiṣṭomāpūrvasādhanībhūtayājyārūpāśrayasya teṣvapyavaśiṣṭatvenaguṇakāmaprāptyupapatteḥ nahi aindrapradānasaṃbandhiyājyātvena tatrāśrayatāpramāṇābhāvātnāpyanaindrapradānānāmaindrapradānāṅgatvaṃ phalāntaraṃ vāyena tatsādhyayāgasya jyotiṣṭomāt karmāntaratayā jyotiṣṭomatvaṃ na saṃbhavetato yuktametat prayojanamiti pūjyapādairupekṣitam iti saptadaśaṃ anaindrāṇāmamantrakabhakṣaṇādhikaraṇam        B  adhikaraṇam  a pā adhi aindrāgne evaṃ sthite punaścintā aindrāgne pyabhyāse indrapītasyetyeva samantrakaṃ bhakṣaṇamtyāgasya vyāsajyavṛttitve pi pānasya pītapadalakṣitasvīkārasya vā pratyekavṛttitvenaḍitthamātṛvadekena vyapadeṣṭuṃ śakyatvāt tyāgasya ca hutāhutasamudāyaviṣayatvenabhakṣyamāṇahutāvayavamātraviṣayatvābhāvānna pītapadena tyaktatvalakṣaṇā ataścaturdhākaraṇādhikaraṇaviṣayatvābhāvāttasyāpi samantrakaṃ bhakṣaṇamiti prāpte  satyaṃ pītapadena svīkāralakṣaṇāpānasya navame niṣedhyamānatvāttyāgasya tvaduktarītyā lakṣayitumaśakyatvācca svīkārasya tu devasvādipadālambanatayā kalpyamānasya hutāvaśiṣṭa eva kalpanīyatvādyuktā lakṣaṇā tathāpi tasya lāghavena vyāsajyavṛttereva kalpane pratyekavṛttitve pramāṇābhāvāccaturdhākaraṇādhikaraṇaviṣayatvopapatterna tasya samantrakabhakṣaṇam ityaṣṭādaśaṃ aindrāgnabhakṣasyāmantrakatādhikaraṇam B bhakṣamantrasyaindrāgnadevatyahutaśeṣabhakṣaṇāṅgatvānaṅgatvavicārāt pādādhyāyasaṅgatītathā pūrvādhikaraṇe aindrapradānavyatiriktapradānahutaśeṣabhakṣaṇe amantrakatvasyādyapūrvapakṣavādināsādhitasyehākṣipya samādhānādākṣepikīmanantarasaṅgatiṃ ca spaṣṭatvādanuktvā sthitaevādyapūrvapakṣe kṛtvācintātvena vicāraṃ darśayati  evamiti pūrvapakṣamāha  aindrāgnepīti tyāgasyeti  yadyapi caturdhākaraṇādhikaraṇanyāyenendrāgnyoḥ vyāsajyavṛttitvāt nendrapītapadena indrāya tyakta iti vyutpattyā indrāgnyantargatendro devatā  śakyā vyapadeṣṭum tathāpi pītapadasya tyaktatvalakṣaṇāyāṃ pramāṇābhāvāccaturthīsamāsasyānanuśiṣṭatvenānyāyyatvātkathañcidanuśāsane pi vā hutāhutasamudāyasyaiva pūrvaṃ tyaktasya homena nāśādahutasyabhakṣaṇayogyasyātyaktatvena indrapītapadavyapadeśyatvāsaṃbhavāt pānameva rasāsvādanarūpadevatāniṣṭhaṃathavā tasya navame niṣetsyamānatvāt āhavanīyamukhaprakṣeparūpaṃ vā athavā hutasyaivatatpadavyapadeśyatvāpattyāhutabhakṣyamāṇe tatpadavyapadeśāsaṃbhavādapītāvayavasaṃgrahāyasamudāye lakṣaṇāpatteḥ devasvādipadālambanatayāvaśyakaḥ svīkāro vā saṃbandharūpaḥpītaśabdārtho lakṣaṇayā vaktavyaḥ tathāca tṛtīyāsamāsopyanuśāsanaśiṣṭo labhyate evañca svīkārasyāvayavāvayavisādhāraṇyena kalpitasya pratidevatādhiṣṭhānaṃ bhedenakalpanopapattervyāsajyatyāge pi ardhasyendreṇa svīkṛtatvāt tatpadavyapadeśyatvopapattirityarthaḥ ḍitthamātṛvaditi  ḍitthaḍabitthayormātari mātṛpadārthāntarnītajanyajanakabhāvarūpasaṃbandhasya pratyekaṃ vidyamānatayā ekenāpi saṃbhavati ḍitthamāteti vyapadeśaḥ tadvadihāpi upapadyata ityarthaḥ caturdhākaraṇetu taddhitena devatātvasyaiva uktatvānna vyāsajyavṛttidevatākasya grahaṇam ataeva apaunaruktyaṃ cetyabhipretya vaiṣamyamāha  ataścaturdheti lāghaveneti vyāsajyavṛttidevatāsthale vyāsajyavartina ekasyaiva svīkārasya kalpane saṃbhavati na tatra nānātvakalpanāgauravādityarthaḥ yattu vārtikādau tyaktatvalakṣaṇayā siddhāntopapādanaṃtatprauḍhipradarśanārthamityuktaṃ kaustubhe tatraiva draṣṭavyam amantrakatvapūrvapakṣasya sthāyitve pi sthāyivicāraprayojanaṃ aindrāgnabhakṣaṇepi savanaviśeṣaṇatayā prayojye mantre tadarthānusandhānavelāyāṃ pūrvapakṣe bhinnasvīkāratvātaindrāgnāntargatendrapītatvenāpi indrapītapadārthānusandhānam siddhāntetu tasyaikatvādindrapītapadārthatvābhāvānnānusandhānamiti spaṣṭatvānnoktam ityaṣṭādaśaṃ aindrāgnabhakṣasyāmantrakatādhikaraṇam B  adhikaraṇam  a pā adhi chandasaśca tatraiva mantre gāyatrachandasa ityādi śrutam taccedaṃ somaviśeṣaṇamevāsminpūrvapakṣe ataśca kevalameva yatraindrapradāne gāyatraṃ chando yathā bṛhaspatisavādau gāyatrametadaharbhavatīti śruteḥtatraivāsyotkarṣonatu jyotiṣṭomeniveśaḥkevalagāyatracchandaskapradānābhāvāt naca sāmānyasaṃbandhabodhakapramāṇābhāvaḥindradevatyatvaprātaḥsavanādīnāmanyatra lokādāvabhāvena pāriśeṣyādeva bṛhaspatisavopasthitisaṃbhavāditiprāpte  bṛhaspatisave pi savanamukhīye ṛgantarasya paṭhitatvādgāyatrametadityādeścabhūmnāpi vyākhyānopapatteḥ prakṛtau vikṛtau vā kevalagāyatrachandaskatvābhāvānnityasāpekṣatvenasamāsopapatteḥ prakṛtāveva niveśaḥ vastutastu gāyatryāḥ pratyekameva sādhanatvāt satyapi ṛgāntare na samāsabhaṅgāśaṅkāpi     ityekonaviṃśaṃ mantraviśeṣāṇāmanekachandaske viniyogādhikaraṇam B aindrapradānaśeṣabhakṣaṇe evāyaṃ mantra iti pūrvapakṣamupajīvya kṛtācintātvenakariṣyamāṇasya sadontarasahitagāyatrachandaskaindrapradānepyayaṃ mantro ṅgamutatannirapekṣagāyatrachandaskaindrapradāna eveti vicārasya mantragatāṅgatvavicārarūpatayāpādādhyāyasaṅgatī tathāpavādikīmanantarasaṅgatiṃ ca spaṣṭatvādanuktvā tasminnevamantre ekadeśaviṣayatāpradarśanapūrvakaṃ pūrvapakṣamāha  tatraiveti yadi gāyatrachandasa itipadaṃ siddhānta iva savanaviśeṣaṇaṃ bhavet tadā kevalagāyatrachandaskaindrapradānamātrārthatāpūrvapakṣo na sidhyedityato yadyapīndrapītapada iva tatpuruṣakṛtaṃ somaparatvaṃ na saṃbhavati pakṣadvayepi bahuvrīherāvaśyakatvāt tathāpyanantaropanyastendrapītapadasya tatpuruṣeṇa somaparatve sādhite sati tatsamabhivyāhārāt gāyatracchandasa ityādipadānāmapi tatparatvameva natu pūrvapadopasthāpitaprātaḥsavanādiparatvam tathātve viśeṣyaparaprātaḥsavanādipadānāmetaduttaraṃ prayogāpatterato smin mahādhikaraṇapūrvapakṣe somaviśeṣaṇamevetyabhipretyāha   taccedamiti  yathā indrapītapadena kevalendra eva prakāśyatenatvanyasahitaḥsamāsavighātāpatterata aindrāgnādau mantrāprayogaḥ pūrvatra sādhitaḥtathehāpi gāyatracchanda ādipadaiḥ kevalameva gāyatryādyanyayogavyāvṛttyā viśeṣaṇatvena chandaḥ prakāśyate natu chandontarasāpekṣamsamāsavighātāpatteḥato trāpi chandontarasāpekṣagāyatrachandaskatvasya jyautiṣṭomikaindrapradāne sattvenamantraliṅgavirodhādyatra tannirapekṣagāyatrachandaskatā tatra utkarṣa ityabhipretyāha ataśceti gāyatrametaditi anenātideśaprāptanānāchandaskatābādhena dāśatayīgatautpattigāyatrīchandaskarcāṃ vidhānamaṣṭamacaturthapāde vakṣyate ataeva  trivṛdbahiṣpavamānādau kvacit prāptagāyatrachandaskānuvādatvaṃ pakṣāntareṇa prakāśakāroktaṃ  apāstam yadyapi anyachandaskarga bādhenotpattigāyatrīvidhānābhidhānena kevalagāyatrachandaskatvamādāyātra pūrvapakṣa upatiṣṭhatitathāpyutpattigāyatrīvidhānenaiva viśeṣarūpeṇānyachandaskarcāṃ bādhamabhipretya kevalagāyatrachandaskatvasaṃbhava ityarthaḥ  nanu  manotāmantrasya sāmānyasaṃbandhabodhakapramāṇābhāvena vikṛtāvanutkarṣavadihāpi tadabhāvāt kathaṃ bṛhaspatisavopasthitirityāśaṅkate   naceti  atra prakāśakāraiḥ bhakṣānuvāka iti samākhyayaiva sāmānyasaṃbandhabodhakapramāṇamityuktamtalloke pi rāgataḥ prāptasomabhakṣasattvena samākhyāyāstatsādhāraṇatayā niyamataḥsāmānyayāgopasthāpakatvābhāve viśeṣato bṛhaspatisavayāgopasthāpakatve pramāṇābhāvādayuktamityupekṣyasvayamanyathā pariharati  indradevatyatveti laukikasomabhakṣe kevalagāyatrachandaskatvaprātaḥsavanasaṃbandhitvendrapītatvādīnāmasaṃbhavenatadvyāvṛttyā pariśeṣādeva viśeṣeṇa sāmarthyāt bṛhaspatisavīyasomapratītyupapatteḥsāmānyasaṃbandhabodhakapramāṇābhāve pi kṣativiraha ityarthaḥ ṛgantarasya paṭhitatvāditi yathāpāṭhamanyachandaskarcāmatideśataḥ prāptatvādityarthaḥ etaccopalakṣaṇaṃ ṛgantarāmnānāntarasyāpi yathā mādhyandinasavane maruttvatīye tathā niṣkaivalyeca śastre krameṇa prakṛtaujaniṣṭhā ugra ityasya sūktasya mukhe yastastaṃbhetyṛcastathā indrasya nu vīryāṇītisūktamukhe dhunena yaḥ supraketaṃ madanta ityṛcaśca triṣṭup chandaskāyā āmnānasyayastastaṃbha dhuneta yaḥ itisūktamukhīye ityāśvalāyanasūtragatavacanena kṛtatvāt gāyatrametadityādeśceti yato bṛhaspatisave ṛgantarāṇāmanyachandaskānāṃ vidhānāt gāyatratvaṃ vidhīyamānaṃnyāyasudhādarśitarītyā atideśaprāptaprātaranuvākādigatasaptachandaskatvābādhenāvihitachandoviśeṣa yājyādiviṣayaṃathavā prakāśakāroktarītyā viśeṣavihitatrivṛtstomakeṣvājyādistotreṣu vāathavā somanāthenoktarītyā pradhānamātre vā niviśate ato jyotiṣṭoma ivabṛhaspatisave pi na kevalagāyatrachandaskatvam gāyatrametadahariti sāmānādhikaraṇyañca bhūmaguṇayogāt gauṇamityarthaḥ  ataeva yathā gurutvasya śiṣyatvānapekṣasya kadācidapyabhāvāt nityasāpekṣatayā asmākaṃ gurukulamityatrāsmadarthaśiṣyasāpekṣeṇāpi gurupadena evamihāpi nityachandontarasāpekṣasya gāyatrapadasyānyayogavyāvṛttyā viśeṣaṇatayāanvayāyoge pyayogavyāvṛttyā viśeṣaṇatvopapatteḥ nityasāpekṣatayā chandaḥpadena samāsopapattirityāha prakṛtāviti yadyapi tatra gurvādiśabdaḥ saṃbandhiśabdo naivaṃ gāyatrachandaḥtathāpi śiṣyādinirapekṣagurvādyarthāsaṃbhavopapattyā yathā nityasāpekṣatvaṃ tathāihāpi gāyatrachandaskasyāsaṃbandhiśabdatvepi tadarthasya chandontaranirapekṣasyābhāvānnityasāpekṣatvamityabhāvāditi hetūktyā sūcitam  evamayogavyāvṛttyā viśeṣaṇatāṅgīkāreṇa nityatvena ca samāsopapattiṃ pradarśya adhunā anyayogavyāvṛttyāpi saṃbhavativiśeṣaṇatvamityāha   vastutastviti  gāyatraṃ chando syeti samāsārthāntarnītasaṃbandhasāmānyasya viśeṣaṃ vinā aparyavasānādṛgavāntarakāryadvāraivatadviśeṣāvagateḥ satyapi stotrādau chando ntare sarvachandasāṃ vyāsajya sādhanatvābhāvāttasmiṃśca svāvāntarakārye itaranirapekṣatayaiva tattacchandaskarcāṃ sādhanatvādanyayogavyāvṛttyāpiviśeṣaṇatvaṃ samāsaścopapadyata ityarthaḥ evaṃ sthite etādṛśanirapekṣasādhanatvamādāya kevalaṃ gāyatrachandaskatvasya jyotiṣṭomepi idaṃ saumyaṃ madhvadhukṣannadribhaḥ niro juṣāṇaṃ indratatpibe tyaindrapradānayājyāyāgāyatrīchandaskāyā nirapekṣasādhanatvena kevalagāyatrachandaskatvopapatteḥ taccheṣabhakṣaṇaeva mantro natvanyachandaskayājyaindrapradānaśeṣabhakṣaṇa ityāpādanasya pūrvapakṣepi saṃbhavādvikṛtāvutkarṣaparyantāpādanam tādṛśayājyābhāve kṛtvācintayaiva jñeyamitivastutastvityanena sūcitam prayojanaṃspaṣṭatvānnoktam   ityekonaviṃśaṃ mantraviśeṣaṇāmanekachandaske viniyogādhikaraṇam       B  adhikaraṇam  a pā adhi sarveṣāṃ sthitāduttaram nendrapītapade tatpuruṣo pi tu bahuvrīhīreva tatpuruṣe pi pūrvapade tāvadekā saṃbandhilakṣaṇā pītapade ca svīkṛtāvayavalakṣaṇā yadyapi ceyaṃ siddhāntino pi tulyātathāpi avayavasvīkārasyāvayavisvīkārasāpekṣatvena vilambopasthitikatvānna tulyatvam tataśca pītapade arśaādyacpratyayaṃ matvarthīyaṃ pādhātunā cāvayavigatameva tatsaṃbandhisvīkāraṃlakṣayitvā indraḥ pītaḥ svīkārakarttā yasminsavana iti vyutpattyā samānādhikaraṇabahuvrīhiraṅgīkriyate prakaraṇaviśeṣācca nirṇayaḥ ataḥ sarvasyaiva somasyoktavidhaprātaḥ savanādisaṃbandhitvādanaindrāṇāmapi samantrakamevāvikāreṇa bhakṣaṇam yadi tu pītapadasya pūrvanipātāpattirāśaṅkyatetadāstu indre pītaṃ pānamasminniti saptamībahuvrīhiḥ yadi tvatrāpi niṣṭhāntatvena pūrvanipātāpattiraviśiṣṭeti vibhāvyatetadā pītapadasyākṛtigaṇatvenāhitāgnyādigaṇāntaḥ pātamaṅgīkṛtya vāhitāgnyādiṣu iti sūtreṇendrapadasya pūrvanipātaḥ atha vāstvayaṃ tatpuruṣa eva tadāpi tu lakṣaṇayā somasaṃbandhisavanaparatvam naca tasyāṃ pramāṇābhāvaḥtaittirīyaśākhāyāṃ prātaḥsavanādibhedena indrapīta narāśaṃsapīta  pitṛpītānāṃ trivāraṃ pāṭhasyaiva pramāṇatvāt  somamātraparatve hi tattatpradāneṣu liṅgādevendrapītādipadānāṃ sakṛtpaṭhitānāmeva pāṭhopapattau tatra yogyatayaiva prātaḥsavanādipadānāṃ vibhāgena  viśeṣaṇatvopapattiḥ  atasteṣāṃ prātaḥsavanādibhedena trivāraṃ pāṭha eva vaiyarthyabhiyā savanaparatvalakṣaṇātātparyagrāhakaḥ ataścendrapītādiviśeṣaṇatrayayuktasya tattatsavanasya saṃbandhinaṃ somaṃ anyadevatyamapi bhakṣayāmīti mantrārthāvagateḥ sarvatraikamantryamvibhāgo pi taittirīyaśākhāmnātakrameṇaiva bodhyaḥ kalpasūtrakārāstūhamevāmananti     iti viṃśaṃ ekādaśādhikaraṇopasaṃhārādhikaraṇam iti śrīkhaṇḍadevaviracitāyāṃ bhāṭṭadīpikāyāṃ tṛtīyādhyāyasya dvitīyaḥ pādaḥ   B idānīmindrapītādhikaraṇakṛtadvitīyohapūrvapakṣasyādyapūrvapakṣavādinaivanirastatvādavaśiṣṭādyapūrvapakṣanirāsena siddhāntamupapādayitumanekacintāvyavahitatvādādyaṃpūrvapakṣaṃ smārayati  sthitāditi sthitāditilyablope pañcamī anirāsāt sthitaṃ pūrvapakṣamapekṣyāvaśiṣṭamuttaramucyata ityarthaḥ bahuvrīhāvubhayapadārthatyāgāpekṣayā ekapadārthatyāgena lāghavāt tatpakṣamaṅgīkṛtya indrapītapadasya somaparatvaṃ yadvadettattatrāpi lakṣaṇādvayāpattyā ubhayapadārthatyāgasya samatvādayuktamato bahuvrīhimeva gāyatraṃ prātaḥsavanamityāditātparyānugṛhītasavanaikaviśeṣaṇatayārthapratipādakagāyatrachandaḥpadaprāyapāṭhātprātaḥsavanādipadasāmānādhikaraṇyācca indrapītapade aṅgīkṛtya savanaparatvameva yuktamityabhipretyāha nendrapītapada iti tāmeva lakṣaṇāpattiṃ darśayati  pītapade ceti pītapade svīkāralakṣaṇāyāmapi hutāhutasamudāyasyaiva tyāgena svīkārāt indrapītapadenavivakṣitasyendrakartṛkasvīkārasya samudāya eva sattvāt tadekadeśasya homena naṣṭasyasometi saṃbodhanārthatvāt pratyakṣavacanena te iti śabdena vyapadeṣṭumaśakyatvātpītapadena pātrasthahutaśeṣarūpasvīkṛtāvayavasya pītapade lakṣaṇāntarasya tatpuruṣe āpattiḥbahuvrīhautu hutāhutasamudāyasya pītapadenoktāvapi yasmin savane indreṇa samudāyarūpatayāsomaḥ svīkṛtaḥ tatsavanasaṃbandhitvasya hutaśeṣāvayave pi sattvāt tatsaṃbandhipātrasthaśeṣasyasaṃbodhanopapatteḥ taṃ yatkiñciddevatyaṃ bhakṣayāmītyarthopapatterna doṣaḥ yadyapi prātaḥsavanamabhiṣavo yasyeti bahuvrīhiṇā prātaḥsavanapadasya somaparatvamapina savanaparatvaniścayaḥtathāpi rūḍhyā kratubhāgavācitvenāvagatatvādavayavavyutpattyasaṃbhavāt savanaparatvopapattiḥ yadyapi vāgjuṣāṇā somasya tṛpyatviti ṣaṣṭhyantasomaśabdasāmānādhikaraṇyasidhyai prātaḥsavanaśabdasyāvayavavyutpattyā somavācitvaṃ bhavettathāpi ādyakratubhāgagatasya kṛtsnasya somasya prātarabhiṣavāt prātaḥsavanaśabdasyakratubhāgagatakṛtsnasomavācitvāpatteḥ somaśabdasya hutaśeṣamātravācitvāt prātaḥ savanasaṃbandhivavācinaṃśabdaṃ vinā sāmānādhikaraṇyānupapatteḥ prātaḥsavanaśabdasya chapratyayāntatvāpatterna somaparatvam ato deva somayastvamindrapītasya prātaḥsavanasya saṃbandhī tasya te vayavaṃ bhakṣayāmītyevaṃ ṣaṣṭhī yojyā  natu yasya prātaḥsavanasya somasya saṃbandhī indrapītastasyetyevaṃ sā yojyeti ubhayapadārthatyāgāpattisāmye prātaḥsavanapadaprāyapāṭhāt bahuvrīhireva  yukta ityāśayaḥ  nanu devatāyāḥ pātṛtvaniṣedhāt pītapade svīkāralakṣaṇā bahuvrīhipakṣe ubhayapadārthatyāgāpattidoṣāpekṣayā adhikā samastyevapratyuta aindrāgnādhikaraṇopapāditaprakāreṇa pādhātunaiva lakṣyasya svīkārasyāvayavāvayavisādhāraṇatvātbhakṣyamāṇāvayavaniṣṭhasyaiva svīkārasya pādhātunā lakṣaṇānna tatpuruṣe svīkṛtāvayavalakṣaṇāntarāpattidoṣaityāśaṅkya pariharati  yadyapi ceti yadyapi pādhātunā svīkāralakṣaṇā tulyātathāpi atrāvayavagatasvīkārabodhanamavayavigatasvīkāropasthitisāpekṣami ti vilambopasthitisāpekṣamnaivaṃ bahuvrīhau sarvasyāvayavina eva svīkārādato tulyatvamityarthaḥ vyadhikaraṇabahuvrīherananuśiṣṭatvāśaṅkāṃ kaṇṭhekāla ityādivat saptamīviśeṣaṇe bahuvrīhāvityanenavyadhikaraṇabahuvrīhisaṃbhavāt prācīnaiḥ parihṛtāmapi saptamībahuvrīhiviṣaya evatasya jñāpakatāṅgīkārādanyatrāpravṛtteḥ tatrāparituṣya prakārāntareṇa samānādhikaraṇabahuvrīhyāśrayaṇenapariharati  ataśceti prathamataḥ pītapratibaddhavatsāmityatreva pītapadaṃ bhāve niṣṭhāntaṃ pānavācakamaṅgīkṛtyapītamasyāstītyarthe arśāādyacaṃ kṛtvā indraḥ pānavān yasmin savane ityevaṃ samānādhikaraṇabahuvrīhirevetyarthaḥ evañcāpūrvasaṃyogādabhyāsānāṃ prakaraṇāviśeṣāt sarvatra pradhānabhūtabhakṣayāmipadasāmarthyāccasarvapradānāṅgatvena prāptasya mantrasya guṇabhūtendrapītapadāśaktyā saṃkoco na yuktastasyāpisavanaviṣayatvena śaktyupapādanānna saṃkocakatā yukteti sarvapradānāṅgatvanirṇayaityāha  prakaraṇāviśeṣāditi svaraviśeṣeṇa bahuvrīhitvanirṇayaḥ prācīnairukto pi svarasya tatpuruṣe pi pūrvapakṣe upapāditatvāt upekṣitaḥ ataśca vasumadgaṇasya gāyatrachandasa indrapītasye tyāditrikatrayaṃ prātaḥsavanādiviśeṣaṇamtacca somasyasaca avayavadvārā bhakṣaṇasyetyevaṃ viśeṣaṇayuktasya savanasya saṃbandhīyaḥ somaḥ tasyāvayavaṃ bhakṣayāmītyarthāt mantraliṅgasya sarvapradānaśeṣabhakṣaṇaprakāśanepyaviruddhatvāt sarvabhakṣāṅgatvamityabhipretya ūhapakṣanirāsena saha siddhāntamupasaṃharati  ata iti yeṣāntu tattatsavanaviśeṣaṇatayopāttānāṃ padānāṃ liṅgaṃ tattatsavane virudhyate teṣāntu sāmarthyādeva sūktavākamantragatapadānāmiva vibhajya viniyoge pyavaśiṣṭāviruddhamantragatapadānāmavirodhe sati tattatsavanasaṃbandhisarvabhakṣāṅgatvamevetyarthaḥ  evaṃ samānādhikaraṇabahuvrīhiṇopapāditasiddhāntopasaṃhāre kṛte punaḥ siṃhāvalokananyāyena tatra dūṣaṇamupanyasya tatparihāreṇa siddhāntamupapādayati   yadi tviti  pītapratibaddhavatsāmitivadupasarjanaṃ pūrvamityanuśiṣṭasya pūrvanipātasyāpattau pītendretiprayogāpattirityarthaḥ  jñāpakasya saptamībahuvrīhiviṣayatvamabhipretya prācīnoktatṛtīyāvyadhikaraṇabahuvrīhyanaṅgīkāreṇāpi vyadhikaraṇasaptamībahuvrīhyaṅgīkāreṇa  pariharati  tadāstviti  niṣṭhāntatveneti niṣṭheti sūtreṇa kṛtakṛtyaḥ pītodakaḥ ityādiṣviva niṣṭhāntasya pūrvanipātāpattirastyevetyarthaḥ agatikagatyā samādhatte  tadeti agatikatvenaivātrāparituṣya niṣkṛṣṭasamādhānena siddhāntayati  athaveti taittirīyaśākhāyāmiti tasyāṃ hi mandrābhibhūtirityārabhya varcasa ityantaṃ paṭhitvā vasumadgaṇasya somadevatematividaḥ prātaḥsavanasya gāyatrachandasa indrapītasya narāśaṃsapītasya pitṛpītasyamadhumata upahatasyopahūto bhakṣayāmi rudravadgaṇasya somadevate mativido mādhyandinasyasavanasya triṣṭupchandasa indrapītasya narāśaṃsapītasya pitṛpītasya madhumata upahūtasyopahūtobhakṣayāmyādityavadgaṇasya somadevate matividastṛtīyasya savanasya jagatīchandasaindrapītasya narāśaṃsapītasya pitṛpitasya madhumata upahūtasyopahūto bhakṣayāmiitimīmāṃsābhāṣyakāralikhitaśākhāntarīyamantrapāṭhavailakṣaṇyena pāṭhaḥ  tatrendrapītādipadānāṃ trayāṇāṃ somamātraparatve tattaddevatyapradānaśeṣabhakṣaṇe liṅgādeva tantrapadatayā tattatpadānāṃ prāptestrivāraṃ pāṭho  narthakaḥ prāpnoti savanaparatvetu savanānāṃ bhedena tattadrūpeṇa tattaddevatāpītasomasaṃbandhisavanasaṃbandhyavayavaprakāśanāyasa pāṭhaḥ sārthaka iti pītapade lakṣaṇāyāḥ somasavanasaṃbandhiparatve syāṃ śākhāyāṃnirṇīte upasaṃhāranyāyena bhāṣyodāhṛtamantre pi tathaiva nirṇayo yuktaḥ etāvāṃstu viśeṣaḥ  vasumadgaṇādipadānāṃ asiddhavibhāgakaraṇapūrvako vyavasthayā tattatsavane viniyogo bhāṣyodāhṛtaḥ taittirīyetu yathāsavanaṃ vibhāgasya svata eva siddhatvādyathāliṅgaṃ vyavasthāmātramiti tatpuruṣeṇaivātra siddhānta iti bhāvaḥ  atraca sarveṣāṃ vaikamantryamaitiśāyanasya bhaktipānatvāt savanādhikāro hīti siddhāntasūtre aitiśāyanagrahaṇādanyarṣeraikamantramiti mataṃ  na jaimineḥ  tasyatu yathādevataṃ vā tatprakṛtitvaṃ hi darśayatītyādyapūrvapakṣanirākaraṇāyottarasūtrapratipāditohapakṣa eveti bhramaṃ nirākartumāha   kalpasūtreti  yohyuttarasūtreṇa jaimininā ūhapakṣa uktaḥsa kalpasūtrakāramatatvenoktaḥ paramatatvenokto pyaikamantryapakṣaḥ svasiddhānta eva yuktisiddhatvādato mīmāṃsānyāyavirodhe pūrvapakṣamūlatvāt kalpasūtrakāravacanasyānanuṣṭhānalakṣaṇamaprāmāṇyamityarthaḥ ataeva  atrānte uktaṃ bhāṣyakāreṇa evamaitiśāyana ācāryo manyate sma asmākamapyetadeva matam ācāryagrahaṇaṃ tasmādāgatamiti saṃkīrtyarthamiti prayojanaṃ spaṣṭatvāt noktam iti viṃśaṃ ekādaśādhikaraṇopasaṃhārādhikaraṇam        iti śrīkhaṇḍadevāntevāsikavimaṇḍanaśaṃbhubhaṭṭakṛtāyāṃ bhāṭṭadīpikāprabhāvalyāṃ tṛtīyādhyāyasya dvitīyaḥ pādaḥ  