Paścattāpaḥ bhavan dharmaratna mitracarya 
lakṣmīr nirāmayo dīrgham āyuś ca bhavate bhavet 
ratnatrayānubhāvena śāsanasyābhivṛddhaye   
yāce bhavanta prastāva piśitāsthimaye mama 
śarīre viśadīkartu daurbalya jarayā kṛtam   
bhoja bhoja piśita me pāyya pāyya ca śoṇitam 
neya neya kṛśatva mā śiśleṣa yakṣiṇī jarā   
indriyāṇā bala nāsti mama kutra gatā smṛtiḥ 
vātāhatakadalīva vapuḥ samprati vepate   
 muhur muhur vepamāno namrapṛṣṭhaśirodharaḥ 
daṇḍapāṇir vārddhako 'ya praskhalan nityam ācaret   
asahyapīḍana hastapādeṣu varīvṛtyate 
vāriṇi budbudānīva syandante svedavipruṣaḥ   
yathendukāntiḥ kṛṣṇe dṛṣṭiśaktir anukramam 
kṣayaty upacakṣuṣāpi nāsti ki cit prayojanam   
śāśvasyate yathā bhastrā niṣṭhīvati kṣaṇa kṣaṇam 
jalotkṣipto yathā mīnaḥ pāṇir bhūyaḥ pravepate   
aho yauvanalakṣmīr mā kadā cit punar eti na 
mukharaṅge 'dhunā vāṇī na nṛtyati yathepsitam   
 gatā matiḥ cyutā śaktir āyur yāti dina prati 
mṛtyur āsya hi vyādāya sammukhe mama tiṣṭhati   
lekhanī lekhanāgāre viśrāntā phalakopari 
viprahīṇā kāvyacintā rekheva rekhitā jale   
aśrānta paṭhitā granthāḥ śerate pustakālaye 
parāmṛśanti tān adya kṛmayo mūṣikā api   
sarve kṣayāntāḥ sasāre naivātmāpi bhavatraye 
munipradiṣṭakaivalyam akṣaya hi kadā cana   
 paścāttāpo varīvartti smarato yauvanasya me 
śośucyate hanta  yathā bhagnapucchajaradgavaḥ   
ā janmano 'śitisaptavarṣiko jarayā hataḥ 
itaḥ para katha kuryāt padyabandha rasātmakam   
