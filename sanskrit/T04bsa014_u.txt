ikṣāsamuccayakārikā skyadā mama pareṣāṃ ca bhayaṃ duḥkhaṃ ca na priyam tadātmanaḥ ko viśeṣo yattaṃ rakṣāmi netaram  sk duḥkhāntaṃ kartukāmena sukhāntaṃ gantumicchatā śraddhāmūlaṃ dṛḍhīkṛtya bodhau kāryā matirdṛḍhā  sk śikṣādaro mahāyānādbodhisattvasya saṃvaraḥ marmasthānānyato vidyādyenānāpattiko bhavet  sk ātmabhāvasya bhogānāṃ tryadhvavṛtteḥ śubhasya ca utsargaḥ sarvasattvebhyastadrakṣā śuddhivardhanam  sk paribhogāya sattvānāmātmabhāvādi dīyate arakṣite kuto bhogaḥ ki dattaṃ yanna bhujyate  sk tasmātsattvopabhogārthamātmabhāvādi pālayet kalyāṇamitrānutsargāt sūtrāṇāṃ ca sadekṣaṇāt  sk tatrātmabhāve kā rakṣā yadanarthavivarjanam kenaitallabhyate sarvaṃ niṣphalaspandavarjanāt  sk etatsidhyetsadā smṛtyā smṛtistīvrādarādbhavet ādaraḥ śamamāhātmyaṃ jñātvātāpena jāyate  sk samāhito yathābhūtaṃ prajānātītyavadanmuniḥ śamācca na caleccitaṃ bāhyaceṣṭā nivartanāt  sk sarvatrāpacalo mandamatisnigdhābhibhāṣaṇāt āvavarjayejjanaṃ bhavyamādeyaścāpi jāyate  sk anādeyaṃ tu taṃ lokaḥ paribhūya jināṅkuram bhasmacchanno yathā vahniḥ pacyeta narakādiṣu  sk ratnameghe jinenoktastena saṅkṣepasaṃvaraḥ yenāprasādaḥ sattvānāṃ tadyatnena vivarjayet  sk eṣā rakṣātmabhāvasya bhaiṣajyavasānādibhiḥ ātmatṛṣṇopabhogāttu kliṣṭāpattiḥ prajāyate  sk sukṛṭārambhiṇā bhāvyaṃ mātrajñena ca sarvataḥ iti śikṣāpadādasya bhogarakṣā na duṣkarā  sk svārthavipāka vaitṛṣṇyācchubhaṃ saṃrakṣitaṃ bhavet paścātāpaṃ na kurvīta na ca kṛtvā prakāśayet  sk lābhasatkārabhītaḥ syādunnatiṃ varjayetsadā bodhisattvaḥ prasannaḥ syāddharme vimatimutsṛjet  sk śodhitasyātmabhāvasyabhogaḥ pathyo bhaviṣyati samyaksiddhasya bhaktasya niṣkaṇasyeva dehinām  sk tṛṇacchanna yathā śasyaṃ rogaiḥ sīdati naidhate buddhāṅkurastathā vṛddhiṃ kleśacchanno na gacchati  sk ātmabhāvasya kā śuddhiḥ pāpakleśaviśodhanam sambuddhottayarthasāreṇa yatnabhāve tvapāyagaḥ  sk kṣameta śrutameṣeta saṃśrayeta vanaṃ tataḥ sāmādhānāya yujyeta bhāvayedaśubhādikam  sk bhogaśuddhiṃ ca jānīyātsamyagājīvaśodhanāt śūnyatākaruṇāgarbheceṣṭitātpuṇyaśodhanam  sk grahītāraḥ subahavaḥ svalpaṃ ceda manena kim na cātitṛptijanakaṃ vardhanīyamidaṃ tataḥ  sk ātmabhāvasya kā vṛddhirbalānālasyavardhanam śūnyatākaruṇāgarbhāddānādbhogasya vardhanam  sk kṛtvādāveva yatnena vyavasāyāśayau dṛḍhau karuṇāṃ ca puraskṛtya yateta śubhavṛddhaye  sk bhadracaryāvidhiḥ kāryo vandanādiḥ sahādarāt śraddhādīnāṃ sadābhyāso maitrī buddhādyanusmṛtiḥ  sk sarvāvasthāsu sattvārtho dharmadānaṃ nirāmiṣam bodhicittaṃ ca puṇyasya vṛddhihetuḥ samāsataḥ  sk siddhiḥ samyakprahāṇānāmapramādāviyojanāt smṛtyātha samprajanyena yoniśaścintanena ca  sk 