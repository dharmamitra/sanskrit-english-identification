vajra uvāca
atīva sumukhārādhyo devo viṣṇur urukramaḥ 
stutena darśayām āsa viśvarūpaṃ dvijanmanām  Vdha 
prasādaṃ paramaṃ tasya brūhi bhaktajane mama 
tṛptiṃ brahman na gacchāmi śṛṇvann etat kathāmṛtam  Vdha 
mārkaṇḍeya uvāca
sa vidhijño mahārāja mātaliḥ śakrasārathiḥ 
tasyāsti sadṛśī kanyā guṇakāśīti viśrutā  Vdha 
mātalir nāradaś caiva anveṣṭuṃ tad vanaṃ  purā 
caṃkramyamāṇau sakalam ārghakasyātmajātmajam  Vdha 
sumukhākhyaṃ dadṛśatus tau gṛhītvā gatāv ubhau 
nāge śakraṃ tataḥ śakrād ayācetāṃ tu tāv ubhau  Vdha 
sumukhasyābhayaṃ tārkṣyāt tayoḥ śakro dadau varam 
vīryajñas tārkṣyavīryasya sa yayau keśavāntikam  Vdha 
sumukhasyābhayaṃ prādāt tārkṣyam madhuniṣūdanaḥ 
ājagāma tatas tārkṣyaḥ saroṣaḥ keśavāntikam  Vdha 
garuḍa uvāca
kim avajñāya māṃ kṛṣṇa sumukhe dīyate varaḥ 
mama pṛṣṭhagataḥ śatruṃs tvaṃ nihaṃsi ca buddhyase 
kuṭumbābharaṇaṃ śatruṃ pannagaṃ mama rakṣasi  Vdha 
mārkaṇḍeya uvāca
evam uktas tadā tena viṣṇur garuḍam abravīt  Vdha 
viṣṇu
na me śakto jagad voḍhuṃ sakalaṃ vihageśvara 
aham evātmanātmānaṃ dhārayāmi raṇeraṇe  Vdha 
śaktiś ced asti voḍhuṃ te bhujam ekaṃ vahasva me 
evam uktvā dadau pṛṣṭhe tasya savyaṃ bhujaṃ hariḥ  Vdha 
tato viṣaṇṇavadanaḥ pakṣatyāgāt khagottamaḥ 
klānto dīnaś ca tuṣṭāva deveśaṃ madhusūdanam  Vdha 
garuḍa uvāca
namas te devadeveśa surāsuranamaskṛta 
ajeya puṇḍarīkākṣa śaraṇāgatavatsala  Vdha 
na mayā tvadbalaṃ jñātam ātmasaṃbhāvitātmanā 
tvam eva deva trailokyaṃ sadā dhārayase 'nagha  Vdha 
ātmānam ātmanā deva tvam eva vahase sadā 
yasya te deva sakalaṃ dehe tribhuvanaṃ sthitam  Vdha 
tasya voḍhuṃ kathaṃ śaktā madvidhā hi sahasraśaḥ 
tasmāt prasīda bhagavan mama dhvajanivāsinaḥ  Vdha 
nāsty antas tava deveśa karmaṇāṃ bhuvanatraye 
kas te kīrtayituṃ śaktaḥ karmāṇy anavaśeṣataḥ  Vdha 
karmaṇāṃ kīrtanaṃ vā te kā stutiḥ parameśvara 
sarvatra sarvaśaktis tvaṃ prasīda mama śatruhan  Vdha 
sarvabhūtakṛtāvāsa vāsudeva jagatpate 
kalpāntāmbhodhiśayana nārāyaṇa mahādyute  Vdha 
nābhīkamalakiñjalka piñjarīkṛtavigraha 
prasīda me namas te 'stu pakṣiṇo dhvajavāsinaḥ  Vdha 
śrībhagavān uvāca
ātmasaṃbhāvanā tārkṣya na kāryā te kadācana 
aham evātmanātmānaṃ vahāmi tvāṃ ca dhāraye  Vdha 
prītā na ca tvayā bhāryā yad apakṣaḥ kṛto hy asi 
mayā tribhuvanaṃ nyastaṃ tvadartham akhilaṃ bhuje  Vdha 
tvayā tulyo hi balavāṃl loke 'nyo nāsti kaścana 
yasya dordaṇḍasaṃsparśāj jīvitaṃ na ca nirgatam  Vdha 
yadvaśśarīrajo bhūtvā balavān khagasattama 
viśeṣavantaḥ pakṣānte bhaviṣyanti na saṃśayaḥ  Vdha 
mārkaṇḍeya uvāca
evam uktaḥ suparṇas tu suparṇān prāptavān punaḥ 
tejobalādhikatvaṃ vā lebhe devaprasādataḥ  Vdha 
evaṃ puruṣavat tārkṣyaḥ stūyamānaś ca śārṅgiṇam 
bhūya eva suparṇat
tvaṃ gamito 'tibalaḥ kṛtaḥ  Vdha 
śakrayācitamātreṇa sumukho 'py amaraḥ kṛtaḥ 
tasmād rājan vijānīhi tasya dānavavidviṣaḥ  Vdha 
nāsty adeyaṃ hi bhakteṣu devarājyam api dhruvam 
mṛtyupāśagṛhītānāṃ patanān
narake tathā 
smṛtamātraḥ sa deveśas tadbhayād vinivartakaḥ  Vdha 
nihatasakaladuḥkho bhaktibhājāṃ narāṇāṃ dvijavibudhavarāṇāṃ pūjanīyo 'rihantā 
khagapanṛpatiyāyī vīrasaṃjātavarṇo bhavatu madhuripus te bhaktinamrasya tuṣṭaḥ  Vdha 
 iti śrīviṣṇudharmottare tṛtīyakhaṇḍe mārkaṇḍeyavajrasaṃvāde sumukhopākhyānavarṇano nāma
tricatvāriṃśaduttaratriśatatamo 'dhyāyaḥ   
vajra uvāca
śrotum icchāmy ahaṃ tvattaḥ prasādaṃ paramaṃ hi yat 
kṛtaṃ bhaktajane tena viṣṇunā prabhaviṣṇunā  Vdha 
mārkaṇḍeya uvāca
hate tribhuvane rājañ śakrasya balinā purā 
jagāma śakraḥ śaraṇaṃ kaśyapaṃ pitaraṃ tataḥ  Vdha 
kaśyapaḥ śakram ādāya jagāmātha pitāmaham 
tam āha varado brahmā gaccha kaśyapa keśavam  Vdha 
kṣīrodaśāyinaṃ devaṃ śaraṇaṃ madhusūdanam 
taṃ ca prārthaya putratve sa te putro bhaviṣyati  Vdha 
tataḥ sa sarvaṃ trailokyaṃ devarājasya dāsyati 
evaṃ coktaḥ kaśyapas tu sārdhaṃ tridaśapuṅgavaiḥ  Vdha 
kṣīrābdhiṃ sa tato gatvā dadarśa tapasā harim 
dṛṣṭvā stavena tuṣṭāva tatas tasya tadā hariḥ  Vdha 
prasannaḥ putratām etya devo vāmanarūpadhṛk 
tribhir natais tribhuvanaṃ sarvam ākramya viśvadhṛk  Vdha 
prādāc chakrāya rājendra baddhvā daityeśvaraṃ balim 
kaśyapena stutas tv evaṃ tasya putratvam āgataḥ  Vdha 
vajra uvāca
stavena yena tuṣṭāva kaśyapo madhusūdanam 
taṃ stavaṃ tvaṃ samācakṣva sarvapāpaharaṃ śivam  Vdha 
mārkaṇḍeya uvāca
śṛṇu rājan stavaṃ puṇyaṃ kaśyapena prakīrtitam 
kṣīrodaśayanād dṛṣṭvā devadevaṃ samutthitam  Vdha 
kaśyapa uvāca
oṃ namo 'stu te devadeva
ekaśṛṅga
vṛṣārcita
sindhuvṛkṣa
vṛṣākape
surapa
anindita
bhadra
kapila
viṣvaksena
dhruva
dharma
dharmadhvaja
vaikuṇṭha
vṛṣāvarta
anādimadhyanidhana
janapriya
vṛṣṇija
amṛteśaya
sanātana
tridhāman
tridhāma
tuṣita
dundubhe
mahatāṃloka
lokanābhe
padmanābha
viriñca
bahurūpa
akṣaṇādakṣaya 
havyabhuk
khaṇḍaparaśo
cakra
muṇḍakeśa
haṃsa
mahādakṣiṇa
hṛṣīkeśa
sūkṣma
mahāmunistoma 
virajastama
sarvalokapratiṣṭha
śipiviṣṭa
atapā
agraja
dharmaja
dharmanābha
gabhastinābha
candraratha
apāpman
tvam eva
samudravāsa aja
ekapāt
sahasrarambhita
mahāśīrṣa
sahasradṛk
sahasrapāda
ayomukha
mahāpuruṣa
sahasrabāho
sahasramūrte
sahasrākṣa
sahasraprabhava
sahasraśas tvām āhur vedavido vedavidam
sarveṣām eva viśvatvam āhuḥ
puṣpahāsa
paramacaratvam eva vauṣaṭ
vaṣaṭkāra
svāhā makheṣu bhāgaprāśinaṃ śatadhāraṃ sahasradhāraṃ ca
bhūr vā bhuvar vā tvam eva
brahmamaya
brāhmaṇeya
brahmā
diśas tvam eva
dyaur asi
pṛthivy asi
mātariśvāsi hotā potā
mantā netā
homyahetus tvam evāgrya
viśvadhāmnā tvam eva
digbhiḥ sragbhāṇḍa ījyo 'si
samādhāsi 
semiṃdhis  tvam eva
gatir matimatām asi
yogo 'si
mokṣo 'si
param asi
srug asi
dhātāsi
yajño 'si
somo 'si
dhūmo 'si
dīkṣāsi
dakṣiṇāsi
viśvam asi
sthavira
turāṣāḍ
hiraṇyagarbha
nārāyaṇa
ananta
vṛṇasame
ādityavarṇa
ādityatejāḥ
mahāpuruṣa
puruṣottama
ādideva
padmanābha
padmahāsa
padmaśaya
padmākṣa
hiraṇyāgrakeśa
śukla
viśvātman
viśvadeva
viśvatomukha
viśvākhya
viśvasaṃbhava
viśvabhuk tvam eva bhuvikrama atibhūḥ prabhākara śambhuḥ bhuvaḥsvayaṃbhū
bhūtādiḥ
mahābhūta
viśvaga
viśvaṃ tvam eva
viśvagoptāsi
pavitram asi
haviḥ
viśvadhāta
ūrdhvakarma
amṛtattvāgra 
bhuvaḥpāta
ghṛtākta  agne
druhiṇa
anantakarman
vaśaṃ prāgyaṃ
viśvapārśva
pārśva
tvam eva viśva varārthinas trāhīti
stotreṇa yaḥ kāśyapanirmitena stotraṃ sadā devavarasya kartā 
kālyaṃ śucis tadgatamānasena gantā sa lokān puruṣottamasya  Vdha 
 iti śrīviṣṇudharmottare tṛtīyakhaṇḍe mārkaṇḍeyavajrasaṃvāde kaśyapastotravarṇano nāma catuś
catvāriṃśadadhikatriśatatamo 'dhyāyaḥ   
vajra uvāca
prasādaṃ paramaṃ tasya keśavasya mahātmanaḥ 
brūhi bhaktajane mahyaṃ devadevasya cakriṇaḥ  Vdha 
na hi tṛpyāmy ahaṃ tasya śṛṇvānaḥ śravaṇāmṛtam 
hastatrāṇaprado loke ya ekaḥ patatāṃ nṛṇām  Vdha 
mārkaṇḍeya uvāca
devāś ca ṛṣayaś caiva vivadantaḥ purānagha 
bījair yaṣṭavyam ity etat trivarṣaparamoṣitaiḥ  Vdha 
ajasaṃjñāni bījāni chāgaṃ ghnantum athārhasi 
pakṣo 'yam āsīd dharmajña ṛṣīṇāṃ bhāvitātmanām  Vdha 
devānāṃ tu paśuḥ pakṣas tato mārgāgato 'bhavat 
rājoparicaro nāma vasur vasumatāṃ varaḥ  Vdha 
devāś ca ṛṣayaś caiva papṛcchantas tadā vasum 
yathopanītair yaṣṭavyam ity uktaṃ vasunā purā  Vdha 
gatenānṛtavākyena rājā hiṃsāpravartinā 
nityamākāśago bhūtvā bhūmer vivarago 'bhavat  Vdha 
bhūmer vivaragasyātha devapakṣārthavādinaḥ 
nidhanārthaṃ matiṃ cakrur devabhaktasya dānavāḥ  Vdha 
teṣāṃ cikīrṣitaṃ śrutvā devāḥ śīghraparākramāḥ 
nyavedayaṃs tathā cakraṃ devācārye bṛhaspatau  Vdha 
bṛhaspatis tato gatvā bhūmer vivaragaṃ nṛpam 
rakṣām adhyāpayām āsa vaiṣṇavīm aparājitām  Vdha 
bhūtabhavyabhaviṣyāṇāṃ karmaṇām anukīrtanaiḥ 
nirmitā brahmaṇā vidyā sarvabādhākṣayaṃkarī 
adhyāpya taṃ ca rājānam idam āha bṛhaspatiḥ  Vdha 
bṛhaspatir uvāca
ihastho bhokṣyase rājan vasor dhārāṃ hutāṃ dvijaiḥ 
devatānāṃ prasādena tayā cāpyāyitaḥ sadā  Vdha 
vidyayā cānayā rājann avadhyas tvaṃ bhaviṣyasi 
bhūmer vivarasaṃstho 'pi daityadānavarākṣasān 
evam uktvā sa rājānaṃ tatraivāntaradhīyata  Vdha 
vajra uvāca
rakṣāṃ tu tāṃ me kathaya dvijendra kṛtā tu yā devapurohitena 
rājño vasor bhūmibilasthitasya rakṣā hi sāgryā paramā matā me  Vdha 
  iti śrīviṣṇudharmottare tṛtīye khaṇḍe mārkaṇḍeyavajrasaṃvāde bhūvivarasthitarājño rakṣāvarṇano nāma pañcacatvāriṃśadadhikatriśatatamo  
'dhyāyaḥ    
mārkaṇḍeya uvāca
oṃ namo bhagavate vāsudevāya  Vdha  namo
anantāya  Vdha 
sahasraśīrṣāya  Vdha 
kṣīrodārṇavaśāyine  Vdha 
śeṣabhogaparyaṅkāya  Vdha 
garuḍavāhanāya  Vdha 
ajāya  Vdha 
ajitāya  Vdha 
pītavāsase  Vdha 
vāsudeva  Vdha 
saṃkarṣaṇa  Vdha 
pradyumna  Vdha 
aniruddha  Vdha 
hayaśiro  Vdha 
varāha  Vdha 
narasiṃha  Vdha 
vāmana  Vdha 
trivikrama  Vdha 
rāma  Vdha 
rāma  Vdha 
rāma  Vdha 
namo 'stu te namo 'stu te namo 'stu te  Vdha 
asuravaradaityadānavayakṣarākṣasabhūtapretapiśācakumbhāṇḍasiddhayoginīḍākinīskandapurogān grahān nakṣatragahāṃś cānyān
hana hana
paca paca
matha matha
vidhvaṃsaya vidhvaṃsaya
vidrāvaya vidrāvaya
śaṅkhena
cakreṇa
vajreṇa
gadayā
musalena
halena
bhasmīkuru  Vdha 
sahasrabāho  Vdha 
sahasrapraharaṇāyudha  Vdha 
jaya jaya  Vdha 
vijaya vijaya  Vdha 
aparājita  Vdha 
apratihatanetra  Vdha 
jvala jvala
prajvala prajvala  Vdha 
viśvarūpa  Vdha 
bahurūpa  Vdha 
madhusūdana  Vdha 
mahāvarāha  Vdha 
mahāpuruṣa  Vdha 
vaikuṇṭha  Vdha 
nārāyaṇa  Vdha 
padmanābha  Vdha 
govinda  Vdha 
dāmodara  Vdha 
hṛṣīkeśa  Vdha 
keśava  Vdha 
sarvāsurotsādana  Vdha 
sarvabhūvaśaṃkara  Vdha 
sarvaduḥsvapnaprabhedana  Vdha 
sarvayantraprabhañjana  Vdha 
sarvanāgamardana  Vdha 
sarvadevamaheśvara  Vdha 
sarvabandhavimokṣaṇa  Vdha 
sarvāhitamardana  Vdha 
sarvajvarapraṇāśana  Vdha 
sarvagrahanivāraṇa  Vdha 
sarvapāpapraśamana  Vdha 
janārdana  Vdha 
namo 'stu te svāhā  Vdha 
ya imām aparājitāṃ paramavaiṣṇavīṃ siddhāṃ mahāvidyāṃ japati paṭati śṛṇoti smarati dhārayati
kīrtayati vā na tasyāgnivāyuvajropalāśanibhayam
na samudrabhayam
na grahabhayam
na caurabhayam
śvāpadabhayaṃ vā na bhavet  Vdha 
kvacidrātryandhakārastrīrājakulavidveṣaviṣopaviṣagaragadavaśīkaraṇaṃ vidveṣaṇaṃ
vidveṣaṇoccāṭanavadhabandhamabhayaṃ vā na bhavet  Vdha 
etair mantrair udāhṛtaiḥ siddhaiḥ saṃsiddhapūjitaiḥ  tad yathā
oṃ namo 'stu te
anaghe  Vdha 
ajite  Vdha 
amite  Vdha 
amṛte  Vdha 
aparājite  Vdha 
paṭhitasiddhe  Vdha 
smarātisiddhe  Vdha 
ekānaṃśe  Vdha 
ume  Vdha 
dhruve  Vdha 
arundhati  Vdha 
sāvitri  Vdha 
gāyatri  Vdha 
jātavedasi  Vdha 
mānastoke  Vdha 
sarasvati  Vdha 
dharaṇi  Vdha 
dhāraṇi  Vdha 
saudāmani  Vdha 
aditi  Vdha 
diti  Vdha 
vinate  Vdha 
gauri  Vdha 
gāndhāri  Vdha 
mātaṅgi  Vdha 
kṛṣṇayaśodhe  Vdha 
satyavādini  Vdha 
brahmavādini  Vdha 
kāli  Vdha 
kāpāli  Vdha 
nidre  Vdha 
satyopayānakari  Vdha 
sthalagataṃ jalagatam antarikṣagataṃ vā rakṣa rakṣa sarvabhūtebhyaḥ sarvopadravebhyaḥ svāhā  Vdha 
yasyāḥ praṇaśyate puṣpaṃ garbho vā patate yadi 
mriyante bālakā yasyāḥ kākavandhyā ca yā bhavet  Vdha 
śastraṃ dhārayate hy eṣāṃ samare kāṇḍadāruṇi 
gulmaśūlākṣirogāṇāṃ kṣipraṃ nāśayati vyathām 
śirorogajvarāṇāṃ ca nāśanī sarvadehinām  Vdha 
tad yathā
hana hana
kālaṃ sara sara
gauri gauri
dhama dhama
vidye
alitāle  māle
gandhe
bandhe
paca paca
vidye
nāśaya vā saṃhara duḥsvapnaṃ vināśaya  Vdha 
nāśani  Vdha 
rajani  Vdha 
saṃdhye  Vdha 
dundubhināde  Vdha 
mānasavege  Vdha 
śaṅkhini  Vdha 
vajriṇi  Vdha 
cakriṇi  Vdha 
śūlini  Vdha 
apamṛtyuvināśini  Vdha 
viśveśvari  Vdha 
drāvaḍi drāvaḍi   Vdha 
keśavadayite  Vdha 
paśupatisahite  Vdha 
dundubhidamani  Vdha 
śabari  Vdha 
kirāti  Vdha 
mātaṅgi  Vdha 
oṃ drauṃdrauṃ jroṃjroṃ kroṃkroṃ
turu turu
yeṣāṃ dviṣanti pratyakṣaṃ paro'kṣaṃ vā sarvān
dama dama
marda marda
tāpaya tāpaya
gopaya gopaya
utsādaya utsādaya  Vdha 
brahmāṇi  Vdha 
maheśvari  Vdha 
varāhi  Vdha 
vaināyiki  Vdha 
upendri  Vdha 
āgneyi  Vdha 
cāmuṇḍe  Vdha 
vāruṇi  Vdha 
vāyavye  Vdha 
rakṣa rakṣa
pracaṇḍavidye  Vdha  oṃ
indropendrabhagini  Vdha 
vijaye  Vdha 
śāntisvastipuṣṭivivardhini  Vdha 
kāmāṅkuśe  Vdha 
kāmadudhe  Vdha 
sarvakāmavaraprade  Vdha 
sarvabhūteṣu māṃ priyaṃ kuru kuru  Vdha 
ākarṣaṇi  Vdha 
āveśani  Vdha 
jvālāmālini  Vdha 
śoṣaṇi  Vdha 
saṃmohani  Vdha 
nīlapatāke  Vdha 
mahānīle  Vdha 
mahāgauri  Vdha 
mahāśrī  Vdha 
mahācāndri  Vdha 
mahāsauri  Vdha 
mahāmāyuri  Vdha 
ādityaraśmi  Vdha 
jāhnavi  Vdha 
yamaghaṇṭe  Vdha 
kiṇikiṇi  Vdha 
cintāmaṇi  Vdha 
surabhi  Vdha 
sarvāsurotpanne  Vdha 
sarvakāmadughe  Vdha 
yathāmanīṣitaṃ kāryaṃ tan mama sidhyatu svāhā  Vdha 
oṃ svāhā  Vdha 
oṃ bhūḥsvāhā  Vdha 
oṃ bhuvaḥsvāhā  Vdha 
oṃ svaḥsvāhā  Vdha 
oṃ bhurbhuvaḥsvaḥsvāhā  Vdha 
yatraivāgataṃ pāpaṃ tatraiva pratigacchatu svāhā  Vdha  oṃ
bale  Vdha 
mahābale  Vdha 
asiddhasādhani  Vdha 
svāhāty oṃ  Vdha 
amoghāṃ paṭhitasiddhāṃ vaiṣṇavīm aparājitāṃ dhyāyet  Vdha 
mārkaṇḍeya uvāca
evaṃ hi kṛtarakṣasya vasudhārām upāśnataḥ 
vasor vasumatīgarte tiṣṭhato danunandanāḥ  Vdha 
ajagmur vividhākārāś caturaṅgabalānvitāḥ 
nānāpraharaṇā dagdhā bhīmavācaḥ sadāruṇāḥ  Vdha 
āgamya vāgbhir ugrābhis tarjayantaś ca te vasum 
nirjaghnur āyudhair bhīmair devapakṣaparaṃ sadā  Vdha 
na ca te 'sya rujaṃ cakrur na ca tān apy udīkṣitā 
cintayām āsa deveśaṃ manasā madhusūdanam  Vdha 
tato niṣphalayatnās te dṛṣṭvā tan mahad adbhutam 
jagmuḥ sarve gṛhān eva vilakṣā daityadānavāḥ  Vdha 
teṣu niṣphalayatneṣu devo garuḍam abravīt 
deva
gatvā garuḍa rājānam vasuṃ śīghram ihānaya  Vdha 
evam uktaḥ sa garuḍo devadevena cakriṇā 
pakṣavātārṇavakṣobha
 kṣubdhayādogaṇo yayau  Vdha 
dadarśa ca bhuvo garte dhyānasaṃmīlitekṣaṇam 
vasurājo 'pi garuḍaṃ dadarśa harivāhanam  Vdha 
sa dṛṣṭvā garuḍaṃ prāptaṃ kṛṣṇabhaktisamanvitam 
tuṣṭāva garuḍaṃ vāgbhir arthyābhir amitakriyaḥ  Vdha 
vasur uvāca
namasyāmi mahābāhuṃ khagendraṃ harivāhanam 
viṣṇor dhvajāgrasaṃsthāna vitrāsitamahāsura  Vdha 
namas te nāgadarpaghna vinatānandavardhana 
svapakṣavātanirdhūta dīnadaityanirīkṣita  Vdha 
parasparasya śāpena supratīka vibhāvaso 
gajakacchapatāṃ prāptau tāv ubhau vairasaṃyutau  Vdha 
ṣaḍ ucchrito yojanāni gajas taddviguṇāyataḥ 
kūrmas triyojanotsedho daśayojanamaṇḍalaḥ  Vdha 
nakhasthau tau tvayā nītau hatau bhuktau ca pakṣipa 
parasparakṛtocchrāyau dvārau ca parimokṣitau  Vdha 
niṣādaviṣayaṃ bhuktaṃ tatra krūram aninditam 
niṣādīśastato 
muktas tatrāpi brāhmaṇas tvayā  Vdha 
tvayā rohiṇivṛkṣasya yojanānāṃ śātāyatā 
śākhā bhinnāḥ sthitā yatra vālakhilyāḥ sahasraśaḥ  Vdha 
tāṃs tu vaktragatān kṛtvā nakhasthair gajakacchapaiḥ 
nabhasy eva nirālambe sarvataḥ parivāritaḥ  Vdha 
tvayā jitvā raṇe sarvān devāñ śakrapurogamān 
āhṛtaṃ tu paraṃ somaṃ vahner vāpy atha kāśyapa  Vdha 
nāgau dṛṣṭiviṣau kṛtvā rajasā bhuvi cakṣuṣoḥ 
jihvāgranityagaṃ bhuñjañ cakre tau devanirmitau  Vdha 
āhṛtyāpi tvayā somaṃ nītam eva na bhakṣitam 
tena viṣṇor dhvajasthāne vāhanatvaṃ gato hy asi  Vdha 
tvayā nikṣipya darbheṣu somaṃ nāgāś ca vañcitāḥ 
jahāra sahasā yatra tac chīghraṃ balasūdanaḥ  Vdha 
yatra jihvā dvidhā bhūtā pannagānāṃ dvijottamāḥ 
vinatā mocitā dāsyāt kaṭvā pūrvaṃ jitā paṇe  Vdha 
uccaiḥśravās tu kiṃvarṇaḥ śukla ity eva bhāṣatī 
kṛṣṇavālam ahaṃ manye pucchaṃ dṛṣṭvaiva vākchalāt  Vdha 
tvayā vajraprahāreṇa pakṣayuktaṃ purā svayam 
dadhīcivajraśakrāṇāṃ mānanārthāya nānyathā  Vdha 
tasya pakṣasya devendro yadā nāntaṃ hi dṛṣṭavān 
tadā tava suparṇeti nāma khyātaṃ jagattraye  Vdha 
tejasā bhāskaraṃ devaṃ javena ca samīraṇam 
na te tulyo mahābhāga nāgapakṣakṣayaṃkara  Vdha 
dhyānamātre tvayi vibho viśvaṃ sthāvarajaṅgamam 
kṣipraṃ praṇāśam āyāti tathā sarvabhayāni ca  Vdha 
svakayā pakṣanāḍyā tvaṃ brahmāṇḍaṃ sakalaṃ vahan 
nopayāsi prabho khedaṃ yathā devo janārdanaḥ  Vdha 
tvam ṛṣis tvaṃ mahābhāgas tvaṃ devaḥ patageśvaraḥ 
tvaṃ prabhus tapanaprakhyas tvaṃ nas trāṇam anuttamam  Vdha 
balormimān sādhvaradīnasattvaḥ samṛddhimān duṣprasahas tvam eva 
tapaḥ śrutaṃ sarvam ahīnakīrtir anāgatādīn viṣayāṃś ca vetsi  Vdha 
tvam uttamaḥ sarvam idaṃ carācaraṃ gabhastibhir bhānur ivāvabhāse 
samākṣipan bhānusutaprabhāṃ muhus tvam antakaḥ sarvam idaṃ dhruvādhruva   Vdha 
divākaraḥ parikramati yathā dahan prajās tathā dahasi hutāśanaprabha 
bhayaṃkaraḥ pralaya ivāgnir utthito vināśayaty uragaparivartapāntakṛt   Vdha 
khageśvaraṃ śaraṇam upāgato 'smy ahaṃ mahaujasaṃ vitimirabhragocaram  
mahābalaṃ garuḍam upetya khecaraṃ mahaujasaṃ varadam ajeyam aklamam  Vdha 
 iti śrīviṣṇudharmottare tṛtīye khaṇḍe mārkaṇḍeyavajrasaṃvāde garuḍastotraṃ nāma
ṣāṭcatvāriṃśadadhikatriśatatamo 'dhyāyaḥ 
mārkaṇḍeya uvāca
stutas tu garuḍo rājñā pṛṣṭhamāro 'py apārthivam 
darśayām āsa devasya viṣṇor amitatejasaḥ  Vdha 
sa dṛṣṭvā devadeveśam praṇatārtivināśanam 
tuṣṭāva bhaktyā rājendra deveśam aparājitam  Vdha 
vasur uvāca
namas te puṇḍarīkākṣa śaraṇāgatavatsala 
daityadānavadarpaghna praṇatārtivināśana  Vdha 
kāmakāmada kāmaghna viśvayone jagatpate 
mahāmūrtiniśotthasya tamasaḥ pravināśana  Vdha 
na te viduḥ suragaṇāḥ prabhavaṃ na maharṣayaḥ 
ādis tvaṃ sarvadharmāṇām ṛṣīṇāṃ ca jagadguro  Vdha 
sūkṣmas tvaṃ sarvabhūtebhyo mahadbhyaś ca mahattaraḥ 
dūragas tvaṃ mahābhāga sarveṣām api cāgataḥ  Vdha 
sarvabhūtāntarastho 'pi karmabhir na ca lipyase 
aśarīraḥ śarīrasthaḥ sarvabhūteṣv avasthitaḥ  Vdha 
puruṣas tvaṃ tvam avyaktas tvam ātmā buddhir eva ca 
mahābhūtāni bhagavas tvaṃ tathaivendriyāṇi ca  Vdha 
yogibhir mṛṣyase yoga jñānajñeya purātana 
ye tvāṃ bhajanti te yānti bhagavan paramāṃ gatim  Vdha 
jayam anagham ajeyaṃ viśvagaṃ devadevaṃ tridaśaripuvināśe nityam udyuktaśaktim 
dvijasuravaravandyaṃ nāśanaṃ kalmaṣāṇāṃ śaraṇam upagato 'haṃ vāsudevaṃ śaraṇyam  Vdha 
 iti viṣṇudharmottare tṛtīyakhaṇḍe mārkaṇḍeyavajrasaṃvāde vāsudevastotraṃ nāma saptacatvāriṃśadadhikatriśatatamo 'dhyāyaḥ   
mārkaṇḍeya uvāca
vasunā vasuveśena vāgminā viṣṇur īḍitaḥ 
uvāca prāñjaliṃ prahvaṃ pārthivaṃ purataḥ sthitam  Vdha 
vāsudeva uvāca
nānṛtaṃ nṛpa vaktavyaṃ prāṇaiḥ kaṇṭhagair api 
dharmapraśno na vaktavyas tathaikena viśeṣataḥ  Vdha 
bahujñenāpi dharmajña dharmakāmena karhicit 
durvijñeyās tathā dharmāḥ sūkṣmā rājan duranvayāḥ  Vdha 
tasmān naikena vaktavyāḥ kadācid api jānatā 
uktvānṛtaṃ mahat prāptaṃ tvayā kṛcchraṃ narādhipa  Vdha 
gatibhraṃśas tathaivāptā devajñārthavādinā 
mama bhakto 'si satataṃ tena te niṣkṛtiḥ kṛtā  Vdha 
kālenālpena kalpena yā na śakyā surāsuraiḥ 
gaccha pālaya rājyaṃ tvaṃ tathaivāvicalo bhava  Vdha 
nāvamānaṃ tvayā kāryaṃ brāhmaṇānāṃ kathaṃcana 
brāhmaṇo hi mahad bhūtaṃ vijñeyaṃ daivataṃ param  Vdha 
mārkaṇḍeya uvāca
evam uktvā vasuṃ viṣṇus tatraivādarśanaṃ gataḥ 
tārkṣyeṇa sahito rājan vismitaś cābhavad vasuḥ  Vdha 
rājyaṃ cāvāpa bhūyo 'pi khecaratvaṃ tathaiva ca 
tataḥ sabhājitaś cāpi devaiḥ sarvaiḥ samāgataiḥ  Vdha 
evaṃ sa devena hi bhaktiyukto rasātalastho vasudhādhipeśaḥ 
bhayāt sughorāt pravimucya yukto rājyena gatvā nabhasas tathaiva  Vdha 
 iti viṣṇudharmottare tṛtīyakhaṇḍe mārkaṇḍeyavajrasaṃvāde vasūpākhyānaṃ nāmāṣṭacatvāriṃśadadhikatriśatatamo 'dhyāyaḥ   
vajra uvāca
viśvarūpaṃ samācakṣva devadevasya cakriṇaḥ 
kasya tūddarśitaṃ tena bhṛguvaṃśavivardhana  Vdha 
mārkaṇḍeya uvāca
ekāntabhāvanābhaktair dṛṣṭāni bahuśaḥ purā 
viśvarūpāṇi devasya yāny aśakyāni bhāṣitum  Vdha 
vāsudevaprasādena na bhaved divyadarśanaḥ 
viśvarūpadharaṃ draṣṭuṃ tāvac chaktir na vidyate  Vdha 
tatra yad darśitaṃ caiva nāradasya purānagha 
tat te 'haṃ saṃpravakṣyāmi viśvadevena viṣṇunā  Vdha 
nāradaḥ sumahadbhūtaṃ naranārāyaṇāśrayam 
badaryāśramam ity uktaṃ jagāmātimanoharam  Vdha 
caturātmā harir yatra dharmaputratvam āgataḥ 
hariḥ kṛṣṇo naraś caiva tathā nārāyaṇaḥ prabhuḥ  Vdha 
hariḥ kṛṣṇaḥ sthitau vṛtte tadā lokāntare kila 
naranārāyaṇau devau tapasy ugre tathā ratau  Vdha 
aṣṭacakre sthitau yāne bhūtiyukte manohare 
ekapādau nirālambau tathaivordhvabhujāv ubhau  Vdha 
dadarśa nāradas tatra tāv ubhau dīptatejasau 
abhivādya gatau devau tayos tu purataḥ sthitaḥ  Vdha 
pādyārghācamanīyādyaiḥ pūjitaḥ saṃs tadā dvijaḥ 
naranārāyaṇābhyāṃs tu tatrovāsa tadāśrame  Vdha 
āśramasthaḥ sa viprendraḥ kadācid devasattamau 
dadarśa vighnaṃ kurvāṇau devakarma tathānaghau  Vdha 
tataḥ kṛtāhnikau prāha nāradas tau jagadgurū 
bhavantau jagatāṃ nāthau bhavantau parameśvarau  Vdha 
ārādhanārthaṃ kasyeha tapasy abhiratāv ubhau 
bhavadbhyām arcyate kaś ca daive pitrye ca kalpyate  Vdha 
prakṛtir yā parāsmākaṃ yataḥ sarvasya saṃbhavaḥ 
maryādādarśanārthāya navaṃ tam aparājitam  Vdha 
pūjayāmaḥ sadā brahman daive pitrye ca kalpite 
viprān devagurūn gāś ca pitṝṃś caiva jagattraye  Vdha 
ye 'rcayanty arcayanty eva taṃ devaṃ parameśvaram 
yo 'yam apy arcayed devaṃ tena syāt pūjito hariḥ  Vdha 
vidhihīnaṃ mahābhāga sa hi sarvagato yataḥ 
devasyānyasya yac cārcāṃ kartukāmo 'rcayed dharim  Vdha 
tena tasya kṛtārcā syād dvijaśreṣṭha vidhānataḥ 
deve yasmāt surāḥ sarvaṃ trailokyam api yad gatam  Vdha 
kṛtā trailokyapūjā syād viṣṇupūjāvidhāyinā 
nāsti lokeṣu tad brahma yatra nāsti janārdanaḥ  Vdha 
na tad apy asti lokeṣu yan na viṣṇau pratiṣṭhitam 
yasmin sarvaṃ yataḥ sarvaṃ yaḥ sarvaṃ sarvataś ca yaḥ  Vdha 
yaś ca sarvamayo nityaṃ tasmai sarvātmane namaḥ 
kṣīrodamadhye dvīpo 'sti bahuyojanavistṛtaḥ  Vdha 
tatra te puruṣāḥ śvetāḥ śaśāṅkasamatejasaḥ 
upetāś ca tathā sarve cakravartyupalakṣaṇaiḥ  Vdha 
pañcarātravidhānajñāḥ pūjayanti sadā harim 
māyādeham athāsthāya devo 'pi madhusūdanaḥ  Vdha 
tatpūjāṃ pratigṛhṇāti śirasā satataṃ hariḥ 
taiḥ sārdhaṃ ramate nityaṃ taiś ca saṃpūjyate sadā  Vdha 
ekāntabhāvopagatā ye bhavantīha mānavāḥ 
akāmāś ca jagannātham arcayanti sadā ca ye  Vdha 
te yānti deham utsṛjya tad dvīpaṃ śvetasaṃjñitam 
aniṣyandā nirāhārāḥ sarvajñāḥ sarvadarśinaḥ  Vdha 
sarveśvarā nityatṛptāḥ paraṃ sukham upāgatāḥ 
pūjayanti hariṃ tatra divyaṃ varṣaśataṃ punaḥ  Vdha 
tato 'rkamaṇḍalaṃ bhittvā aniruddhaṃ vaśanti te 
brahmaṃs tapobhiḥ pradyumnaṃ tataḥ saṃkarṣaṇaṃ prabhum  Vdha 
vāsudevaṃ tataḥ prāpya tenaiva sadṛśās tataḥ 
bhavanti sarve sarvatra sarvadā sarvaśaktayaḥ  Vdha 
muktāś ca sarvaduḥkhebhyaḥ paraṃ sukham upāgatāḥ 
sa tvaṃ śīghram ito gatvā śvetadvīpanivāsinaḥ  Vdha 
paśya tvaṃ puruṣān brahman prasannaḥ sa vibhus tava 
darśayiṣyati rūpaṃ tu trailokyādbhutam adbhutam  Vdha 
viśvaṃ brāhmaṇaśārdūla prītaṃ madhuniṣūdanam 
ekataś ca dvitaś caiva tritaś caiva mahātapāḥ  Vdha 
taṃ tu deśaṃ gatā brahman na tair dṛṣṭo janārdanaḥ 
ekāntabhāvopagatās tena yasmāj jagadguroḥ  Vdha 
kevalaṃ taiḥ śritaḥ ślokaḥ śvetadvīpanivāsibhiḥ 
udīrito mahābhāgaiḥ sarvakalmaṣavarjitaiḥ  Vdha 
jitaṃ te puṇḍarīkākṣa namas te viśvabhāvana 
namas te 'stu hṛṣīkeśa mahāpuruṣa pūrvaja  Vdha 
ślokam etaṃ tu te śrutvā śrutavantas tathā giram 
aśarīrāṃ mahābhāga sarvabhūtāvahāṃ hareḥ  Vdha 
śvetadvīpam athāsādya mṛtyum āpnoti karhicit 
śvetadvīpe gatir nāsti vinā caikāntibhir dvijāḥ  Vdha 
sāmānyabhāvanā bhaktā bhavantaś ca tapodhanāḥ 
tapasogreṇa saṃyuktās tena me deśam āgatāḥ  Vdha 
sāmānyabhaktisattvāś ca punar vrajata mā ciram 
bhavadbhiḥ puruṣā dṛṣṭāḥ śvetadvīpanivāsinaḥ  Vdha 
ebhiḥ ślokais tathā dṛṣṭo bhavatīti janārdanaḥ 
ekāntabhāvanāsaktaiḥ ślokais tu puruṣair imam  Vdha 
japtavyaṃ satataṃ viprās tataḥ punar ihaiṣyatha 
śloko 'yaṃ pāvanaḥ puṇyaḥ sarvāghaviniṣūdanaḥ  Vdha 
ślokair bhāvena kartavyau japahomau vijānatā 
dhūpadīpānnapuṣpāṇāṃ tathaiva ca nivedanam  Vdha 
ślokam etaṃ paṭhed viprā namaskāre pradakṣiṇe 
snānam etena kartavyaṃ tathā cānte jalaṃ dvijāḥ  Vdha 
sarvapāpaharaṃ puṇyaṃ mokṣadaṃ sarvakāmadam 
śloka eṣa vinirdiṣṭaḥ sarvakāmapradaḥ śivaḥ  Vdha 
āpatprāptena japtavyaṃ tan mokṣārthaṃ tathaiva ca 
etasya jāpaḥ kartavyo nityam eva vijānatā  Vdha 
etasya jāpāt puruṣaḥ sarvān kāmān upāśnute 
etāṃ śrutvā tu te vāṇīṃ cāgatā magadhāḥ punaḥ  Vdha 
dṛṣṭavanto vasuṃ tatra yajamānaṃ mahīpatiṃ 
yājako yasya dharmātmā devācāryo bṛhaspatiḥ  Vdha 
adṛśyena hṛto bhāgas tatra devena viṣṇunā 
jagṛhur devatāḥ sarvā dṛśyabhāgāt purodhasaḥ  Vdha 
viṣṇuṃ prati gatakrodhaṃ devācāryaṃ bṛhaspatim 
ekataś ca dvitaś caiva tritaś caivam avocatam  Vdha 
adṛśyaḥ sarvadevānāṃ taṃ kathaṃ draṣṭum icchasi 
ity evam anunītas tu devācryo bṛhaspatiḥ  Vdha 
samāpayām āsa tadā taṃ yajñaṃ pārthivasya ca 
ekāntabhāvopagatā ṛṣayo 'pi janārdanam  Vdha 
āgatā devakāryārthaṃ śvetadvīpāt purā dvija 
śvetadvīpaṃ punaḥ prāptaṃ punarāvṛttidurlabham  Vdha 
tasmāt taṃ devadeveśaṃ tatrasthaṃ paśya nārada 
tvayāpi devakāryāṇi kartavyāni bahūny atha  Vdha 
śvetadvīpagatasyāpi tena te dvija sāmpratam 
na bhaviṣyati lokeṣu gatir nirvāṇakāriṇī 
kalpāvasāne tu gatiṃ tāṃ tvaṃ vipra gamiṣyasi  Vdha 
mārkaṇḍeya uvāca
evam uktas tataḥ śīghraṃ manomārutaraṃhasā 
abhivādyātha tau devau taṃ dvīpaṃ nārado gataḥ  Vdha 
sa tatra gatvā dadṛśe śvetadvīpanivāsinaḥ 
pūjayām āsa śirasā tāṃś ca bhaktyā sa nāradaḥ  Vdha 
prāpya śvetaṃ mahādvīpaṃ nārado hṛṣṭamānasaḥ 
dadarśa tān eva narāñ śvetāṃś candraprabhāñ śubhān  Vdha 
pūjayām āsa śirasā manasā tais tu pūjitaḥ 
didṛkṣur jāpyaparamaḥ sarvakṛcchradharaḥ smṛtaḥ  Vdha 
bhūtvaikāmanā vipraś cordhvabāhur mahābhujaḥ 
stotraṃ jagau sa viśvāya nirguṇāya guṇātmane  Vdha 
vāsudevāya śāntāya tathā viśvasṛje dvija 
anantāyāprameyāya sarvagāyātiraṃhase  Vdha 
amitabalaparākramāya tasmai tridaśamunipratipūjitāya nityam 
bhavabhavabharanāśanāya viṣṇoḥ praṇatajanapratipāpanāśanāya  Vdha 
 iti śrīviṣṇudharmottare tṛtīye khaṇḍe mārkaṇḍeyavajrasaṃvāde śrīnāradasya śvetadvīpagamanavarṇano 
 nāmaikonapañcāśadadhitriśatatamo 'dhyāyaḥ   
nārada uvāca
namo 'stu te
devadeva  Vdha 
niṣkriya  Vdha 
nirguṇa  Vdha 
lokasākṣin  Vdha 
kṣetrajña  Vdha 
anantapuruṣa  Vdha 
mahāpuruṣa  Vdha 
triguṇapradhāna  Vdha 
amṛta  Vdha 
vyoma  Vdha 
sanātana  Vdha 
sadasadvyaktāvyakta  Vdha 
ṛtadhāma  Vdha 
pūrva  Vdha 
ādideva  Vdha 
suprajāpate  Vdha 
mahāprajāpate  Vdha 
ūrjaspate  Vdha 
vācaspate  Vdha 
vanaspate  Vdha 
manaḥpate  Vdha 
marutpate  Vdha 
jagatpate  Vdha 
pṛthivīpate  Vdha 
dikpate  Vdha 
salilapate  Vdha 
pūrvanivāsa  Vdha 
brahmapurohita  Vdha 
brahmakāyika  Vdha 
rājika  Vdha 
mahārājika  Vdha 
caturmahārājika  Vdha 
ābhāsvara  Vdha 
mahābhāsvara  Vdha 
saptamahābhāsvara  Vdha 
yāmya  Vdha 
mahāyāmya  Vdha 
saṃjñāsaṃjña  Vdha 
tuṣita  Vdha 
mahātuṣita  Vdha 
pratardana  Vdha 
parinirmitavaśavartin  Vdha 
aparinirmitavaśavartin  Vdha 
yajña  Vdha 
mahāyajña  Vdha 
yajñasaṃbhava  Vdha 
yajñayone  Vdha 
yajñavāha  Vdha 
yajñamukha  Vdha 
yajñahṛdaya  Vdha 
yajñabhāgahara  Vdha 
yajñastuta  Vdha 
pañcayajña  Vdha 
cara  Vdha 
pañcakāla  Vdha 
trigate  Vdha 
pāñcarātrika  Vdha 
vaikuṇṭha  Vdha 
aparājita  Vdha 
nāvamika  Vdha 
paramasvāmin  Vdha 
susnāta  Vdha 
haṃsa  Vdha 
mahāhaṃsa  Vdha 
paramayājñika  Vdha 
sāṃkhyayaugika  Vdha 
amṛteśaya  Vdha 
hiraṇyeśaya  Vdha 
vedaśaya  Vdha 
kuśeśaya  Vdha 
brahmaśaya  Vdha 
padmeśaya  Vdha 
viśveśvara  Vdha 
tvaṃ jaganmayaḥ  Vdha 
tvaṃ jagatprakṛtiḥ  Vdha 
tvaṃ cāgner āsyam  Vdha 
tvaṃ baḍavāmukho 'gniḥ  Vdha 
tvam āhutiḥ  Vdha 
tvam āhutiḥ  Vdha 
tvaṃ sārathiḥ  Vdha 
tvaṃ vaṣatkāraḥ  Vdha 
tvam oṃkāraḥ  Vdha 
tvam annaḥ  Vdha 
tvam annādaḥ  Vdha 
tvaṃ candramāḥ  Vdha 
tvaṃ sūryaś cakṣur ādyam  Vdha 
tvaṃ diggajaḥ  Vdha 
digbhāno  Vdha 
vidigbhāno  Vdha 
hayaśirāḥ  Vdha 
prathaman  Vdha 
trisauparṇadhara  Vdha 
pañcāgne  Vdha 
triṇāciketa  Vdha 
ṣaḍaṅgavidhāna  Vdha 
prāgjyotiṣka  Vdha 
jyeṣṭhasāmaga  Vdha 
vratadhara  Vdha 
atharvaśirāḥ  Vdha 
pañcamahākalpa  Vdha 
arhanācārya  Vdha 
vālakhilya  Vdha 
vaikhānasa  Vdha 
agniyoga  Vdha 
abhagnaparisaṃkhyāna  Vdha 
yugādi  Vdha 
yugamadhya  Vdha 
yuganidhana  Vdha 
akhaṇḍala  Vdha 
prācīnagarbha  Vdha 
kauśika  Vdha 
puruṣṭuta  Vdha 
puruhūta  Vdha 
viśvahūta  Vdha 
viśvahuta  Vdha 
viśvarūpa  Vdha 
anantagate  Vdha 
anantabhoga  Vdha 
ananta  Vdha 
anādimadhya  Vdha 
avyaktanidhana  Vdha 
vratavāsa  Vdha 
samudrādhivāsa  Vdha 
samavāsa  Vdha 
yaśovāsa  Vdha 
lakṣmyāvāsa  Vdha 
kīrtyāvāsa  Vdha 
kavyāvāsa  Vdha 
śrīvāsa  Vdha 
śrīnivāsa  Vdha 
sarvavāsa  Vdha 
vāsudeva  Vdha 
sarvacchandoga  Vdha 
harihaya  Vdha 
harimedha  Vdha 
yajñabhāgahara  Vdha 
varaprada  Vdha 
yama  Vdha 
niyama  Vdha 
mahāniyama  Vdha 
kṛcchrātikṛcchra  Vdha 
mahākṛcchra  Vdha 
sarvakṛcchra  Vdha 
niyamadhara  Vdha 
nivṛttidharma  Vdha 
pravacanagate  Vdha 
pravṛttavedakriya  Vdha 
aja  Vdha 
sarvagata  Vdha 
sarvadarśin  Vdha 
agrāhya  Vdha 
acara  Vdha 
mahāvibhūte  Vdha 
māhātmyaśarīra  Vdha 
pavitra  Vdha 
mahāpavitra  Vdha 
hiranmaya  Vdha 
bṛhat  Vdha 
apratarkya  Vdha 
avijñeya  Vdha 
brahmāgni  Vdha 
prajāsargakara  Vdha 
prajānichanakara  Vdha 
mahāmāyādhara  Vdha 
citraśikhaṇḍa  Vdha 
varaprada  Vdha 
puroḍāśbhāgahara  Vdha 
gatādhvaga  Vdha 
chinnatṛṣṇa  Vdha 
sarvato nivṛtta  Vdha 
brahmarūpa  Vdha 
brahmadhara  Vdha 
brāhmaṇapriya  Vdha 
viśvamūrte  Vdha 
mahāmūrte  Vdha 
bāndhava  Vdha 
bhaktavatsala  Vdha 
brahmaṇyadeva  Vdha 
bhakto 'haṃ tvāṃ didṛkṣur ekāntadarśanāyety oṃ namaḥ  Vdha 
 iti śrīviṣṇudharmottare tṛtīyakhaṇḍe mārkaṇḍeyavajrasaṃvāde śvetadvīpe śrīnāradastotravarṇano nāma pañcāśadadhikatriśatatamo 'dhyāyaḥ 
mārkaṇḍeya uvāca
sa dadarśa tadā viṣṇuṃ viśvarūpadharaṃ harim 
yuktaṃ varṇaiḥ śukraprakhyaiḥ pītaraktasitāsitaiḥ  Vdha 
kvacin mecakasaṃyuktaiḥ kvacin mecakarañjitaiḥ 
kvacic chaśāṅkasaṃkāśaṃ kvacid dhiṅgulasaṃnibham  Vdha 
kvacin marakataprakhyaṃ padmarāganibhaṃ kvacit 
kvacit kanakasaṃkāśaṃ kvacin nīlotpalaprabham  Vdha 
kvacit pāṭalapuṣpābham kvacid gaganasaṃnibham 
kuṃkumakṣodasaṃkāśaṃ haridrakṣodasaṃnibham  Vdha 
kvacid rajopalaprakhyam indranīlanibhaṃ kvacit 
anirdeśyāni varṇāni tathā bibhrat kvacit kvacit  Vdha 
nānāvidhānāṃ sattvānāṃ vadanāni bahūni ca 
brahmaśaṃkaraśakrāṇāṃ yamasya varuṇasya ca  Vdha 
dhanadasya hutāśanasya vāyor nirṛtinas tathā 
grahāṇām atha ṛkṣāṇāṃ rudrāṇāṃ vasubhiḥ saha  Vdha 
ādityānāṃ samarutāṃ bhṛgūṇāṃ ca tathā dvija 
tathaivāṅgiraso rājan sādhyānām aśvibhiḥ saha  Vdha 
daityānām atha nāgānāṃ gandharvoragarakṣasām 
pitṛpannagayakṣāṇāṃ tathā ca piśitāśinām  Vdha 
manuṣyahayanāgānāṃ gajāśvamṛgapakṣiṇāṃ 
dvīpiśārdūlasiṃhānāṃ sarveṣāṃ prāṇinām atha  Vdha 
kānicit tasya saumyāni kānicid bhīṣaṇāni ca 
dadarśa tasya vaktrāṇi śataśo 'tha sahasraśaḥ  Vdha 
vaktreṣu tasya raudrasya prāṇisaṃghāny anekaśaḥ 
dadarśa sarvataś cāgnīn grasyamānāṃś ca viṣṇunā  Vdha 
saumyebhyas tasya vaktrebhyo nirgacchantyas tathā prajāḥ 
vāhāṃś ca vividhāṃs tasya sa dadarśātha nāradaḥ  Vdha 
hastāṃś ca vividhākārān nānāmudrāsamanvitān 
yuktān nānāvidhair bhāṇḍair āyudhaiś ca sahasraśaḥ  Vdha 
sruksruvāvedicamasa kuśakṛṣṇājināgnibhiḥ 
kecic ca kalaśaṃ ghaṇṭāṃ śaṅkhapadmotpalādibhiḥ  Vdha 
kecit khaḍgagadācakra carmaśūlaparaśvadhaiḥ 
kecit pāśamahādaṇḍa kṛpāṇaśarakārmukaiḥ  Vdha 
kecid bhuśuṇḍīlaguḍa śaktivajrāśmapaṭṭiśaiḥ 
bījapūrṇākṣamālāś ca pūrṇapātrais tathā paraiḥ  Vdha 
evaṃ nānāvidhair bhāṇḍaiḥ karāṃs tasya samanvitān 
asaṃkhyeyān mahātejā dadarśa munisattamaḥ  Vdha 
nṛttaśāstravinirdiṣṭo nṛttakarmaṇi cāpy atha 
śirāṃsi dṛṣṭayo hastāṃs tasya devasya dṛṣṭavān  Vdha 
trailokyaṃ ca T kāye sakalaṃ munisattamaḥ 
devadānavagandharva sayakṣoragarakṣasām  Vdha 
dvīpāmbhonidhilokaiś ca pātālaiś caiva saṃyutam 
jagat samagraṃ devasya dehasthaṃ dṛṣṭavān muniḥ  Vdha 
sa dṛṣṭvā paramaṃ rūpaṃ bhīto hṛṣṭaś ca vismitaḥ 
papāta pādayos tasya śirasā sāśrulocanaḥ  Vdha 
stotreṇa caiva tuṣṭāva pūrvoktena janārdanam 
tam uvāca tato devaḥ prahasann ṛṣisattamam  Vdha 
śrībhagavān uvāca
uttiṣṭha mā bhair dharmajña varaṃ vṛṇu yathepsitam 
śrīnārada uvāca
nityam ekāntike deva bhaktir bhavatu sā tvayi 
nānyaṃ varaṃ kāmayāmi narāṇām idam uttamam  Vdha 
mārkaṇḍeya uvāca
tam uvāca tato devaḥ praṇatārtiharo hariḥ 
etan nisargasiddhaṃ te yena tvaṃ dṛṣṭavān mama  Vdha 
viśvarūpam idaṃ brahmann avajñeyaṃ tathā tvayā 
tapas taptaṃ yato vipra mamāpi ca tatas tava  Vdha 
rūpam etat samāsthāya rūpaṃ svaṃ dvija darśitam 
icchārūpāṇy ahaṃ kuryāṃ śataśo 'tha sahasraśaḥ  Vdha 
trailokye yāni rūpāṇi devādīnāṃ dvijottama 
mamaiva tāni jānīha matto 'nyan nāsti kiṃcana  Vdha 
ahaṃ bhūtaṃ ca bhavyaṃ ca vartamānam ahaṃ tathā 
sthāvaraṃ jaṅgamaṃ caiva sarvam evāsmi nārada  Vdha 
sac cāsac cāham evātra tattvam etad bravīmi te 
aśabdam arasaṃ sparśa gandharūpavivarjitam  Vdha 
sarvagaṃ māṃ vijānīhi paramārthena nārada 
yaḥ kariṣyati me stotraṃ stotreṇa tvatkṛtena tu  Vdha 
tasya kāmān vidhāsyāmi ye divyā ye ca mānuṣāḥ 
śvetadvīpe gatis tasya mṛtasya ca bhaviṣyati  Vdha 
śvetadvīpam avāpyāpi naraḥ svastho bhaviṣyasi 
varāhasyāsya kalpasya yāvat kālo 'vaśiṣyate  Vdha 
vārāhe tu gate kalpe tato mātsyo bhaviṣyati 
devakāryāṇi kāryāṇi subahūni yatas tvayā  Vdha 
prādurbhāvagataś cāham anuśāsyas tathā tvayā 
prādurbhāvāṇi me brahman vyatītāni sahasraśaḥ  Vdha 
bhaviṣyanti tathānyāni tatra me śṛṇu kānicit 
aham ekārṇave loke śeṣaparyaṅkaśāyikaḥ  Vdha 
lakṣmīsahāyas tiṣṭhāmi yadā suptaḥ pitāmahaḥ 
ahaṃ matsyas tathā kūrmo haṃso 'ham api nārada  Vdha 
strīrūpeṇa mayā vipra vañcitā daityadānavāḥ 
mayāśvaśirasā vedā dānavebhyas tathā hṛtāḥ  Vdha 
vārāheṇa mayā bhūtvā vasudheyaṃ samuddhṛtā 
vārāheṇa mayā daityāḥ pātālatalagā hatāḥ  Vdha 
nṛvarāheṇa nihato hiraṇyākṣo balotkaṭaḥ 
dānavāś ca hatā yuddhe naranārāyaṇātmanā  Vdha 
lokottare tathā mārge hariḥ kṛṣṇas tathāpy aham 
nārasiṃhena rūpeṇa hiraṇyakaśipur hataḥ  Vdha 
vāmanena mayā bhūtvā bales tribhuvanaṃ hṛtam 
tribhiḥ kramaiḥ purā brahman devānāṃ hitakāmyayā  Vdha 
vāḍavo 'haṃ samudrasthaḥ pibāmi salilaṃ sadā 
pṛthvī vasumatī brahman pṛthunā ca mayā kṛtā  Vdha 
kapilena mayā duṣṭā dagdhavyāḥ sagarātmajāḥ 
dattātreyeṇa vasudhā devā dvijagaṇāḥ punaḥ  Vdha 
jāmadagnyena rāmeṇa laghvī vasumatī kṛtā 
triḥsaptakṛtvaḥ kartavyā kṣatrabhāraprapīḍitā  Vdha 
dattvā caturdhā putrāṃś ca mayā daśarathasya ca 
rāmeṇa rāvaṇavadhaḥ kartavyo janatāsukham  Vdha 
kāryaṃ gandharvanidhanaṃ tathaiva bharatātmanā 
meghanādavadhaḥ kāryo lakṣmaṇena tathā mayā  Vdha 
śatrughnena ca kartavyo lavaṇasya vadhas tathā 
mayā vālmīkinā kāryaṃ kāvyaṃ rāmāyaṇaṃ tathā  Vdha 
vyāsena vedā vaktavyā ākhyānaṃ bhārataṃ mahat 
mayā brāhmaṇaśārdūla tathā dvaipāyanātmanā  Vdha 
pāṇḍoḥ putratvam āsādya pañcadhā ca tathā mayā 
dvidhā ca vasudevasya laghvī kāryā vasuṃdharā  Vdha 
naraloke nihantavyā daityā mānuṣarūpiṇaḥ 
balabhadreṇa ca mayā hantavyā mauṣṭikādayaḥ  Vdha 
mayā kṛṣṇena hantavyāḥ kaṃsapūrvā mahābalāḥ 
pradyumnena nihantavyaḥ śambaraś ca mahābalaḥ  Vdha 
hantavyāś cāniruddhena daityāḥ śatasahasraśaḥ 
sāmbena yuyudhānena mayā bhūtvā tathaiva ca  Vdha 
mayā buddhena vaktavyā dharmāḥ kaliyuge punaḥ 
hantavyā mleccharājānas tathā viṣṇuvaśātmanā  Vdha 
mamāṃśena vijānīhi pṛthivyāṃ cakravartinaḥ 
ṛṣayaś ca tathā jñeyā mamaivāṃśasamudbhavāḥ  Vdha 
yad yad vibhūtimat sattvaṃ śrīmadūrjitam eva ca 
tat tad evāvagacches tvaṃ mama tejo'ṃśasaṃbhavam  Vdha 
atha vā bahunaitena kiṃ jñānena tavānagha 
viṣṭabhyāham idaṃ kṛtsnam ekāṃśenāsthito jagat  Vdha 
tad gaccha mānasī siddhiḥ sadā te 'stu dvijottama 
kalpāvasānam āsādya maccharīraṃ pravekṣyasi  Vdha 
etāvad uktvā vacanaṃ tatraivāntaradhīyata 
bhagavān nāradaś cakre pujāṃ taddeśavāsinām  Vdha 
taiś ca saṃpūjito vipras tān praṇamya yatavrataḥ 
ājagāma tataḥ śīghraṃ naranārāyaṇāśramam  Vdha 
pādayor nyapatat tatra sa tayor munipūjyayoḥ 
tābhyāṃ saṃpūjito vipras tatrovāsa tadāśrame  Vdha 
tataḥ kadācit taṃ vipram ūcatus tau tapodhanau 
āvābhyāṃ tvaṃ tathā dṛṣṭaḥ śvetadvīpagate 'cyutaḥ  Vdha 
samīpaṃ devadevasya taddehasthair yathāsukham 
loke 'smin muniśārdūla nāsti dhanyataras tvayā  Vdha 
dṛṣṭavān asi yad brahman viśvarūpadharaṃ harim 
trailokyasāraṃ viśveśaṃ praṇatārtivināśanam  Vdha 
yatas te 'nugrahas tena kṛto devena viṣṇunā 
tato guhyaṃ nibodhemaṃ tatpūjāvidhim uttamam  Vdha 
sarvakarmakaraṃ divyaṃ sakalārthapradaṃ śivam 
nābhaktāya ca tad deyaṃ tvayā brāhmaṇasattama  Vdha 
ekāntabhāvopagataṃ janārdanaṃ naras tu saṃpūjya tathā vidhānataḥ 
prayāti taddvīpam anuttamaṃ śivaṃ na yatra gatvā vinivartate punaḥ  Vdha 
 iti śrīviṣṇudharmottare tṛtīyakhaṇḍe mārkaṇḍeyavajrasaṃvāde viśvarūpākhyānaṃ
nāmaikapañcāśaduttaratriśatatamo 'dhyāyaḥ   
naranārāyaṇāv ūcatuḥ
ādāv eva saraḥsaritprasravaṇasamīpagṛhopavanaparvatamastakānām anyatame hṛdye deśe susamaṃ
manoharaṃ hastamātraṃ maṇḍalakam upakalpayet  Vdha 
tatra madhye 'ṣṭapatraṃ padmam ālikhet 
tatas tūdāhṛtacaturasrayā caturdvāralekhayā vibhajet  Vdha 
tataḥ padmakarṇikāmadhye śvetaṃ śatapatraṃ padmaṃ dhyāyet  Vdha 
tatkarṇikopary arkamaṇḍalaṃ 
tadupari candramaṇḍalaṃ 
tadupary agnimaṇḍalaṃ 
tanmadhye paraṃ puruṣam aśarīram agandham arasam arūpam asparśam aśabdaṃ sarvagaṃ plutāntaṃ oṃkāraṃ vinyaset  Vdha 
kamalapūrvadale akāraṃ vāsudevaṃ nyaset 
śvetavarṇaṃ dhyāyet  Vdha 
dakṣiṇe ākāraṃ saṃkarṣaṇaṃ vinyaset 
padmapatrābhaṃ taṃ ca dhyāyet  Vdha 
paścime dale oṃkāraṃ pradyumnaṃ vinyaset 
pītavarṇaṃ ca dhyāyet  Vdha 
uttaradale aḥkāram aniruddhaṃ vinyaset 
kṛṣṇavarṇaṃ ca dhyāyet  Vdha 
aiśāne dale tad iti brahmāṇaṃ vinyaset 
padmapatrābhaṃ dhyāyet  Vdha 
  sūryakoṭisamaṃ dhyāyet  Vdha 
vāyavyadale varāhaṃ vinyaset 
bhinnāñjanasamaṃ dhyāyet  Vdha 
prapūrvadvāre oṃ keṃ ṭeṃ yeṃ etāny akṣarāṇi vainateyaṃ vinyaset 
hemavarṇaṃ ca dhyāyet  Vdha 
dakṣiṇe dvāre tejoratharatṛ
cakraṃ sudarśanaṃ vinyaset 
vajranābhaṃ sahasrāraṃ sūryakoṭisamaprabhaṃ dhyāyet  Vdha 
paścimadvāre śārṅgaṃ vinyaset 
indracāpanibhaṃ dhyāyet  Vdha 
sveṃ ṭheṃ heṃ theṃ uttare dvāre aniruddhaṃ nyasyet 
sarvavarṇaṃ dhyāyet  Vdha 
veṃ ṇeṃ kṣeṃ kṣeṃ vidikṣu pāñcajanyaṃ śaṅkhaṃ nyaset 
śaśāṅkavarṇaṃ dhyāyet  Vdha 
dheṃ heṃ bheṃ heṃ śriyaṃ padmaṃ dakṣiṇato nyaset 
śuklāṃ dhyāyet  Vdha 
geṃ ḍeṃ veṃ śeṃ padmāntarataḥ puṣṭiṃ nyaset 
śvetāṃ dhyāyet  Vdha 
heṃ seṃ purato vanamālāṃ nyaset 
heṃ seṃ bahuvarṇāṃ dhyāyet  Vdha 
cityaiśānyāṃ nandakaṃ nyaset 
ākāśavarṇaṃ dhāyet  Vdha 
oṃ ity āgneyyāṃ varma nyaset 
bahuvarṇaṃ dhyāyet  Vdha 
oṃ jheṃ leṃ śrīvatsaṃ nyaset 
śuklaṃ dhyāyet  Vdha 
oṃ cheṃ ṭheṃ vāyavye kaustubhaṃ nyaset 
ādityaṃ dīptaṃ dhyāyet  Vdha 
tato maṇḍale bāhyasthāṃ yathāsvadiśam okāraukārau 
dikpatī śakrāgnī yamanairṛtavāruṇapavanakuberān aiśānyāṃ nyaset 
yathoktarūpaṃ dhyāyet  Vdha 
 oṃ namo bhagavate vāsudevāyety antena dvādaśākṣareṇa karṇikāmadhye puruṣāyārghyapādyācamanīyānulepanapuṣpadīpadhūpamadhuparkanaivedyaphalabhakṣyāṇi 
nivedayet  Vdha 
oṃ namo nārāyaṇāyety athavāṣṭākṣareṇa mantreṇa 
oṃ jitaṃ te puṇḍarīkākṣa namas te viśvabhāvana 
manas te 'stu hṛṣīkeśa mahāpuruṣa pūrvaja  Vdha 
ity anena mantreṇa puruṣasūktena vā 
athānyān dalaniviṣṭān devān yathābhihitair mantraiḥ pṛthakpṛthag arcayet  Vdha 
anena vidhinā yas tu viṣṇum abhyarcayen naraḥ 
sarvān saṃsādhayed arthān kṛtakṛtyo hi jāyate  Vdha 
kṛtvā vyādhiṃ vyādhitaṃ bhakṣayati na karoti na tad āpnoti idaṃ tv anyat 
dhanyaṃ yaśasyaṃ puṇyaṃ
ca pavitraṃ pāpanāśanaṃ  Vdha 
ārogyaṃ dhanadhānyavardhanaṃ śatrughnaṃ vaśīkaraṇaṃ yaḥ puruṣo 'nena vidhinā satataṃ devam
abhyarcayati saṃpattiṃ janayati athavā tasya na rocate tadā śvetadvīpam avpyāpya arkamaṇḍalaṃ bhittvā
niruṇaddhi pradyumnasaṃkarṣaṇān prāpnoti sudevatvam avāpya niṣkalatvam āpnoti  Vdha 
 iti śrīviṣṇudharmottare tṛtīyakhaṇḍe mārkaṇḍeyavajrasaṃvāde nārāyaṇapūjanaprakāravarṇano
nāma dvipañcāśaduttaratriśatatamo 'dhyāyaḥ   
mārkaṇḍeya uvāca
etad dhi nāradaḥ śrutvā naranārāyaṇeritam 
anenaiva vidhānena satataṃ madhusūdanam  Vdha 
pūjayām āsa dharmātmā tadgatenāntarātmanā 
tataḥ puṃsavano bhagavān nāradasya mahātmanaḥ  Vdha 
pratyakṣataḥ punar bhūtaṃ nāradaṃ vākyam abravīt 
gaccha nārada bhadra tvaṃ lokāṃś cara yathepsitān  Vdha 
darśanaṃ tava dāsyāmi kālekāle yathepsite 
anugraham idaṃ prāpya deveśāt puruṣottamāt  Vdha 
cacāra nārado lokān nityaṃ saṃpūjayan harim 
viśvarūpam idaṃ dṛṣṭaṃ nāradena mahātmanā  Vdha 
prahlādena punas tena narakesarirūpiṇaḥ 
tathā cāmṛtakādehe tenaiva ca mahātmanā  Vdha 
brahmaṇā ca purā dṛṣṭaṃ trailokyākramaṇe punaḥ 
paścime sāgare dṛṣṭaṃ daśagrīveṇa rakṣasā  Vdha 
kṛṣṇāvatāre dūtyena gatasya madhuvidviṣaḥ 
dhārtarāṣṭrasabhāmadhye ṛṣibhiś ca parīkṣitaḥ  Vdha 
mahābhāratasaṃgrāme dṛṣṭavān arjunas tathā 
bandhunāśabhayodvigno yatra tena prabodhitaḥ  Vdha 
nivṛtte bhārate yuddhe gacchanto dvārakāṃ punaḥ 
mārgāgatena tad dṛṣṭam uttaṅkena mahātmanā  Vdha 
trailokyanātho govindaḥ satataṃ bhaktavatsalaḥ 
tasya karṃāṇi yo nityaṃ puruṣaḥ parikīrtayet  Vdha 
śṛṇuyād vā mahīpāla śucis tadgatamānasaḥ 
sarvapāpavinirmuktaḥ sa yāti paramāṃ gatim  Vdha 
evaṃ sa rājan dvijavaryamukhyaḥ saṃprāptavān devavarāt prasādam 
bhaktikramakraiyanṛpaprasādāt tasmād dhi kāmān puruṣā labhante  Vdha 
 iti śrīviṣṇudharmottare tṛtīyakhaṇḍe mārkaṇḍeyavajrasaṃvāde nāradaprasādo nāma
tripañcāśaduttaratriśatatamo 'dhyāyaḥ   
