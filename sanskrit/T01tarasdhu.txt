Āryatārāsragdharāstotra
oṃ namo bhagavatyai āryatārāyai
bālārkālokatāmrapravarasuraśiraścārucūḍāmaṇiśrī
saṃpatsaṃparkarāganāticiraracitālaktakavyaktabhaktī 
bhaktyā pādau tavārye karapuṭamukuṭātopabhugnottamāṅgas
tāriṇy āpaccharaṇyair navanutikusumasragbhir abhyarcayāmi  Tss
durlaṅghe duḥkhavahnau vinipatitatanur durbhagaḥ kāṃdiśīkaḥ
kiṃ kiṃ mūḍhaḥ karomīty asakṛd api kṛtārambhavaiyarthyakhinnaḥ 
śrutvā bhūyaḥ parebhyaḥ kṣatanayana iva vyomni candrārkalakṣmīm
ālokāśānibaddhaḥ paragatigamanas tvāṃ śraye pāpahantrīṃ  Tss
sarvasmin satvamārge nanu tava karuṇā nirviśeṣaṃ pravṛttā
tanmadhye tadgraheṇa grahaṇam upagataṃ mādṛśasyāpy avaśyam 
sāmarthyaṃ cādvitīyaṃ sakalajagadaghadhvāntatigmāṃśubimbaṃ
duḥkhīvāhaṃ tathāpi pratapati dhig aho duṣkṛtaṃ durvidagdham  Tss
dhig dhig māṃ mandabhāgyaṃ divasakararucāpy apraṇuṇṇāndhakāraṃ
tṛṣyantaṃ kūlakacche himaśakalaśilāśītale haimavatyāḥ 
ratnadvīpapratolyāvipulamaṇiguhāgehagarbhe daridraṃ
nāthīkṛtvāpy ānāthaṃ bhagavati bhavatīṃ sarvalokaikadhātrīm  Tss
mātāpi stanyahetor viruvati bahuśaḥ khedam āyāti putre
krodhaṃ dhatte pitāpi pratidivasam asatprārthanāsu prayuktaḥ 
tvaṃ tu trailokyavāñchāvipulaphalamahākalpavṛkṣāgravallī
sarvebhyo 'bhyārcitārthān visṛjasi na ca te vikriyā jātu kācit  Tss
yo yaḥ kleśoghavahnijvalitatanur ahaṃ tāraṇī tasya tasye
tyātmopajñāṃ pratijñāṃ kuru mayi saphalāṃ duḥkhapātālamagne 
vardhante yāvad ante paruṣaparibhavāḥ prāṇināṃ duḥkhavegāḥ
samyaksaṃbuddhayāne praṇidhidhṛtadhiyāṃ tāvad evānukampā  Tss
ity uccair ūrdhvabāhau nadati nutipadavyājam ākrandanādaṃ
nārhaty anyo 'py upekṣāṃ janani janayituṃ kiṃ punar yādṛśī tvam 
tvattaḥ paśyan pareṣām abhimatavibhavaprārthanāḥ prāptakāmā
dahye sahyena bhūyastaram aratibhuvā saṃtatāntarjvareṇa  Tss
pāpī yady asmi kasmāt tvayi mama mahatī vardhate bhaktir eṣā
śrutyā smṛtyā ca nāmno 'py apaharasi haṭhāt pāpam ekā tvam eva 
tyaktavyāpārabhārā nudasi mayi kathaṃ kathyatāṃ tathyakathye
pathyaṃ glāne mariṣyaty api vipulakṛpaḥ kiṃ bhiṣag rorudhīti  Tss
māyāmātsaryamānaprabhṛtibhir adhamais tulyakālaṃ kramāc ca
svair doṣair vākyamāno maṭhakarabha ivānekasādhāraṇāṃsaḥ 
yuṣmatpādābjapūjāṃ kṣaṇam api na labhe yat tadarthaṃ viśeṣād
eṣā kārpaṇyadīnākṣarapadaracanā syān mamāvandhyakāmā  Tss
kalpāntabhrāntavātabhramitajalavalallolakallolahelā
saṃkṣobhotkṣiptavelātaṭavikaṭacaṭasphoṭamoṭāṭṭahāsāt 
majjadbhir bhinnanaukaiḥ sakaruṇaruditākrandaniṣpandamandaiḥ
svacchandaṃ devi sadyas tvadabhibhūtiparais tīram uttīryate 'bdheḥ  Tss
dhūmabhrāntābhragarbhodbhavagagaṇagṛhotsaṅgariṅgatsphuliṅga
sphūrjaj jvālākarālajvalanajavaviśadveśmaviśrāntaśayyāḥ 
tvayy ābaddhapraṇamāñjalipuṭamukuṭā gadgadodgītayājñāḥ
prodyadvidyudvilāsojjvalajaladajavair āpriyante kṣaṇena  Tss
dānāṃbhaḥpūryamāṇobhayakaṭakaṭakālambirolambamālā
huṃkārāhūyamānapratigajajanitadveṣavahner dvipasya 
dantāntottuṅgadolātalatulitatanus tvām anusmṛtya mṛtyuṃ
pratyācaṣṭe prahṛṣṭaḥ pṛthuśikharaśiraḥkoṭikoṭṭopaviṣṭaḥ  Tss
prauḍhaprāsaprahāraprahatanaraśiraḥśūlavallyutsavāyāṃ
śūnyāṭavyāṃ karāgragrahavilasadasisphoṭakasphītadarpān 
dasyūn dāsye niyuṅkte sabhṛkuṭīkuṭilabhrūkaṭākṣekṣitākṣāṃś
cintālekhany akhinnasphuṭalikhitapadaṃ nāmadhāmaśriyāṃ te  Tss
vajrakrūraprahāraprakharaṇakhamukhotkhātamattebhakumbhaś
cyotatsāndrāsradhautasphuṭavikaṭasaṭāsaṃkaṭaskandhasaṃdhiḥ 
krudhyann āpitsur ārād upari mṛgaripus tīkṣṇadāṃṣṭrotkaṭāsyas
trasyann āvṛtya yāti tvaducitaracitastotradugdhārthavācaḥ  Tss
dhūmāvartāndhakārākṛtivikṛtiphaṇisphāraphūtkārapūra
vyāpāravyāttavaktrasphuradururasanārajjukīnāśapāśaiḥ 
pāpāt saṃbhūya bhūyas tava guṇagaṇanā tatparas tvatparātmā
dhatte mattālimālāvalayakuvalayasragvibhūṣāṃ vibhūtiṃ  Tss
bhartṛbhrūbhedabhītodbhaṭakaṭakabhaṭākṛṣṭaduḥśliṣṭakeśaś
cañcadvācāṭaceṭotkaṭaraṭitakaṭugranthipāśopagūḍhaḥ 
kṣuttṛṭkṣāmoṣṭhakaṇṭhas tyajati sa sapadi vyāpadaṃ tāṃ durantāṃ
yo yāyād āryātārācaraṇaśaraṇatāṃ snigdhavandhūjjhito 'pi  Tss
māyānirmāṇakarmakramakṛtavikṛtānekanepathyamithyā
rūpārambhānurūpapraharaṇakiraṇāḍaṃbaroḍḍāmarāṇi 
tvattantroddhāryamantrasmṛtihṛtaduritasyā vahanty apradhṛṣyaṃ
pretaprotāntratantrīnicayaviracitasrāñji rakṣāṃsi rakṣāṃ  Tss
garjajjīmūtamūrtitrimadamadanadībadhhadhārāndhakāre
vidyuddyotāyamānapraharaṇakiraṇe niṣpatadbāṇavarṣe 
ruddhaḥ saṃgrāmakāle prabalabhujabalair vidviṣadbhir dviṣadbhis
tvaddattotsāhapuṣṭiḥ prasabham arimahīm ekavīraḥ pinaṣṭi  Tss
pāpācārānubandhoddhatagadavigalatpūtipūyāsravisra
tvaṅmāṃsāsaktanāḍīmukhakuharagalajjantujagdhakṣatāṅgāḥ 
yuṣmatpādopasevāgadavaraguṭikābhyāsabhaktiprasaktā
jāyante jātarūpapratinidhivapuṣaḥ puṇḍarīkāyatākṣāḥ  Tss
viśrāntaṃ śrotrapātre gurubhir upahṛtāṃ yāsya nāmnāyaṃ bhaikṣyaṃ
vidvadgoṣṭhīṣu yaś ca śrutadhanavirahān mūkatām abhyupaiti 
sarvālaṃkārabhūṣāvibhāvasamuditaṃ prāpya vāgīśvaratvaṃ
so 'pi tvadbhaktiśaktyā harati nṛpasabhe vādisiṃhāsanāni  Tss
bhūśayyādhūlidhūmrasphuṭitakaṭakaṭīkarpaṭodghāṭitāṅgo
yūkāyuṃṣi prapiṃśan parapurapurataḥ karpare tarpaṇārthī 
tvām ārādhyādhyavasyanvarayuvativahaccāmarasmeracārvīm
urvīṃ dhatte madāndhadvipadaśanaghanām uddhṛtaikātapatrāṃ  Tss
sevākarmāntaśilpāpraṇayavinimayopāyaparyāyakhinnaḥ
prāgjanmopāttapuṇyopacitaśubhaphalaṃ vittam aprāpnuvantaḥ 
daivātikrāmanīṃ tvāṃ kṛpaṇajanajanany artham abhyarthya bhūyo
bhūmer nirvāntacāmīkaranikaranidhīn nirddhanā prāpnuvanti  Tss
vṛttichede vilakṣaḥ kṣatanivasanayā bhāryayā bhartsyamāno
dūrād ātmaṃbharitvāt svajanasutasuhṛdbandhubhir varjyamānaḥ 
tvayy āvedya svaduḥkhaṃ turagakhuramukhotkhātasīmnāṃ gṛhāṇām
īṣṭe svāntaḥpurastrīvalayajhaṇajhaṇājātanidrāprabodhaḥ  Tss
cakraṃdikcakracumbi sphuradurukiraṇā lakṣaṇālaṃkṛtāstrī
ṣaḍdanto dantimukhyaḥ śikhigalaruciraśyāmaromā varāśvaḥ 
bhāsvadbhāsvanmayūkho maṇir amalaguṇaḥ koṣabhṛt pūrṇakoṣaḥ
senānīr vīrasainyo bhavati bhagavati tvatprasādāṃśaleśāt  Tss
svacchandaś candanāṃbhaḥsurabhimaṇiśilādattasaṃketakāntaḥ
kāntākrīḍānurāgād abhinavaracitātithyatathyopacāraḥ 
tvadvidyālabdhasiddhir malayamadhuvanaṃ yāti vidyādharendraḥ
khaḍgāṃśuśyāmapīnonnatabhujaparigha prollasatpārihāryaḥ  Tss
hārākrāntastanāntāḥ śravaṇakuvalayaspardhamānāyatākṣā
mandārodāraveṇītaruṇaparimalāmoghamādyaddvirephāḥ 
kācīnādānubandhoddhatataracaraṇodāramañjīratūryās
tvannāthaṃ prārthayante smaramadamuditāḥ sādarā devakanyāḥ  Tss
ratnacchannāntavāpīkanakakamalinīvajrakiñjalkamālām
unmajjatpārijātadrumadhuramadhūddhūtadhūlīvitānām 
vīṇāveṇupravīṇāmarapuraramaṇīdattamādhūryatūryāṃ
kṛtvāyuṣmatsaparyām anubhavati ciraṃ nandanodyānayātrām  Tss
karpūrailālavaṅgatvagagarunaladakṣogandhodakāyāṃ
dāntākandarpadarpotkaṭakucakuharāvartaviśrāntavīcyām 
mandākinyām amandacchaṭasalilasaritkrīḍayā sundarībhiḥ
krīḍanti tvadgatāntaḥkaraṇapariṇatottaptapuṇyaprabhāvāḥ  Tss
gīrvāṇagrāmaṇībhir vinayabharanamanmaulibhir vanditājñaḥ
svargotsaṅge dhirūḍhaḥ surakariṇi raṇadbhūṣaṇodbhāsitāṅge 
śacyā dordāmadolāviralavalayitoddāmaromāñcamūrtiḥ
pūtas tvaddṛṣṭipātair avati suramahīṃ hīrabhinnaprakoṣṭhaḥ  Tss
cūḍāratnāvataṃsāsanagatasugatavyomalakṣmīvitānaṃ
prodyadbālārkakoṭipaṭutarakiraṇāpūryamānatrilokam 
prauḍhālīḍhaikapadaṃ kramabharavinamadbrahmarudrendraviṣṇu
tvadrūpaṃ bhāvyamānaṃ bhavati bhavabhayocchittaye janmabhājām  Tss
paśyanty eke sakopaṃ praharaṇakiraṇodgūrṇadordaṇḍakhaṇḍa
vyāptavyomāntarālaṃ valayaphaṇiphaṇādāruṇāhāryacaryām 
dviṣṭavyuttrāsihāsoḍḍamaraḍamarukoḍḍāmarāsphālavelā
vetālottālatālapramadamadamahākelikolāhalogram  Tss
kecit tv ekaikaromodgamagatagagaṇābhogabhūbhūtalastha
svasthabrahmendrarudraprabhṛtinaramarutsiddhagandharvanāgam 
dikcakrākrāmidhāmasthitasugataśatānantanirmāṇacitram
citraṃ trailokyavandyaṃ sthiracararacitāśeṣabhāvasvabhāvam  Tss
lākṣāsindūrarāgāruṇatarakiraṇādityalauhityam eke
śrīmatsāndrendranīlopaladaladalitakṣodanīlaṃ tathānye 
kṣīrābdhikṣubdhadugdhādhikataradhavalaṃ kāñcanābhaṃ ca kecit
tvadrūpaṃ viśvarūpaṃ sphaṭikavad upadhāyuktibhedād vibhinnam  Tss
sārvajñajñānadīpaprakaṭitasakalajñeyatattvaikasākṣī
sākṣād vetti tvadīyaṃ guṇagaṇagaṇanāṃ sarvavit tatsuto vā 
yat tu vyādāya vaktraṃ valibhujaraṭitaṃ mādṛśo raṭīti
vyāpat sā tīvraduḥkhajvarajanitarujaścetaso hāsyahetuḥ  Tss
yan me vijñapsyamānaṃ prathamataram adas tvaṃ viśeṣeṇa vettrī
tvadvyāhārātirekaśramavidhir abudhasvāntasaṃtoṣahetuḥ 
kiṃ tu snigdhasya bandhor viṣaṃ iva purato duḥkham udgīrya vācā
jñātārthasyāpi duḥkhī hṛdayalaghutayā svasthatāṃ vindatīva  Tss
kalyāṇānandasindhuprakaṭaśaśikale śītalāṃ dehi dṛṣṭiṃ
puṣṭiṃ jñānopadeśaiḥ kuru ghanakaruṇe dhvaṃsaya dhvāntamantaḥ 
tvatstotrāṃbhaḥpavitrīkṛtamanasi mayi śreyasaḥ sthānam ekaṃ
dṛṣṭaṃ yasmād amoghaṃ jagati tava guṇastotramātraṃ prajānām  Tss
saṃstutya tvadguṇaughāvayavam aniyateyattam āptaṃ mayā yat 
puṇyaṃ puṇyāhavāñchāphalamadhurarasāsvādam āmuktibhogyam 
lokas tenāryalokeśvaracaraṇatalasvastikasvasticihnām
ahnāyāyaṃ prayāyāt sugatasutamahīṃ tāṃ sukhāvatyupākhyām  Tss
