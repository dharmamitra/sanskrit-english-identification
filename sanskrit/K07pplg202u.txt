GBM   LPGCh r evam ukte āyuṣmāṃ subhūtir bhagavantam etad avocat mahāguṇasamanvāgato bhagavaṃn avaivartiko bodhisatvo manāsatvaḥ aprameyāsaṃkhyeyāparimāṇaguṇasamanvāgato  bhagavann avaivartiko bodhisatvo mahāsatvaḥ aparimitaguṇasamanvāgato bhagavann avaivartiko bodhisatvo mahāsatvaḥ bhagavān āha evam  etat subhūte evam etat mahāguṇasamanvāgataḥ subhūte avaivartiko bodhisatvo mahāsatvaḥ aprameyāsaṃkhyeyāparimāṇaguṇasamanvāgataḥ subhūte  avaivartiko bodhisatvo mahāsatvaḥ   aparimitaguṇasamanvāgataḥ subhūte avaivartiko bodhisatvo mahāsatvaḥ tat kasya hetoḥ tathā hy anenānantāparyantaṃ jñānaṃ pratilabdhaḥ asādhāraṇaṃ  tatra ca jñāne sthitvā avaivartiko bodhisatvo mahāsatvaḥ pratisaṃvido bhinirharati yābhiḥ pratisaṃvidbhiḥ sadevamānuṣāsureṇa lokena pṛṣṭaḥ prativacanair na śakyaṃ paryādātuṃ subhūtir āha   pratibalo bhagavaṃs tathāgato rhaṃ samyaksaṃbuddho gaṃgānadīvālukopamān kalpān avaivartikasya bodhisatvasya mahāsatvasyākāraliṃganimittāni  nirdeṣṭuṃ  yair ākārair yair liṅgair yair nimittair avaivartiko bodhisatvo mahāsatvaḥ prabhāvyate sādhu bhagavan gaṃbhīragaṃbhīrasthānāni nirdeṣṭavyāni yatra sthitvā bodhisatvo mahāsatvaḥ ṣaṭsu pāramitāsu caraṃś catvāri smṛtyupasthānāni paripūrayati yāvat sarvākārajñatāṃ paripūrayati bhagavān āha  sādhu sādhu subhūte sādhu khalu punas tvaṃ subhūte yas tvam avaivartikānāṃ bodhisatvānāṃ mahāsatvānām arthāya tathāgataṃ gaṃbhīragaṃbhīrāṇi  sthānāni yāny adhivacanaṃ  yad uta nirvāṇasya āha nirvāṇasyaivaitad bhagavann adhivacanan na punaḥ sarvadharmāṇāṃ bhagavān āha sarvadharmāṇām apy etat subhūte adhivacanaṃ gaṃbhīram iti tat kasya hetoḥ rūpaṃ subhūte gaṃbhīran vedanāGBM   LPGCh v saṃjñā saṃskārā vijñānaṃ subhūte gaṃbhīraṃ cakṣur apisubhūte gaṃbhīraṃ yāvan mano pi subhūte gaṃbhīraṃ yāvad bodhir api subhūte gaṃbhīrākathaṃ ca subhūte rūpaṃ gaṃbhīraṃ yathā rūpasya tathatā tathā gaṃbhīraṃ yathā vedanāyā saṃjñāyā saṃskārāṇāṃ yathā vijñānasya tathatā tathā gaṃbhīraṃ yāvad yathā bodhes tathatā tathā gaṃbhīraṃ āha kathaṃ bhagavaṃ rūpasya tathatā yāvat kathaṃ bodhes tathatā bhagavān āha yatra subhūte rūpatathatāyāṃ na  rūpaṃ nānyatra rūpāt tathatā yāvad yatra subhūte vijñānatathatāyāṃ na vijñānaṃ nānyatra vijñānāt tathatā yāvad yatra bodhitathatāyāṃ na bodhir  nānyatra bodhes tathatā  āha āścaryaṃ bhagavan yāvac cedaṃ sūkṣmeṇopāyenāvaivartiko bodhisatvo mahāsatvo rūpāc ca nivārito nirvāṇaṃ ca sūcitaḥ vedanāyāḥ saṃjñāyāḥsaṃskārebhyo vijñānāc ca nivārito nirvāṇaṃ ca sūcita sarvagrahebhyaś ca laukikalokottarebhyaḥsādhāraṇāsādhāraṇebhyaḥ sāsravānāsravebhyo nivārito nirvāṇaṃ ca sūcitaḥ bhagavān āha yaḥ subhūte bodhisatvo mahāsatva imāni gaṃbhīragaṃbhīrāṇi sthānāni prajñāpāramitāpratisaṃyuktāni cintayiṣyati  tulayiṣyaty upanidhyāsyati evaṃ mayā sthātavyaṃ yathā prajñāpāramitāyām ājñaptam evaṃ mayā śikṣitavyam yathā prajñāpāramitāyām upadiṣṭam ayaṃ subhūte bodhisatvo mahāsatvaḥ tathaiva  saṃpādayan yathā prajñāpāramitāyām ākhyātaṃ tathopanidhyāyaṃs tathopaparīkṣamāṇas tathā yujyamānas tathā ghaṭhamānas tathā vyāyacchamāno  yathā prajñāpāramitāyām upadiṣṭaṃ  ekena cittotpādenāsaṃkhyeyāprameyāny aparimāṇāni kuśalamūlāni parigrahīṣyati so parimāṇāṃ kalpāṃ saṃsārāc chorayiṣyati kaḥ panar vādo yaḥ avyavakīrṇaḥ prajñāpāramitāyāṃ caraṃ bodhipratisaṃyuktair manasikārair vihariṣyati tadyathāpi nāma syāt subhūte puruṣo rāgacarito vitarkacaritas tenānyatarayā striyā sārdham abhirūpayā prāsādikayā darśanīyayā saṃketaḥ kṛto sā ca strī paraparigṛhītā na śaknuyād gṛhān niṣkrāntuṃ tat kiṃ manyase subhūte kiṃpratisaṃyuktās tasya puruṣasya vitarkā bhaveyuḥ āha strīpratisaṃyuktā eva bhagavaṃs tasya puruṣasya vitarkā bhaveyuḥ imam eti iyam āgatā etayā sārdhaṃ niṣatsyāmi paricārayiṣyāmi bhagavān āha tatkiṃ manyase subhūte rātrer atyayād divasasyātyayāt kiyantas tasya puruṣasya vitarkāvarteran āha bahavo bhagavaṃ bahavas sugata tasya puruṣasya rātrer atyayād divasasya cātyayād vitarkā varteran bhagavān āha yāvantaḥ subhūte tasya puruṣasya rātreś ca divasasya cātyayād vitarkā varterann iyantaḥ kalpān bodhisatvo mahāsatvaḥ saṃsārāc chorayati vipṛṣṭhīkaroti ya iha gaṃbhīrāyāṃ prajñāpāramitāyāṃ yathopadiṣṭāyāṃ śikṣeta upaparīkṣeta upanidhyāyati tathā ca yogam āpadyate yathā tāṃ doṣān vivarjayati yair doṣair bodhisatvo mahāsatvo vivartate nuttarasyāḥ samyaksaṃbodheḥ evaṃ yogamanuyuktaḥ subhūte bodhisatvo mahāsatvo nena vihāreṇa viharan yathā prajñāpāramitāyāmupadiṣṭam ekadivasena GBM   LPGCh r yat kuśalamūlaṃ parigṛhṇāti tena gaṃgānadīvālukopamāl lokadhātavaḥ paripūrṇā bhaveyur na tat tasya kuśalamūlasya  śatatamīm api kalān nopaiti  sahasratamīm api śatasahasratamīm api yāvat saṃkhyām api kalām api gaṇanām apy upamām apy upaniśām api nopaiti punar aparaṃ subhūte bodhisatvo mahāsatvaḥ prajñāpāramitāyāṃ caraṃ gaṃgānadīvālukopamān kalpān dānan dadyāt triṣu ratneṣu buddharatne dharmaratne saṃgharatne tat kiṃ manyase subhūte api nu sa bodhisatvo mahāsatvas tatonidānaṃ bahu puṇyaṃ prasavet āha bahu bhagavaṃ bahu sugata aprameyam asaṃkhyeyam aparimāṇam atulyaṃ bhagavān āha  ayam eva tataḥ subhūte bodhisatvo mahāsatvo bahutaraṃ punyaṃ prasaved ya iha gaṃbhīrāyāṃ prajñāpāramitāyāṃ yathānirdiṣṭāyāṃ yogam āpadyate   tat kasya  hetoḥ eṣo hi bodhisatvānāṃ mahāsatvānāṃ nayo yena nayenānuttarāṃ samyaksaṃbodhim abhisaṃbudhyate tat kiṃ manyase subhūte yo bodhisatvo mahāsatvaḥ prajñāpāramitayā virahito gaṃganadīvālukopamāṃ kalpāṃs tiṣṭhan śrotaāpanneṣu dakṣiṇāṃ pratiṣṭhāpayet sakṛdāgāmiṣv anāgāmiṣv arhatsupratyekabuddheṣu tathāgateṣv arhatsu samyaksaṃbuddheṣu dakṣiṇāṃ pratiṣṭhāpaye tat kiṃ manyase subhūte api nu sa bodhisatvo mahāsatvaḥ tatonidanaṃ bahu puṇyaṃ prasavet āha bahu bhagavaṃ bahu sugata bhagavān āha ayam eva subhūte kulaputro vā kuladuhitā vā tatonidānaṃ bahu puṇyaṃ prasavet ya iha gaṃbhīrāyāṃ prajñāpāramitāyāṃ yathopadiṣṭāyāṃ yogam āpadyeta tat kasya hetoḥ atra hi prajñāpāramitāyāṃ caraṃ bodhisatvo mahāsatvaḥ śrāvakapratyekabuddhabhūmīm atikramya bodhisatvanyāmam avakrāmati yāvad anuttarāṃ samyaksaṃbodhim abhisaṃbuddhyate tat kiṃ manyase subhūte yo bodhisatvo mahāsatvaḥ prajñāpāramitayā virahito gaṃgānadīvālukopamāṃ kalpāṃs tiṣṭhaṃ yāpayaṃ  dānaṃ dadyāc chīlaṃ rakṣe kṣāntyā saṃpādayed vīryam ārabheta dhyānāni samāpadyeta prajñāṃ bhāvayet api nu sa tatonidānaṃ bahu puṇyaṃ prasavet  āha  bahu bhagavaṃ bahu sugata bhagavān āha  ataḥ sa subhūte kulaputro vā kuladuhitā vā bahutaraṃ puṇyaṃ prasaved ya iha gaṃbhīrāyāṃprajñāpāramitāyāṃ yathopadiṣṭāyāṃ sthitvā ekadivasam api dānaṃ dadyāc chīlaṃ rakṣetkṣāntyā saṃpādayed vīryam ārabheta dhyānāni samāpadyeta prajñāṃ bhāvaye tat kasya hetoḥ tathā hi subhūte mātaiṣābodhisatvānāṃ mahāsatvānāṃ yad uta prajñāpāramitā janayitryaiṣā bodhisatvāṇāṃ mahāsatvāṇāṃyad uta prajñāpāramitā atra subhūte prajñāpāramitāyāṃ sthitvā bodhisatvā mahāsatvāḥ sarvadharmāṃ paripūrayaṃti yāvad anuttarāṃ samyaksaṃbodhim abhisaṃbuddhyante tat kiṃ manyase subhūte yo bodhisatvo mahāsatvaḥ prajñāpāramitayā virahito gaṃgānadīvālukopamāṃ kalpāṃs tiṣṭhan dharmadānaṃ dadyāt api sa kulaputro vā kuladuhitā vā tatonidānaṃ bahu puṇyaṃ prasavet āha bahu bhagavaṃ bahu sugata bhagavān āha ataḥ sa subhūteGBM   LPGCh v kulaputro vā kuladuhitā vā bahutaraṃ puṇyaṃ prasaved yaiha gaṃbhīrāyāṃ prajñāpāramitāyāṃ yathopadiṣṭāyāṃ sthitvā ekadivasam api dharmadānaṃdadyāt tat kasya hetoḥ tathā hi subhūte bodhisatvo mahāsatvaḥ prajñāpāramitāyā virahitaḥ sa sarvākārajñatayā virahito yaḥ punaḥ subhūte bodhisatvomahāsatvaḥ avirahitaḥ sarvākārajñatayā avirahitaḥ tasmāt tarhi subhūte bodhisatvena mahāsatvenānuttarāṃ samyaksaṃbodhim abhisaṃboddhukāmena prajñāpāramitayā avirahitena bhavitavyaṃ tat kiṃ manyase subhūte yo bodhisatvo mahāsatvaḥ prajñāpāramitayā virahito gaṃgānadībālukopamān kalpāṃs tiṣṭhan yogam āpadyeta caturṣu smṛtyupasthāneṣu yāva śunyatānimittāpraṇihiteṣu yāvad yogam āpadyeta sarvasamādhiṣu tat kiṃ manyase subhūte api nu sa kulaputro vā kuladuhitā vā tatonidānaṃ bahu puṇyaṃ prasavet āha bahu bhagavaṃ bahu sugata bhagavān āha ayam eva sa subhūte kulaputro vā kuladuhitā vā bahutaraṃ puṇyaṃ prasaved ya iha gaṃbhīrāyāṃ prajñāpāramitāyāṃ yathopadiṣṭāyām ekadivasam api yogam āpadyeta caturṣu smṛtyupasthāneṣu yāvad aṣṭādaśaṣv āveṇikeṣu buddhadharmeṣu tat kasya hetoḥ asthānaṃ subhūte anavakāśaḥ yad bodhisatvo mahāsatvaḥ prajñāpāramitayā avirahitaḥ sarvākārajñatayā vivartate nedaṃ sthānaṃ vidyate sthānaṃ khalu punaḥ subhūte vidyate yad bodhisatvo mahāsatvaḥ prajñāpāramitayā virahitaḥ sarvākārajñatayā nvivarteta sthānām etad vidyate tasmāt tarhi subhūte bodhisatvena mahāsatvena prajñāpāramitayā avirahitena bhavitavyaṃ tat kiṃ manyase subhūte yo bodhisatvo mahāsatvaḥ prajñāpāramitayā virahito gaṃgānadīvālukopamāṃ kalpāṃs tiṣṭhaṃs tac cāmiṣadānaṃ tac ca dharmadānaṃ tāṃś ca pratisaṃlayanapratisaṃyuktāṃmanasikārān anuttarasyai samyaksaṃbodhaye pariṇāmayed api nu sa kulaputro vā kuladuhitā vā tatonidānaṃ bahu puṇyaṃ prasavet āha bahu bhagavaṃ bahu sugata bhagavān āha ataḥ sa subhūte kulaputro vā kuladuhitā vā bahutaraṃ puṇyaṃ prasaved ya iha gaṃbhīrāyāṃ prajñāpāramitāyāṃ yathopadiṣṭāyāṃ sthitvā ekadaivasikaṃ cāmiṣadānaṃ tac ca dharmadānaṃ tāṃś ca pratisaṃlayanapratisaṃyuktānananasikārān anuttarasyāṃ samyaksaṃbodhau pariṇamayet tat kasya hetoḥ eṣa hi paramaḥ pariṇāmo yad uta prajñāpāramitāpariṇāmaḥ yaḥ punaḥ prajñāpāramitayā vinā pariṇāmo nāsau pariṇāmaḥ tasmāt tarhi subhūte bodhisatvena mahāsatvenānuttarāṃ samyaksaṃbodhim abhisaṃboddhukāmena prajñāpāramitāpariṇamanākuśalamūlena bhavitavyaṃ tat kiṃ manyase subhūte yo hi kaścit kulaputro vā kuladuhitā vā prajñāpāramitayā virahito gaṃgānadīvālukopamāṃ kalpāṃs tiṣṭhannGBM l  LPGCh r atītānāgatapratyutpannānāṃ buddhānāṃ bhagavatāṃ saśrāvakasaṃghānāmyat kuśalamūlaṃ tat sarvam anuttarasyāṃ samyaksaṃbodhau pariṇāmayed api nu sa kulaputrovā kuladuhitā vā tatonidānaṃ bahu puṇyaṃ prasavet āha bahu bhagavaṃ bahu sugata bhagavān āha  atas sa subhūte kulaputro vā kuladuhitā vā bahutaraṃ puṇyaṃ prasaved ya iha gaṃbhīrāyāṃ prajñāpāramitāyāṃ yathopadiṣṭāyāṃ sthitvā ekadaivasikam  api kusalamūlam anuttarasyāṃ samyaksaṃbodhau pariṇamayet tat kasya hetoḥ prajñāpāramitāpūrvaṃgatā hi subhūte sarvapariṇamanāt tasmāt tarhi subhūte bodhisatvena mahāsatvenānuttarāṃ samyaksaṃbodhim abhisaṃboddhukāmena prajñāpāramitāpariṇamanākuśalena bhavitavyaṃ āha yat punar bhagavaṃn abhisaṃskāraḥ kalpita ukto bhagavatā tat kathaṃ sa kulaputro vā kuladuhitā vā bahutaraṃ puṇyaṃ prasavet sa ca bhagavaṃn anabhisaṃskāreṇa śakyaṃ samyagdṛṣṭiṃcotpādayituṃ nyāmaṃ cāvakramitum śrotaāpattiphalaṃ cānuprāptum yāvad anuttarāṃsamyaksaṃbodhim abhisaṃboddhum bhagavān āha evam etat subhūte evam etat na hy anabhisaṃskāreṇa śakyaṃ samyagdṛṣṭiṃ cotpādayituṃnyāmaṃ cāvakramitum śrotaāpattiphalaṃ cānuprāptum yāvad anuttarāṃ samyaksaṃbodhim abhisaṃboddhum  api tu khalu punaḥ subhūte tad api dānam anabhisaṃskāro bodhisatvasya mahāsatvasya prajñāpāramitāyāṃ carataḥ śunyakam evākhyāti riktakam  eva tucchakam evāsārakam evākhyāti  tat kasya hetoḥ tathā hi subhūte bodhisatvo mahāsatvo adhyātmaśunyatāyāṃ suśikṣitobahirdhāśunyatāyām adhyātmabahirdhāśunyatāyāṃ suśikṣitaḥ śunyatāśunyatāyāṃ mahāśunyatāyāṃparamārthaśunyatāyāṃ saṃskṛtaśunyatāyām asaṃskṛtaśunyatāyām atyaṃtaśunyatāyām anavarāgraśunyatāyām anavakāraśunyatāyāṃ prakṛtiśunyatāyāṃ sarvadharmaśunyatāyāṃ  anupalaṃbhaśunyatāyām abhāvaśunyatāyāṃ svabhāvaśunyatāyām abhāvasvabhāvaśunyatāyāṃ suśikṣitaḥ sa khalu punaḥ subhūte bodhisatvo mahāsatvaḥ  āsu śunyatāsu sthitvā yathā yathā  tān saṃskārāṃ pratyavekṣate tathā tathā bodhisatvo mahāsatvaḥ prajñāpāramitayā avirahito bhavati yathā yathā bodhisatvo mahāsatvaḥ prajñāpāramitayā avirahito bhavati tathā tathā asaṃkhyeyam aprameyam aparimāṇaṃ puṇyaṃ prasavati āha asaṃkhyeyasya ca bhagavaṃn aprameyasya cāparimāṇasya ca ko viśeṣaḥ bhagavān āha asaṃkhyeyam api subhūte yat saṃkhyāṃ nopaiti saṃskṛte vā dhātav asaṃskṛte va dhātau aprameyam iti subhūte yasya pramāṇaṃ nopalabhyate atītānāgatapratyutpanneṣu dharmeṣu aparimāṇam iti subhūte yan na śakyaṃ pramātuṃ GBM l  LPGCh v āha  syād bhagavaṃ paiyāyo yad rūpam apy asaṃkhyeyamaprameyam aparimāṇaṃ bhavet vedanā saṃjñā saṃskāra vijñānam asaṃkhyeyam aprameyamaparimāṇaṃ bhavet bhagavān āha syāt subhūte paryāyo  yena paryāyeṇa rūpam apy asaṃkhyeyam aprameyam aparimāṇaṃ bhavet vedanā saṃjñā saṃskārā vijñānam apy asaṃkhyeyam aprameyam aparimāṇaṃ bhavet  āha  katamena bhagavan paryāyeṇa rūpam apy asaṃkhyeyam aprameyam aparimāṇaṃ bhaved vedanā saṃjñā saṃskārā vijñānam apy asaṃkhyeyam aprameyam bhavet bhagavān āha rūpam api subhūte śunyam asaṃkhyeyam aprameyam aparimāṇaṃ vedanā saṃjñā saṃskārā vijñānam api subhūte śunyam asaṃkhyeyam aprameyam aparimāṇaṃ āha kiṃ punar bhagavaṃn rūpam eva śunyaṃ vedanā saṃjñā saṃskārā vijñānam eva śunyaṃ  na punaḥ sarvadharmāḥ śunyāḥ bhagavān āha tat kiṃ manyase subhūte nanu mayā sarvadharmāḥ śunyā ity ākhyātāḥ āha śunyā bhagavan sarvadharmā iti tathāgatenākhyātā yā ca bhagavaṃn śunyatā  akṣayāpi sā  aprameyāpi sā aparimāṇāpi sā na hi bhagavaṃ śunyatāyāḥ saṃkhyopalabhyate na pramāṇaṃ na parimāṇam upalabhyate tasmāt tarhi bhagavaṃ naiṣān dharmāṇām arthato vā vyaṃjanato vā nānākaraṇam upalabhyate bhagavān āha evam etat subhūte evam etat naiṣān dharmāṇām arthato vā vyaṃjanato vā nānākaraṇam upalabhyate anabhilāpyam etat subhūte tathāgatenābhilaptam akṣayam iti vā aprameyam iti vā śunyam iti vā ānimittam iti vā apraṇihitam iti vā anabhisaṃskāram iti vā anutpāda iti vā virāga iti vā nirodha iti vā nirvāṇam iti vā  deśanābhinirhāranirdeśa eṣa tathāgatasyākṣayam iti vā yāvan nirvāṇam iti vā āha āścaryaṃ bhagavan yāvac cedaṃ dharmāṇāṃ dharmatā tathāgatena deśitā anabhilāpyā yathāham bhagavato bhāṣitasyārtham ājānāmi sarvadharmā eva bhagavann anabhilāpyāḥ bhagavān āha evam etat subhūte evam etat sarvadharmā subhūte anabhilāpyāḥ yā subhūte dharmāṇām anabhilāpyatā sā śunyatā na ca śunyatāyāṃ kiṃ cid abhilapitaṃ nāpi śunyatā śakyā abhilapituṃ āha kaccit punar bhagavaṃn anabhilāpyasyārthasya vṛddhir vā parihāṇir vā bhagavān āha no hīdaṃ subhūte na subhūte anabhilāpyasyārthasya vṛddhir vā parihāṇir vā āha sacet punar bhagavaṃn anabhilāpyasyārthasya naiva vṛddhir na parihāṇis tad dānapāramitayā api bhagavaṃ na vṛddhir na parihāṇir bhaviṣyati  śīlapāramitayāḥ kṣāntipāramitayāḥ vīryapāramitayāḥ dhyānapāramitayāḥ prajñāpāramitayāḥ api na vṛddhir na parihāṇir bhaviṣyati caturṇāṃ smṛtyupasthānānāṃ yāvad āryāṣṭāṃgasyaGBM   LPGCh r mārgasya aṣṭānāṃ vimokṣāṇāṃ navānām anupūrvasamāpattīnāṃdaśānāṃ tathāgatabalāṇāṃ caturṇāṃ vaiśāradyānāṃ catasṛṇāṃ pratisaṃvidāṃ mahāmaitryāmahākaruṇāyā aṣṭādaśānām āveṇikānāṃ buddhadharmāṇāṃ na vṛddhir na parihāṇir bhaviṣyati ṣaṇṇāṃ pāramitānām abhāvo bhaviṣyati yāvad aṣṭādaśānām āveṇikānāṃ buddhadharmāṇām abhāvo bhaviṣyati eṣāṃ ca dharmāṇām abhāvāt sarvākārajñatāyā apy abhāvo bhaviṣyati sarvākārajñatāyā abhāvāt ko hy anuttarāṃ samyaksaṃbodhim abhisaṃbuddhyate abhisaṃbhotsyate vā bhagavān āha evam etat subhūte evam etat nānabhilāpyasyārthasya vṛddhir vā parihāṇir vā  sa cet punaḥ subhūte bodhisatvasya mahāsatvasya prajñāpāramitāyāñ carataḥ prajñāpāramitāṃbhāvayataḥ prajñāpāramitāyāṃ yogam āpadyamānasyopāyakuśalasya naivaṃ bhavaty ahaṃ prajñāpāramitāyāṃ vivardhe evaṃ yāvad dānapāramitāyāṃ vivardhe atha ca punar asyaivaṃ bhavati nāmadheyamātram etad yad uta dānapāramitā sa dānapāramitāyāṃ caraṃs tāṃ manasikārāṃs tāṃś cittotpādāṃs tāni ca kuśalamūlāni anuttarasyāṃ samyaksaṃbodhau pariṇamayati tathā ca pariṇamayati yathā sānuttarā samyaksaṃbodhiḥ evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ caraṃs tāṃ manasikārāṃs tāṃś cittotpādāṃs tāni kuśalamūlāni anuttarasyāṃ samyaksaṃbodhau pariṇamayatitathā ca pariṇamayati yathānuttarā samyaksaṃbodhiḥ āha kathaṃ bhagavaṃn anuttarā samyaksaṃbodhiḥ bhagavān āha yā subhūte sarvadharmāṇāṃ tathatā sānuttarā samyaksaṃbodhiḥ āha katameṣāṃ bhagavaṃ sarvadharmāṇāṃ tathatānuttarā samyaksaṃbodhiḥ bhagavān āha  yā subhūte rūpasya tathatā yāvad yā nirvāṇasya tathatā sānuttarā samyaksaṃbodhiḥ sā naiva vardhate na parihīyate tat subhūte bodhisatvo mahāsatvaḥ  prajñāpāramitayā avirahito bhīkṣṇaṃ bahulaṃ viharati na kasya cid dharmasya vṛddhir vā parihāṇiṃ vā samanupaśyati evaṃ khalu subhūte anabhilāpyasyārthasya naiva vṛddhir na  parihāṇi  evaṃ khalu subhūte dānapāramitāyā śīlapāramitāyā kṣāntipāramitāyā vīryapāramitāyā dhyānapāramitāyā prajñāpāramitāyā naiva vṛddhir  na parihāṇiḥ  evaṃ  yāvat pratisaṃvidāṃ na vṛddhir na parihāṇiḥ evaṃ khalu subhūte bodhisatvena mahāsatvena prajñāpāramitāyāṃ caritavyaṃ avṛddhyaparihāṇiyogena 