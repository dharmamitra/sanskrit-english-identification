Dvādaśakāranayastotram
namaḥ śākyamunaye buddhāya (1)
upāyakauśalyakṛpāluśākya-
vaṃśyaṃ hatānyāhatamārasenam |
suvarṇamerūpamacārukāya-
menaṃ hi śākyādhipatiṃ namāmi ||
ādau samutpāditabodhicitto
yo jñānapuṇyobhayasaṃbhṛtaḥ san |
udāralīlābhirihādya kāle
jātaṃ jagannāthamahaṃ stavīmi ||1 || (2)
devān vināyyātha vinītakālaṃ
jñātvā'vatīryāpi ca devalokāt |
kukṣiṃ viśantaṃ gajavad hi māyā-
devyā vilokyaiva kulaṃ namāmi ||2 || (3)
janiṃ bhajantaṃ khalu lumbinīvane
śākyātmajaṃ vai daśamāsapūrtau |
brahmendravandyaṃ varalakṣaṇaṃ ca
bodheḥ kule taṃ niyataṃ namāmi ||3 ||
nṛsiṃhamaṅge magadhe ca śilpaṃ
pradarśayantaṃ balinaṃ kumāram |
nigṛhya cāhaṃkṛtinaḥ samastān
atulyakarmāntakaraṃ namāmi ||4 || (4)
dharmānuvṛttyai jagato hyavadya-
hānyāyupāye kuśalatvapūrvam |
antaḥpure yaḥ kṛtasaṃnivāsaḥ
taṃ rājyarakṣāpravaṇaṃ namāmi ||5 ||
niḥsāratāṃ sāṃsṛtikīṃ vilokya
tyaktvā gṛhaṃ vyomapathena gatvā |
pravrājayantaṃ nijamātmanā taṃ
viśuddhacaityābhimukhaṃ namāmi ||6 || (5)
matvodyamenaiva hi bodhisiddhiṃ
varṣāṇi ṣaḍ duṣkaracāriṇaṃ tam |
nairañjanānte khalu vīryapāraṃ
dhyānottamaprāptamahaṃ namāmi ||7 ||
anādikaṃ sārthayituṃ prayāsam ,
bodhidrumānmāgadhikād adhastāt |
paryaṅkabaddhaṃ hyacalābhibodhim
sambodhisamprāptikaraṃ namāmi ||8 || (6)
śīghraṃ jagat kāruṇiko'valokya
vārāṇasītyādivarasthaleṣu |
vineyakān vartitadharmacakraṃ
praveśayantaṃ trinaye namāmi ||9 ||
ṣaṭ tīrthyaśāstṝnatha nigrihītuṃ
yo devadattādyaparān kudṛṣṭīn |
vārāṇasīye'damayad hi māraṃ ,
muniṃ jayantaṃ samare namāmi ||10 || (7)
guṇaiḥ pradarśya tribhave'tulārhaṃ
śrāvastike prātihāryam mahad yaḥ |
supūjito devamanuṣyayonibhiḥ |
taṃ śāsanasyarddhikaraṃ namāmi ||11 ||
kusīdinaḥ prerayituṃ suśīghraṃ ,
pravitrakauśīnagarīyabhūmau |
tyaktvāmaraṃ vajrasamānakāyaṃ
namāmi yātaṃ parinirvṛtiṃ tam ||12 || (8)
samyaktayā santamapi hyamartyaṃ ,
puṇyaṃ labheranniti bhāvisattvāḥ |
vikṛtya tatkālamanekadhātūn
aṣṭāṃśadhātūn dadataṃ namāmi ||13 ||
evaṃ prakārairbhagavat praśāstṛ-
līlāsamāsastutijātapuṇyaiḥ | (9)
samastasattvācaraṇaṃ hyapīdaṃ
yathaiva bhūyāt sugatasya caryā ||14 ||
