Uḍḍāmareśvaratantra
Uḍḍāmareśvaratantra
Prathamaḥ paṭalaḥ
uḍḍīśena samākīrṇā yogivṛndasamākulā 
praṇamya śirasā devī gaurī pṛcchati śaṃkaram  UT
īśvara śrotum icchāmi lokanātha jagatprabho 
prasādaṃ kuru deveśa brūhi dharmārthasādhakam  UT
vaśīkaraṇam uccāṭaṃ mohanaṃ stambhanaṃ tathā 
śāntikaṃ pauṣṭikaṃ vātha karaṇāni bahūni ca  UT
cakṣurhāniṃ maheśāna śrutihāniṃ tathaiva ca 
jñānahāniṃ kriyāhāniṃ kīlakaṃ ca tathāparam  UT
kāryastambhaṃ sureśāna śoṣaṇaṃ pūraṇaṃ tathā 
mantradhyānaṃ viśeṣeṇa tat sarvaṃ vada me prabho  UT
anyac ca vividhaṃ kāryaṃ prasādād brūhi bhairava 
yasya vijñānamātreṇa manuṣyo bhuvi durlabhaḥ  UT
śrīr īśvara uvāca 
śṛṇu tvaṃ hi varārohe siddhyarthaṃ yadi pṛcchasi 
tadvad iṣyāmi te devi tat sarvaṃ samudāhṛtam  UT
auṣadhair mantrajāpaiś ca ripuṃ hanyān na saṃśayaḥ 
uḍḍīśāt sāram ākṛṣya mayoktaṃ tava bhaktitaḥ  UT
uḍḍīśaṃ ca namaskṛtya rudraṃ caiva sudurlabham 
kapardinaṃ virūpākṣaṃ sarvabhūtabhayāpaham  UT
vakṣye rudrodbhavān yogān sarvaśatruvināśakān 
tais tu prayojitaiḥ saḥ prāṇān hanti na saṃśayaḥ  UT
prathamaṃ bhūtakaraṇaṃ dvitīyonmādanaṃ tathā 
tṛtīyaṃ dveṣaṇaṃ cātha turyam uccāṭanaṃ tathā  UT
grāmoccāṭaṃ pañcamaṃ ca jalastambhaṃ ca ṣaṣṭhakam 
vahneḥ stambhakaraṃ cātha vaśīkaraṇam uttamam  UT
anyān api prayogāṃś ca bahūn śṛṇu varānane 
śivena kathitā yogā uḍḍīśe śāstraniścaye  UT
andhīkaraṇaṃ mūkīkaraṇaṃ badhirīkaraṇaṃ tathā 
bhūtajvarasya karaṇam astraśastrasya dūṣaṇam  UT
jaladoṣapraśamanaṃ dadhno madhuvināśanam 
vināśaṃ mattakaraṇaṃ gajavājiprakopanam  UT
ākarṣaṇaṃ bhujaṃgānāṃ mānavānāṃ tathā dhruvam 
vahner vināśanaṃ kuryāt parṇānāṃ hi vināśanam  UT
gardabhasyātmakaraṇaṃ parakāyapraveśanam 
vetālapādukāsiddhim ulvakāj jvalanaṃ tathā  UT
anyān bahuprayogāṃś ca raudrān romapraharṣaṇān 
vidyāmantraprayogādīn auṣadhāṃś cābhicārikān  UT
guptāguptatarāḥ kāryā rakṣitavyāḥ prayatnataḥ 
uḍḍīśaṃ yo na jānāti sa ruṣṭaḥ kiṃ kariṣyati  UT
sumeruṃ cālayet sthānāt sāgaraiḥ plāvayen mahīm 
sūryaṃ ca pātayed bhūmau nedaṃ mithyā bhaviṣyati  UT
yathaivendrasya vajraṃ ca pāśaṃ hi varuṇasya ca 
yamasya ca yathā daṇḍaṃ kuberasya gadā yathā  UT
vahneḥ śaktir yathā proktā khaḍgas tu nirṛter yathā 
yathā vāyoś cāṅkuśaṃ hi triśūlaṃ śūlapāṇinaḥ  UT
skandasya ca yathā śaktir viṣṇoś cakraṃ sudarśanam 
tathaite ca mahāyogāḥ prayuktāḥ śatrukāraṇe  UT
anivṛtte nivartante amoghā nātra saṃśayaḥ 
saṃtuṣṭena prayuktena sidhyanti suvicārataḥ  UT
ratānāṃ karaṇaṃ vakṣye śatrusādhanam uttamam 
yenaiva kṛtamātreṇa bhūto gṛhṇāti mānavam  UT
nimbakāṣṭhaṃ samādāya caturaṅgulamānataḥ 
śatruviṣṭāsamāliptaṃ tathā nāma samālikhet  UT
citāṅgāreṇa tannāmnā dhūpaṃ dadyān maheśvari 
citāntaḥ saṃsthito bhūtvā yasya gātramṛdāharet  UT
kṛṣṇāṣṭamyāṃ caturdaśyām aṣṭottaraśataṃ japet 
bhūto gṛhṇāti taṃ śīghraṃ mantreṇānena mantritaḥ  UT
uoṃ namo bhagavate sarvabhūtādhipataye virūpākṣāya nityaṃ krūrāya daṃṣṭriṇe vikarāline
grahayakṣabhūtavetālena saha śaṃkara manuṣyaṃ daha daha paca paca gṛhṇa gṛhṇa gṛhṇāpaya
gṛhṇāpaya huṃ phaṭ svāhā 
pratyānayaṃ yadīccheta tasyaiṣā kriyate kriyā 
dāpayed devam īśānaṃ ghṛtena vacayā saha  UT
guggulaṃ pradaded dhūpaṃ ghṛtamiśraṃ samantataḥ 
mantreṇa mantrayitvā tu tataḥ svāsthyaṃ bhavet kila  UT
mantraḥ uoṃ namaḥ śivāya śāntāya prabhāya muktāya devādhidevāya śubhrabāhave vyādhiṃ śamaya śamaya amukaḥ svastho bhavatu namo 'stu te 
iti svāsthyamantraḥ 
athānyat sampravakṣyāmi prayogaṃ bhuvi durlabham 
yenaiva kṛtamātreṇa jvaro gṛhṇāti mānavam  UT
nimbakāṣṭhākṛtiṃ kṛtvā caturaṅgulamānataḥ 
tasyā hṛdi viṣonmattarājikālavaṇais tathā  UT
nāma saṃlikhya prakṛtau pācyamānāyāṃ tataḥ param 
tatas tu śatrunāmnā ca aṣṭottaraśataṃ japet  UT
tataḥ sa praharārdhena jvarabhūtena gṛhyate 
 atha japamantraḥ uoṃ bakāmukhā cāmuṇḍā amukasya kṣīramāṃsaśoṇitabhojinī amukaṃ khaḥ khaḥ jvareṇa gṛhṇa gṛhṇa gṛhṇāpaya gṛhṇāpaya huṃ phaṭ svāhā 
pratyānayaṃ yadīccheta tasyaiṣā kriyate kriyā  UT
dugdhasnātanāmākṣarāṇi tadā svastho bhaved iti 
athānyat sampravakṣyāmi prayogaṃ bhuvi durlabham  UT
yena vijñānamātreṇa śatror uccāṭanaṃ bhavet 
brahmadaṇḍī citābhasma gomayasya tathaiva ca  UT
kṣāraṃ cāpi samādāya kākajaṅgāsamanvitam 
kṣipec chirasi śatrūṇāṃ tūrṇam uccāṭayed ripum  UT
tataḥ saṃsnāpayed enaṃ gokṣīreṇa samanvitam 
muṇḍanaṃ cātha keśānāṃ tataḥ svastho bhaved dhruvam  UT
athānyat sampravakṣyāmi śatror uccāṭanaṃ varam 
dhūpaṃ nirbhedakaṃ nāma svayaṃ rudreṇa bhāṣitam  UT
brahmadaṇḍī samūlā ca kākajaṅgā samanvitā 
nirmokaṃ sarparājasya dhūpam uccāṭayed ripūn  UT
sarpakañcukam ādāya kṛṣṇoragaśiras tathā 
nikhaned yasya ca dvāre tam uccāṭayate haṭhāt  UT
brahmadaṇḍī surāmāṃsī kacchapasya śiras tathā 
śmaśānabhasmasaṃyuktaṃ kapāle mānuṣe nyaset  UT
śatror dvāre nikhātena tūrṇam uccāṭayed ripūn 
saptarātrau deveśi samūlaṃ naśyate gṛham  UT
atha vidveṣaṇaṃ vakṣye śatrūṇāṃ śṛṇu śaṃkari 
yenaiva kṛtamātreṇa vidveṣo jāyate nṛṇām  UT
brahmadaṇḍī samūlā ca kākamāṃsena saṃyutā 
jātīpuṣparasair bhāvyā saptarātraṃ punaḥ punaḥ  UT
tato mārjāramūtreṇa saptāhaṃ bhāvayet tataḥ 
eṣa dhūpaḥ pradātavyaḥ śatrugotrasya madhyataḥ  UT
yathā gandhaṃ samāghrāti pitā putraiḥ samaṃ kaliḥ 
vidveṣaṇaṃ paraṃ teṣāṃ suhṛdbhir bāndhavaiḥ saha  UT
svasthīkaraṇakaṃ proktaṃ ghṛtagugguladhūpataḥ 
atha māraṇam 
surāṃ mānuṣamāṃsaṃ ca samādāya vicakṣaṇaḥ  UT
gṛdhrāsthi śatruviṣṭhāṃ ca dvāramadhye nikhātayet 
saptāhena bhaven māro yathā rudreṇa bhāṣitam  UT
brahmadaṇḍī citābhasma surāmāṃsīsamāyutam 
ariṣṭasya ca pattrāṇi viṣaṃ rudhiram eva ca  UT
mohāya ca prayoktavyaḥ śatrūṇāṃ nāmayogataḥ 
saptarātraprayogena sarvaśatrupraṇāśanam  UT
eteṣāṃ duṣṭayogānāṃ śatrave tad udāhṛtam 
śatam aṣṭottareṇaiva mantrayitvā vicakṣaṇaḥ  UT
uoṃ namo bhagavate śrīuḍḍāmareśvarāya amukam uccāṭaya uccāṭaya vidveṣaya vidveṣaya svāhā 
ekarātroṣito bhūtvā kṛṣṇāṣṭamyāṃ samāhitaḥ 
devam abhyarcya ceśānaṃ śatam aṣṭādhikaṃ japet  UT
mantram etat prayoktavyaṃ siddhaye siddhikāmyayā 
śatrusainye prayoktavyaṃ rājñaś ca vijayārthinaḥ  UT
lāṅgūlaṃ gṛhagodhāyāḥ kṛkalāsasya mastakam 
indragopakasaṃyuktaṃ jambūkasya śiras tathā  UT
etāni samabhāgāni sūkṣmacūrṇāni kārayet 
amukte hi prayoktavyaṃ sarvaṃ janaśataṃ haret  UT
nṛkapālaṃ samūtraṃ ca pecakasya śiras tathā 
vṛścikasya tu lāṅgūlaṃ hālāhalakam eva ca  UT
śvetamaṇḍūkamāṃsaṃ ca mūtraṃ caiva gajoṣṭrayoḥ 
gṛhītvā samabhāgāni sūkṣmacūrṇāni kārayet  UT
etāni śoṣayitvā tu kalkaṃ kṛtvā punaḥ punaḥ 
uoṃ hīṃ yamāya śatrunāśanāya svāhā 
anne pāne pradātavyaṃ ripusainyavināśanam  UT
spṛṣṭamātreṇa tenaiva visphoṭās tu samantataḥ 
tasya dehe jvaras tīvro bhavet tīvrā ca vedanā  UT
mriyate saptarātrau pratyānayanavarjitaḥ 
athānyat sampravakṣyāmi yasya dhyānena sādhanam  UT
kathitaṃ caiva rudreṇa tridaśebhyaḥ prasādataḥ 
rudhiraṃ kṛṣṇasarpasya kukkuṭasya tu kasyacit  UT
kacchapasya mayūrāṇāṃ rocanaṃ jātyañjanaṃ tathā 
kuṅkumaṃ bhadramustaṃ ca tagaraṃ kṛṣṇam eva ca  UT
etāni samabhāgāni puṣyārke ca samāharet 
aśleṣāyāṃ tu piṣṭāni kṛtvā pātre ca rājate  UT
daśāhaṃ sthāpayed bhūmyāṃ paścād uddhṛtya lepayet 
asidhārāṅgadā nāma svayaṃ rudreṇa bhāṣitā  UT
athālipet tu gātrāṇi sa kṛtvāsthīny athāpi vā 
phalapuṣpe tathā pattre dhūpasattais tathaiva ca  UT
agado 'yaṃ mahāmantro bhūtānāṃ ca bhayāvahaḥ 
anne pāne mantrayitvā prayuñjīta vidhānataḥ  UT
uoṃ namo bhagavate rudrāya śāntāya divyayogāya divyarūpāya jaṭilabrahmacāriṇe agadokṣitridaśaiva mahābalaśataṃ manohaṃ ṭhaḥ ṭhaḥ svāhā 
pīḍyamānaṃ japen mantraṃ śucir bhūtvā samāhitaḥ 
aṣṭottarasahasraṃ tu tato mantram imaṃ japet  UT
kanyayā peṣayac caiva goṣṭhamadhye prayatnataḥ 
tadaśaktau citāyāṃ tu yathāśakti punaḥ punaḥ  UT
svayaṃ rudreṇa samproktaṃ sarvakāryaprasādhakam 
sarve caiva prayoktavyāḥ sarvaśatruvināśakāḥ  UT
tasmāt sarvaprayatnena rakṣitavyāḥ prayogavān 
abhukte naiva prokta yaṃ krūre pāpajane tathā  UT
dātavyaṃ bhaktiyuktāya śāstrajñāyāmareśvari 
iti pārvatīśivasaṃvāde vīrabhadreśvaratantroddhṛte uḍḍāmareśvaramahātantre prathamaḥ paṭalaḥ  UT
Uḍḍāmareśvaratantra
Dvitīyaḥ paṭalaḥ
athānyat sampravakṣyāmi jalastambhanam uttamam 
kumbhīravelvadaṃṣṭrāni rudhiraṃ māṃsam eva ca  UT
hṛdayaṃ kacchapasyaiva śiśumāraṃ punaḥ punaḥ 
vibhītakasya tailena sarvān ekatra kārayet  UT
nyāsakarma tataḥ kṛtvā jale tiṣṭhed yathāsukham 
madrakasya rasaṃ grāhyaṃ lakṣaṇasya makarasya ca  UT
ḍuṇḍubhasya śiro grāhyaṃ sarvān ekatra kārayet 
vibhītakasya taile tu pacyamāne ca dāpayet  UT
nyāsakarma prakurvīta saptāhaṃ tiṣṭhate jale 
tat tailaṃ pācayet lauhe kṛṣṇāṣṭamyāṃ samāhitaḥ  UT
caturmāsoṣito bhūtvā devam abhyarcya śaṃkaram 
abhimantrya ca mantreṇa mṛttikāsnānadakṣiṇam  UT
aṣṭādhikasahasraṃ tu japitvā homam ācaret 
anena mantrayitvā tu tataḥ sidhyati nānyathā  UT
uoṃ namo bhagavate uḍḍāmareśvarāya jalaṃ stambhaya stambhaya huṃ phaṭ svāhā 
vakṣye 'tha lūtākaraṇaṃ taṃ śṛṇuṣva samāsataḥ 
bhallātakarasaṃ guñjā viṣaṃ citrakam eva ca  UT
kapikacchaparomāṇi cūrṇāṃ kṛtvā pradāpayet 
etat sarvasamāyukto lūtākaraṇam uttamam  UT
tasya rūpaṃ pravakṣyāmi jāyate yas tu lakṣaṇaiḥ 
aṅgāni dhūmam āyānti mūrchayanti muhur muhuḥ  UT
etad rūpaṃ bhavet tasya lūtāvikṛtalakṣaṇam 
cikitsāṃ tasya vakṣyāmi yena sampadyate sukham  UT
uśīraṃ candanaṃ caiva priyaṅgutagaraṃ tathā 
raktacandanakuṣṭhaṃ ca lepo lūtāvināśanaḥ  UT
uoṃ namo bhagavate uḍḍāmareśvarāya kuhalīkurvanī svāhā 
mantrābhimantritaṃ kṛtvā tataḥ svastho bhaviṣyati 
kṛṣṇasarpaśiro grāhyaṃ mukhe niḥkṣipya sarṣapān  UT
bhallātakena saṃyuktaṃ kṛṣṇasūtreṇa veṣṭayet 
valmīkasya mṛdaḥ kośe antardhūmena pācayet  UT
kapikacchaparomāṇi saṃyuktaṃ ṣoḍaśāṃśakaiḥ 
viṣasya cūrṇaṃ kṛtvā tu śatrūṇāṃ mūrdhni niḥkṣipet  UT
śaradgrīṣmavasanteṣu lūtākaraṇam uttamam 
prasvinne ca tato gātre lagnās tasmiṃs tu sarṣapāḥ  UT
lūtāṃ ca saviṣāṃ kuryān nātra kāryā vicāraṇā 
vedanājātamātreṇa mantrajāpaṃ tu pūrvavat  UT
pūrvo vidhānena svastho bhavati pūrvavat 
atha śasyavināśaṃ ca kathayāmi samāsataḥ  UT
yenaiva kṛtamātreṇa vajraṃ kṛtvā vicakṣaṇaḥ 
kṣetre sampātayed yasmiṃs tasmiñ śasyavināśanam  UT
māhendreṇa kṣipet tatra prayogeṇa tu mantravit 
atha mantraṃ punar vakṣye prayogeṣu prayojakam  UT
aṣṭottaraśatenaiva mantreṇānena mantrayet 
uoṃ namo bhagavate uḍḍāmareśvarāya vajraṃ vināśaya vajraṃ surapatir ājñāpaya huṃ phaṭ svāhā 
imaṃ yogaṃ prayuñjāno vidhipūrveṇa karmaṇā 
parṇānāṃ caiva yogena kṣipet parṇaṃ vinaśyati  UT
punar uccāṭanaṃ vakṣye śṛṇu putra yathātathā 
yenaiva kṛtamātreṇa grāmasyoccāṭanaṃ bhavet  UT
grāme caturṇāṃ ca pathāṃ mṛdam ādāya buddhimān 
gomayenākṛtiṃ kṛtvā grāmasya ca caturdiśaḥ  UT
citākāṣṭhānalaṃ kṛtvā kokilākākapakṣakaiḥ 
hutvā cāhutisāhasraṃ tato bhasma samāharet  UT
abhedena samutsārya kṛtvā muṣṭiṃ sabhasmakam 
śatavārābhijaptena anenaiva tu mantritaḥ  UT
uoṃ namo bhagavate mahākālarudrāya tripuravināśanakāraṇāya daha daha dhama dhama
paca paca matha matha mohaya mohaya unmādaya unmādaya ucchedaya ucchedaya śrīmahārudra
ājñāpayati śabdakarī mohinī bhagavatī kheṃ kheṃ huṃ phaṭ svāhā 
grāme vā nagare vāpi bhasmaprakṣepaṇena ca 
ucchedanaṃ bhavaty eva ripūṇāṃ nātra saṃśayaḥ  UT
dūrīkṛtaṃ punar bhasma nagare vasate punaḥ 
kulvīkāraṃ pravakṣyāmi śṛṇu yogaṃ samāsataḥ  UT
yena yojitamātreṇa punaḥ kulvo bhaviṣyati 
pādapāṃśusamāyuktair antarā ghṛtagomayaiḥ  UT
vṛṣabhasya punaḥ śatroḥ kṛtvā caivākṛtiṃ budhaḥ 
ekaviṃśativāraṃ hi mantreṇānena mantritām  UT
chedayet tīvraśastreṇa tataḥ kulvo bhaviṣyati 
uoṃ namo bhagavate uḍḍāmareśvarāya kāmaprabhañjanāya amukaṃ cchaḥ cchaḥ svāhā 
prasthitānāṃ ca karaṇe mantreṇānena mantravit  UT
kṛtvā madhu ghṛtāktaṃ ca sthāne hy atra prayojayet 
snātvā ca gavyadugdhena tataḥ svastho bhaviṣyati  UT
atha unmattīkaraṇam 
mūlaṃ kanakabījasya ghṛtacūrṇaṃ samantataḥ 
gṛhacaṭakasya viṣṭā ca tathā karañjabījakam  UT
etad unmattakaraṃ cūrṇaṃ bhakṣaṇāt tatkaraṃ vrajet 
ekaviṃśativāraṃ ca mantreṇānena mantritam  UT
khāne pāne pradātavyam unmattaḥ syān na saṃśayaḥ 
uoṃ namo bhagavate uḍḍāmareśvarāya amukam unmādaya unmādaya cchaḥ cchaḥ svāhā 
ajakṣīreṇa śoṇitena pibet tu śatapuṣpikām  UT
ghṛtena saha vā pītvā tataḥ sampadyate sukham 
ity unmattīkaraṇam 
ekaviṃśativāraṃ hi mantritaṃ lavaṇaṃ kharam  UT
karavīrakakāṣṭhāgnau mantrair dhūmena pācayet 
lavaṇaṃ tantu saṃgṛhya cūrṇaṃ kṛtvā vicakṣaṇaḥ  UT
khāne pāne pradātavyaṃ mantreṇānena mantritam 
mantritaṃ śatavāraṃ ca śatror vā yasya kasyacit  UT
bhakṣaṇāc ca bhaved andho nātra kāryā vicāraṇā 
uoṃ nama uḍḍāmareśvarāya śarīram andhaṃ kuru ṭhaḥ ṭhaḥ svāhā 
athānyat sampravakṣyāmi kuṣṭhīkaraṇam uttamam  UT
yena sampītamātreṇa kuṣṭhī bhavati mānavaḥ 
bhallātakarasaṃ guñjā tathā maṇḍalakārikā  UT
gṛhagodhāsamāyuktā bhakṣe pāne pradāpayet 
saptāhāj jāyate kuṣṭhaṃ tatpītaṃ ca samedhitam  UT
etasya śamanaṃ kuryād yathā rudreṇa bhāṣitam 
dhatrīkhadiranimbāni śarkarāsahitāni ca  UT
vicūrṇya madhusarpirbhyāṃ jīrṇāni dāpayed bhiṣak 
śālibhaktaṃ paṭolaṃ ca ghṛtayuktaṃ tu pāyasam  UT
soṣṇaṃ vā mudgacūrṇaṃ tu śāliyuktam athāpi vā 
etena dattamātreṇa naraḥ sampadyate sukham  UT
jalajīvaṃ tu saṃgṛhya śoṣayed ātape naraḥ 
tasya saṃdāpayed dhīmān yasya icchet tu jīvitam  UT
aṅgadāhena tīvreṇa dhamet taṃ naṣṭacetasam 
yadīcchej jīvitaṃ tasya aṅgaṃ prakṣālayed dhruvam  UT
padamūlasya cūrṇaṃ tu kṣālayet kāñjikena tu 
tailenodvartayel liṅgaṃ kṣālayet śītavāriṇā  UT
anena kriyamāṇena naraḥ sampadyate sukham 
athānyat sampravakṣyāmi vaśyādikaraṇaṃ param  UT
yena vijñānamātreṇa loko bhavati kiṃkaraḥ 
purāṇikasya hṛdayaṃ tathā kuṣṭhena bhāvitam  UT
śivanirmālyaṃ saṃcūrṇaṃ yasya mūrdhni vinikṣipet 
niyataṃ kiṃkaro bhūtvā yāvaj jīvaṃ sa tiṣṭhati  UT
saptavāraṃ mantrayitvā mantreṇānena mantravit 
uoṃ namo bhagavate uḍḍāmareśvarāya svādhikāraṃ sādhaya sādhaya svāhā 
candanaṃ tagaraṃ kuṣṭhaṃ priyaṅgunāgakesaram  UT
kṛṣṇadhattūrapañcāṅgaṃ samabhāgaṃ tu kārayet 
chāyāyāṃ vaṭikā kāryā pradeyā khānapānataḥ  UT
puruṣaṃ cātha vā narīṃ yāvaj jīvaṃ vaśaṃ nayet 
saptāhaṃ mantritaṃ kṛtvā mantreṇānena mantravit  UT
uoṃ namo bhagavate mohamāline ṭhaḥ ṭhaḥ svāhā 
śaṅkhapuṣpī hy adhaḥpuṣpī tathā saṃkocapuṣpikā 
śvetā ca girikarṇī ca samaṃ saptāhabhāvitāḥ  UT
svaśukreṇa samāyuktā khāne pāne pradāpayet 
taṃ vaśīkaraṇaṃ proktaṃ yāvaj jīvaṃ na saṃśayaḥ  UT
vajraṃ vāthābhayā lodhraṃ mañjiṣṭhā hiṅgupattrikā 
divyaṃ vacā viśālākṣā kambugrīvā suśobhanā  UT
kumārītvacāṅgalepena saptahastapramāṇataḥ 
dadāti daśamīnā ca mantraḥ kaścit pragṛhyate  UT
viṣasuptapatitvena nātra kāryā vicāraṇā 
jalamadhye sahā cauraṃ kurute vartiko mama  UT
dadhi madhu navanītaṃ pippalī śṛṅgaveraṃ maricam api tu dadyāt saptamaṃ saindhavena 
yadi bhavati saroṣaṃ takṣakeṇāpi daṣṭaṃ gadam iha khalu pītvā nirviṣaṃ tatkṣaṇaṃ syāt  UT
kuṣṭhāmṛtā cātiviṣā haridrāyā vilepanam 
garuḍoktaṃ viṣaharam auṣadhaṃ prāṇijīvanam  UT
ulūkasya jambukasya gṛdhrasya mahiṣasya ca 
biḍālasya varāhasya kākabhekasya ca tvacaḥ  UT
mūṣakasya tu netraṃ ca sūkṣmacūrṇāni kārayet 
anenāñjitanetro hi rātrau paśyed yathā divā  UT
eteṣāṃ yogamantro 'yaṃ manuhīno na sidhyati 
uoṃ namo bhagavate rudrāya śivāya jyotiṣāṃ pataye dehi jyotīṃṣi mativīryakaraṇāya svāhā 
ekarātroṣito bhūtvā kṛṣṇāṣṭamyāṃ samāhitaḥ  UT
liṅgasampūjanaṃ kṛtvā jalaṃ caivābhimantrayet 
dakṣiṇasyāṃ diśi sthitvā śatam aṣṭottaraṃ japet  UT
tataḥ sidhyanti mantrāṇi cāñjanāni samantataḥ 
uoṃ namo bhagavate uḍḍāmareśvarāya añjanamantrasiddhiṃ dehi me svāhā ity añjanādhikāraḥ 
atha piśācīkaraṇam 
kanakasya ca bījāni priyaṅgu guggulas tathā  UT
ātmānaṃ dhūpayitvā tu yojayed rājasaṃsadi 
yogam imaṃ samāghrāti sa vaśyo jāyate bhṛśam  UT
kanakasya tu bījāni śvetārkacandrakesaram 
kuṣṭhaṃ ca devadāruṃ ca sarvam ekīkṛtaṃ tathā  UT
piṣṭvā tena liptagātro yogaśaktyā baliṣṭhayā 
yatra yatra praviṣṭas tu tatra tatra jayī bhavet  UT
Uḍḍāmareśvaratantra
Tṛtīyaḥ paṭalaḥ
kākasya pakṣau saṃgṛhya sarpakañcukam eva ca 
śmaśānabhasmasaṃyuktaṃ śatror uccāṭanaṃ bhavet  UT
ity uccāṭanādhikāraḥ 
bhūtavādaṃ pravakṣyāmi yathā garuḍabhāṣitam 
yenaiva jñātamātreṇa śatravo yānti vaśyatām  UT
śatruniryāsaṃ saṃgṛhya cūrṇaṃ sattvaṃ ca tasya vai 
bhāvayet saptarātraṃ tu bhojanaiḥ saha dāpayet  UT
dattamātreṇa tenaiva piśācair gṛhyate tu saḥ 
svasthīkāre pradātavyā jayā tu madhuyaṣṭikā  UT
niryāsaiḥ śālasambhūtair bījāni katakasya ca 
bhāvayet saptarātraṃ tu bhojanaiḥ saha dīyate  UT
tasya bhakṣaṇamātreṇa grahaiḥ saṃgṛhyate naraḥ 
śarkarādugdhapānena svastho bhavati nānyathā  UT
vāstukasya tu niryāsaṃ bījāni katakasya ca 
marditvā yātayāmābhyāṃ gṛhyate brahmarākṣasaiḥ  UT
śarkarādugdhapānena svastho bhavati nānyathā 
kapikacchukaniryāsair mātuluṅgasya bījakam  UT
bhāvayet saptarātraṃ tu bhakṣye pāne pradāpayet 
uoṃ namo bhagavate uḍḍāmareśvarāya maheśvaro nāma svāhā 
āmalakyāś ca cūrṇena strīdugdhasahitena ca  UT
pāyayitvā viṣkṛtaṃ tu svāsthyaṃ saṃjāyate dhruvam 
śarkarāpadmakiñjalkapadmakesarakalkakaiḥ  UT
cūrṇīkṛtais tac cūrṇaṃ tu dugdhena saha dāpayet 
tadā duṣṭagrahair muktaḥ svasthaś ca jāyate naraḥ  UT
Uḍḍāmareśvaratantra
Caturthaḥ paṭalaḥ
athātaḥ sampravakṣyāmi bhūtavāde sudurlabham 
yena vijñānamātreṇa sarvasiddhiḥ prajāyate  UT
uoṃ hrīṃ kālī kaṅkālī kila kila svāhā 
idaṃ mantraṃ pūrvaṃ sahasradaśakaṃ japet 
tataḥ sahasraṃ juhuyāt kaṅkālī varadā bhavati suvarṇamāṣacatuṣṭayaṃ pratyahaṃ dadāti 
 atha sarvajanamukhastambhanam antaḥ uoṃ hrīṃ namo bhagavatī durvacatī kili vācābhañjanī sarvajanamukhastambhinī hrāṃ hrīṃ hraiṃ hrauṃ hraḥ 
anena mantreṇa bilvamaricaṃ ghṛtāktaṃ sahasrahavanaṃ kuryāt samastajanapadāḥ kiṃkarā bhavanti 
etanmantreṇa yadi nyagrodhasamidhaṃ ghṛtāktāṃ sahasraikaṃ homayet tadā strīvaśyaṃ bhavati 
uoṃ rauṃ hrīṃ hūṃ hūṃ eṃ vada vada vāgvādinī vāgīśvarī namaḥ svāhā 
anena mantreṇa sahasrajaptena kavitvaṃ karoti nātra saṃdehaḥ 
uoṃ uoṃ uoṃ īṃ īṃ īṃ aiṃ aiṃ aiṃ namaḥ svāhā 
anena mantreṇa daśasahasrajaptena kavitvaṃ karoti  UT
Uḍḍāmareśvaratantra
Pañcamaḥ paṭalaḥ
śṛṇu putra pravakṣyāmi yathā trailokyamohanam 
parapuruṣā vaśaṃ yānti yathāvat kathayāmi te  UT
elā kuṣṭhaṃ ca lodhraṃ ca vacā ca raktacandanam 
śmaśānabhasmasaṃyuktaṃ prayogaṃ māraṇāntakam  UT
māraṇaṃ saṃkocakaraṇam 
kulatthaṃ bilvapattraṃ ca rocanā ca manaḥśilā 
etāni samabhāgāni sthāpayet tāmrabhājane  UT
saptarātre sthite pātre tailam ebhiḥ paced budhaḥ 
tailena bhagam ālipya bhartāram upagacchati  UT
samprāpya maithunaṃ bhartā dāso bhavati nānyathā 
nāgaraiḥ madhusaṃyuktair guṭikāṃ kārayed budhaḥ  UT
aśvamūtreṇa saṃyujya puruṣāṇāṃ vaśaṃkaram 
kuṅkumaṃ śatapuṣpaṃ ca priyaṅgu rocanaṃ tataḥ  UT
ajākṣīreṇa dātavyaṃ yā bhāryā durbhagā bhavet 
tataḥ sā subhagā nityaṃ patidāsatvam āpnuyāt  UT
mātuluṅgasya bījāni paṅkajasya phalāni ca 
samudrajaṃ raktacūrṇaṃ madhunā saha lepayet  UT
tailayojitamātreṇa patir dāso bhaved dhruvam 
adhunā sampravakṣyāmi yogānāṃ sāram uttamam  UT
yena vijñātamātreṇa narī bhavati kiṃkarī 
uśīraṃ candanaṃ caiva madhunā saha saṃyutam  UT
gajahastaprayogo 'yaṃ sarvanarīprayojakaḥ 
kevalaṃ śaśinā yuktaṃ kuṅkumaṃ lepayed bhage  UT
nijavaj jāyate sāṅgaṃ jāyate yonisaṃcayam 
lavaṃgaṃ saindhavaṃ kṣaudraṃ pippalī maricāni ca  UT
narasya lepayed gātraṃ sa bhaved gajahastavat 
varaṭāveśmasambānaṃ śītatoyena peṣayet  UT
tenaiva liptamātreṇa bhage randhro na jāyate 
tatra prakṣālitenātha prasavatvaṃ bhaviṣyati  UT
yaḥ svaretaḥ samādāya ratyante savyapāṇinā 
vāmapādaṃ striyo limpet sā tasya vaśagā bhavet  UT
yā bhogaśeṣe kāntasya liṅgaṃ vāmāṅghriṇā spṛśet 
yāvad āyur bhaved dāsaḥ sa tasyā nātra saṃśayaḥ  UT
kapotaviṣṭhā sindhūtthamadhukaiḥ samabhāgikaiḥ 
liptvā liṅgaṃ bhajed yāṃ tu sā vaśyā syād varāṅganā  UT
ghanasāraṃ satallavyaṃ meḍhraṃ ca madhunā saha 
piṣṭvā liptvā rajo yāṃ ca bhajet sā vaśyagā bhavet  UT
rocanā kanakaṃ śambhubījaṃ karpūracandanam 
ebhir viliptaliṅgo yāṃ bhajate sā vaśā bhavet  UT
Uḍḍāmareśvaratantra
ṣaṣṭhaḥ paṭalaḥ
kṛṣṇacchāgaromakṛṣṇamārjāraromakṛṣṇakākaromāṇi kṛṣṇāṣṭamyāṃ kṛṣṇacaturdaśyāṃ vā śanibhaumayor
vāre 'śleṣānakṣatre ārdrānakṣatre vā samabhāgāni kṛtvā kūpataḍāganadīpayasā peṣayitvā
guṭikāṃ kṛtvā saṃgrāme copaviśet 
raṇapāṃśunā tilakaṃ kuryāt 
athānantaraṃ ye 'nye puruṣā darśanaṃ kurvanti te kampayanti mūrchayanti utpatanti palāyante 
ye piṣṭvā lepaṃ kurvanti teṣāṃ śuci kāpi patati na muñcati 
eṣa yogo mayā prokto devānām api durlabhaḥ 
nivedanīyaḥ kasyāpi na kadācid iti bruve  UT
athātaḥ sampravakṣyāmi śarīrajñānam uttamam 
yena vijñānamātreṇa jāyate ca śubhāśubham  UT
jīvitaṃ maraṇaṃ caiva lābhālābhaṃ jayājayam 
sukhaduḥkhaṃ bhavābhāvau gamanāgamanaṃ tathā  UT
himālayasutā vai hi pṛṣṭavatī vṛṣadhvajam 
atha pṛthivyaptejovāyvākāśāni tattvāni tatra guror bṛhatprasādena śāstrāṇi ca yena yogenātītena trailokyaṃ sacarācaraṃ jātam eva 
yeṣāṃ samayogāni sthūlasūkṣmāṇi kathyante 
sa ca sampretya ceṣṭāyāṃ lakṣyate tasyāḥ kiṃ nāma tasya ca kā jijñāsā yathāpad ucyate cāhus tataḥ pañcatattvāni paṭhyante 
 samprati dūto yad āgatya vadati tasya vāg udeti pañcatattvākṣarāṇi jñātvā yasya tattvākṣarasya vaktre tattvākṣarāṇi bhavanti praśnacintāyāṃ  
sa tattvaṃ japati  
yadi praśnacintāyāṃ pṛthivītattvākṣarāṇi bhavanti tadā pṛthvītattvaṃ bhavati 
yady eṣām adhikā bhavanti tadā pānīyatattvāni bhavanti tattvākṣarāṇīty arthaḥ 
aāiīuūṛṝḷḹ etāni pṛthvītattvākṣarāṇi 
eaioauaṃaḥ etāni jalatattvākṣarāṇi 
kakhagaghaṅacachajajhaña etāni tejastattvākṣarāṇi 
ṭaṭhaḍaḍhaṇatathadadhanapaphababhama etāni vāyutattvākṣarāṇi 
yaralavaśaṣasaha tāny ākāśatattvākṣarāṇi 
etāni vardhitavākyenādhikākṣarāṇi bhavanti 
vividhaprakāracintāḥ samaviṣamākṣarāṇi pṛthvītattvāni jñātavyānīti 
jīvitamaraṇalābhālābhajayaparājayasukhaduḥkhagamanāgamanāni ca yāni samāni viṣamāṇi aptattvāni nirvācitavyāni 
yadā cittaṃ bhavati kṛtasya vākyaviṣaye pṛthivīviṣaye tadā salilatattvākṣarāṇi bhavanti tadā sa japtaṃ japati 
apcintāyāṃ yadā pṛthivītattvākṣarāṇi bhavanti tadā pṛthvītattvaṃ bhavati 
evam anyeṣv api boddhavyam 
akṣarāṇi yena kathayati 
lābhacintāyāṃ tejākāśākṣarāṇi adhikāni bhavanti tadā te 'śubho 'dhikataro bhavitā 
yadā deśāt tattvād vā gamanādikaṃ tejasaḥ grāmacalite saṃgrāmagamane ahetu ake ḍake taijasākṣarāṇy adhikāni bhavanti 
pṛthivyaptejovāyvākāśā eteṣām akṣarāṇi vivāhakāle eteṣu tejo'kṣarāṇi śubhahārakāṇi bhavanti  UT
Uḍḍāmareśvaratantra
Saptamaḥ paṭalaḥ
athauṣadhīkaraṇaṃ nirūpyate 
oṣadhī paramā śreṣṭhā gopitavyā prayatnataḥ 
yasyāḥ prayogamātreṇa devatā yānti vaśyatām  UT
oṣadhī sā budhaiḥ proktā cāṇḍālī lokaviśrutā 
surāsuragaṇaiḥ pūjyā sarvakāryārthasādhinī  UT
ekapattrī dvipattrī ca tripattrī turyapattrikā 
anena vidhinā devi catuścaraṇagāminī  UT
mānuṣāṇāṃ viśeṣeṇa vaśyakarmaṇi yojitā 
ekapattrī tu svāṅgamalasaṃyuktā striyaṃ vaśam ānayati dvipattrī rājño rājapuruṣān 
tripattrī śrīśākamaricasahitā duṣṭāṃ camūṃ vaśam ānayati catuṣpattrī ca kandusahitā mattaduṣṭagajaṃ vaśam ānayati 
athotpāṭanavidhiḥ kathyate śanivāre śucir bhūtvā sāyaṃ saṃdhyādikaṃ vidhāya gandhapuṣpadhūpadīpanaivedyādibhiḥ
pañcopacāraiḥ pūjādikaṃ vidhāya akṣataṃ phalaṃ haste gṛhītvā oṣadhisamīpe sthitvābhimantraṇaṃ kuryāt 
tato 'nudite bhānau khadirakāṣṭhakalikena khanayet 
tatra mantraḥ yena tvāṃ khanate brahmā hṛṣīkeśo maheśvaraḥ 
śacīpatiḥ pitṛpatir jaleśaś ca dhanādhipaḥ 
tena tvāṃ khanayiṣyāmi tiṣṭha tiṣṭha mahauṣadhi 
iti paṭhitvā khanayet 
śucir ārabhya ekānte prabhāte mantramuktitaḥ  UT
saṃgrāhyam auṣadhaṃ siddhyai na bhavanti hi kāṣṭhavat 
namo 'stv amṛtasambhūte balavīryavivardhini  UT
balam āyuś ca me dehi pāpaṃ me naya dūrataḥ 
yena cānena mantreṇa khanitvotpāṭyamānaṃ kṛtvā yaḥ pūrvam ānīto yo 'nyathā bhavet 
atraiva tiṣṭha kalyāṇi mama kārśyakarī bhava  UT
mama kārye kṛte siddhe itas tvaṃ hi gamiṣyasi 
uoṃ hīṃ raktacāmuṇḍe hūṃ phaṭ svāhā 
anena mantreṇa puṣyarkṣe hastarkṣe vā nakṣatre sarvāś cauṣadhya utpāṭanīyā yair naraiś
ca udite bhānau oṣadhyaḥ khanyante utpāṭyante utpadyante vā tāsāṃ ravikiraṇapītaprabhāvenāvīryaprabhāvo bhavati 
siddhikārikā na bhavanti 
yady udite bhāskare utpāṭyante tadā tāsāṃ pūjā kartavyā 
japāraktotpalaraktakaravīraraktacandanakuṅkumena gavyagomayena sapādahastabhūmiṃ saṃlipya tanmadhye caturasraṃ kārayet 
raktacandanakuṅkumābhyāṃ tanmadhye vartulaṃ vitastimātraṃ bhānuṃ pūjayet 
pārśve candrādigrahān pūjayet 
tato raktabhaktapuṣparaktair vakṣyamāṇamantreṇa baliṃ dadyāt 
uoṃ drāṃ drīṃ drūṃ draiṃ drauṃ draḥ saḥ svāhā 
anena mantreṇa pūjāṃ kṛtvotpāṭayed vīryayuktā bhavati sarvakāryakṣamā bhavati  UT
Uḍḍāmareśvaratantra
Aṣṭamaḥ paṭalaḥ
athānyat sampravakṣyāmi nārīṇāṃ garbhadhāraṇam 
padmabījaṃ gavyapayasā saha yā narī pibati sā garbhavatī bhavati satyam eva ādityavāre nimantrayet candravāre bhakṣayet 
pūrvadigbhāgasthitaṃ śarīṣamūlaṃ gavyaghṛtena saha ṛtusamaye bhakṣayet sā saṃvatsareṇa garbhavatī bhavati 
anapatyā ca yā narī kapitthaṃ bhakṣayet sadā 
abhimantrya tu mantreṇa sāpi putravatī bhavet  UT
ekavṛkṣataṭe nārī snānaṃ kṛtvābhimantrayet 
ādivandhyāpi deveśi bhaved garbhavatī hi sā  UT
devaḥ śivo bhaved yatra nadīsaṅgam asaṃnidhau 
tasyāṃ nadyāṃ diśi svāhā vandhyā putravatī bhavet  UT
vidhir atrocyate kapilāgomayenātha bhūmiṃ saṃlipya yatnataḥ 
snātvā vidhiprakāreṇa maṇḍalaṃ kārayet tataḥ  UT
caturasraṃ catuṣkoṇaṃ tanmadhye vartulaṃ smṛtam 
tanmadhye vilikhet paścād aṣṭapattraṃ sakarṇikam  UT
madhye tu pūjayed devaṃ pattre śaktiṃ prapūjayet 
nirvraṇamaṇḍalasyāgre kamalaṃ sthāpayed budhaḥ  UT
śikhipattranakhavarṇena likhet 
bhṛṅgatā kulasaptaparvatamṛttikā  au Zeichenjh svamalāmṛttikāvalmīkamṛttikānimbamūlamṛttikā
suvarṇarajatatāmrakāṃsyasahasramūlasarvatīrthāni samudrāḥ saritaḥ sarvāḥ sarvauṣadhayaḥ
sarvadevatāḥ sarvasiddhayaḥ sarvayoginyaḥ sarve girayaḥ sarve nāgāḥ pañcajātyāni
phalāni pañcaprakārākṣatāni pañca suvarṇapuṣpāṇi sthiracittena mantritakalaśe parikalpayet 
atha mantraḥ kṣaṃ kṣīṃ kṣūṃ kṣaiṃ kṣauṃ kṣaḥ 
anena mantreṇa yā narī vidhānena niratavarjitā abrahmacāriṇī devī vandhyā pañcapativarjitā 
aputrā labhate putrān durbhagā subhagā bhavet 
anenaiva vidhānena kanyā prāpnoti satpatim  UT
mantrauṣadhīprayogāś ca ye cānye cūrṇakīrṇakāḥ 
navābhicāritāḥ kūrāḥ śuddhadehā bhavanti te  UT
ye cānye vighnakartāraś caranti bhuvi rākṣasāḥ 
te sarve pralayaṃ yānti satyaṃ devi mayoditam  UT
sakṛd uccarite mantre mahāpuṇyaṃ prajāyate 
brahmahatyādayo doṣāḥ kṣayaṃ yānti na saṃśayaḥ  UT
atha prathamopāya ucyate nāgakesara  māṣakaṃ gavyaghṛtena sahartusnānadivase pibet 
tadanantaraṃ bhartrā saha rātrau saṃyogaṃ kuryāt 
sā avaśyam eva garbhavatī bhavati 
atha dvitīyopāyaḥ śvetajīrakam  māṣamātrakaṃ rātrau mṛnmayapātre jalena saha nirāvaraṇasthāne samagrarātrau sthāpayet 
agnimadivase śilāyāṃ piṣṭvā paryuṣitajalena yā strī ṛtusnānadine pītvā rātrau bhartrā saha saṃyogaṃ kuryād avaśyaṃ sā garbhavatī bhavati 
 atha tṛtīyopāya dakālvadmadīpi  māṣakaṃ gavyadugdhena saha yā ṛtusnānadivase pītvā rātrau bhartrā saha saṃyogaṃ kuryāt sā avaśyam eva garbhavatī  
bhavati  
iti tṛtīyopāyaḥ 
uoṃ ghaṇṭākarṇāya svāhā imaṃ saptadhā japtvā grāme nagare vā praviśet tatra viśiṣṭaṃ bhojanaṃ prāpnoti 
anyac ca bho alla me siddhā anenāṣṭottaraśataṃ japet 
śirīṣamūlamṛdaḥ kṣetrasya catuṣkoṇeṣu mokṣayet tadā śaśakamūṣakavarāhacatuṣpādaprabhṛtīnāṃ mukhabandhanaṃ bhavati 
adhunā sampravakṣyāmi mantrān me phaladāyakāḥ 
ye sidhyati daśānyūnaṃ mantrasādhanamuktidāḥ  UT
śatrumitrodāsīnasādhyasiddhasya lakṣaṇam 
mantrākṣarāṇi likhitvā sādhakasya tasya yadāpi ca prathamavargākṣaro bhavati tadā mitraṃ dvitīyavargākṣaro bhavati tadā siddhaḥ 
tṛtīyavargasya yadā bhavati tadā sādhyaḥ caturthavargākṣaro bhavati tadodāsīnaḥ pañcamavargākṣaro yadā bhavati tadā śatrur jñātavyaḥ 
 etān bhedān jñātvā mantraśodhanam ārabhet tadā sādhakānāṃ sukhāvaho bhavati atha kalpavṛkṣaṣaṇḍamūlāni yāni prakṣālitāni gavyadadhimiśritāyāṃ  
rājikāyāṃ saṃskāryāṇi  
tato niyamapūrvakaṃ bhakṣayet 
nirvyādhiyogeṣv amuṃ svamukhe niyojayet 
vidhānam asyā bravīmīti devī 
atha mantraḥ uoṃ namaḥ ṣaṇmukhāya śaktihastāya mayūravāhanāya auṣadhīkena dehi me bhava svāhā 
anena mantreṇa caturdaśyāṃ śucir bhūtvā mayūraśikhām utpāṭayet tadā mahāprabhāvayuktā bhavati 
gavyaghṛtena saha saṃgṛhyeta tadā indriyabalo bhavati 
pañcamalena svarṇakāro bhavati 
 anyac ca śvetakaravīramūlaśvetagirikarṇikāmūlahevacanāṅbhīkṛtajātāñjalī pañcamalasamāyuktā khāne pāne pradātavyā maraṇāntaṃ vaśīkaraṇam  
anyac ca śvetagirikarṇikāmūlaṃ svavīryeṇa saha svakīyapañcamalaharavīryaśvetārkamūlam
etāni hastarkṣe puṣyarkṣe vā ekīkṛtya kumārikāhastābhyāṃ mardayitvā aṣṭamyāṃ caturdaśyāṃ
vā gajamadena saha haste guṭikāṃ kārayet 
yasyai ekāpi dīyate sā vaśyā bhavati nānyathā 
śuklapakṣe 'pi sarpāṇāṃ dīyate te sarpā api vaśyā bhavanti śrīmahābhairavasya vaco yathā kuṅkumena saha dīyate tadā vai gajo vaśībhavati 
rocanayā kuṅkumena saha yadā tilakaṃ kriyate tadā sā strī pṛṣṭhalagnā bhramati 
gurudārebhyaḥ tilako na darśayitavyaḥ 
rājadvāre tathā nyāye vivāhe yuddhe jayāvahe trailokyamohanam etat 
 triphalā  māṣāḥ nimba  māṣa kadamba  māṣa nīpa  māṣa tirāitā  māṣa karañja  māṣa bhṛṅgarāja  māṣa mayūraśikhā  māṣāḥ etāni samabhāgāni  
sūkṣmacūrṇāni kārayet  
tadanantaraṃ madhunā saha peṣayet 
bhojanaṃ ca yathāhāraṃ kurute nātra saṃśayaḥ 
etac cūrṇaṃ surebhyo 'pi durlabham 
 rātricūrṇaṃ śirīṣavalkalacūrṇaṃ ca gavyaghṛtena saha yasyai vanitāyai ṛtusnānadivase pānārthaṃ dīyate sā strī vandhyāpi garbhavatī bhavati  
nātra saṃśayaḥ  
etac cūrṇaṃ kapitthaphalena saha ṛtusamaye aputravatī bhakṣayati sā strī putram āpnoti 
 etac cūrṇaṃ śvetakaṅkolīmūlaṃ lakṣmaṇācūrṇaṃ ca samaṃ kṛtvā kuṅkumakvāthena sahartusamaye sadā bhakṣaṇārthaṃ dīyate tadā tasyāḥ śarīraśuddhir  
bhavati  
paścād ṛtusamayopari pañca dināni bhakṣayet tadā sā garbhadhāraṇakṣamā bhavati nātra saṃśayaḥ  UT
Uḍḍāmareśvaratantra
Navamaḥ paṭalaḥ
athānyat sampravakṣyāmi auṣadhaṃ paramadurlabham 
āsphoṭī nāma vikhyātā nāgadamanīti viśrutā  UT
asyā vidhānaṃ vakṣyāmi durlabhaṃ tridivaukasām 
viṣāḥ sarve vinaśyanti lepanād bhakṣaṇāt kṣaṇāt  UT
pattrahaste tāṃ pralipya sarpo dhriyate dhṛtamātre sarpo na naśyati naiva kṣatāni pralipya nāgapūjitamantreṇa sarpo vinaśyati 
nāgadamanīmūlaṃ khananān nāḍīlalāṭalepanān nāśayati samantataḥ āmavātaṃ pittavātaṃ śleṣmavātam ete vātā vinaśyanti bhakṣaṇān nātra saṃśayaḥ
atha kathayāmy oṣadhīkaraṇe karaṇakāraṇāni 
 putramaya vaśīkaraṇakārakaputraputraṃ kaṃsaṃ kātarāpi vaśaṃ paraṃ mahilājanasyaikaśa apy asya dīyate sā patiṃ parityajya paśyatāṃ lokānāṃ nagnā  
bhūtvā bhramati  
atha kathayāmi tāntrikavidhim 
tāmravedīparora iti lokair ucyate śanivāre tām abhimantrya digambaro muktakeśo bhūtvānudite bhānau grahaṇaṃ kuryāt 
piṣṭvā samyakprakāreṇa strīpañcamalena ca kāmātureṇa kṛtvā tāmbūlena saha bhaginīkṛtvā dīyate sā vaśyā bhavati nānyathā 
mātāpi putraṃ parityajya tatparā bhūtvā pṛṣṭhato nagnā bhavati yatra kutrāpi tathā tam anuyāti na saṃśayaḥ 
kākajaṅgheti vikhyātā mahauṣadhir grāme sarvatra tiṣṭhati śanivāre saṃdhyāsamaye
tasyā abhimantraṇaṃ kuryāt tadantaraṃ brāhme muhūrte utthāyānudite bhānau puṣyarkṣe
hastarkṣe vā yoge khadirakīlakena tāṃ samūlām utpāṭayet 
punas tāṃ saptamyām aṣṭamyāṃ navamyāṃ vā etāsu tithiṣu punarvasupuṣyahastarkṣayuktāsu
svapañcamalena saha piṣṭvā svavīryaṃ svaraktam api tasmin dattvā yasyai vanitāyai
dīyate sā strī vaśyā bhavati satyam eva mantreṇānena mantrayet 
uoṃ namo bhagavati tripure trailokyamohini aiṃ drāṃ śrīṃ klīṃ sauṃ amukanāmnīṃ śīghraṃ me vaśam ānaya svāhā 
iti mantraḥ 
 atha guñjākalpo likhyate śvetaguñjāṃ śanivāre saṃdhyāsamaye 'bhimantritāṃ kṛtvā tato brāhme muhūrte utthāyānudite bhānau khadirakīlakena digambaro  
bhūtvā samūlām utpāṭayet  
puṣyarkṣe hastarkṣe vā strīpuṣpeṇa saha gorocanakaśmīrakuṅkumaśvetacandanaraktacandanakastūrīkarpūrahastimadena
sahābhimantrya tilakaṃ kuryāt tadā strī kāmabāṇavimohitā vihvalā bhavati 
mantreṇānena mantrayet uoṃ aiṃ hrīṃ śrīṃ klīṃ hūṃ phaṭ svāhā 
iti kāmabāṇatilakam 
athānyatantroktaṃ vaśīkaraṇādikaṃ likhyate sāram uddhṛtya saṃkṣepād vaśīkaraṇamohane 
kāmināṃ prītijanakaṃ kiṃcit tad api gadyate  UT
tatrādau tilakavidhiḥ 
lajjāṃ madhūkaṃ kavyaṃ ca nalinīmūlam eva ca 
etān piṣṭvā svavīryeṇa yaḥ kuryāt tilakaṃ pumān  UT
tatkṣaṇād eva nayati vaśyatāṃ bhuvanatrayam 
vātsyāyanena muninā proktaṃ yogam anuttamam  UT
sitāṣṭamūlamañjiṣṭhā vacā mustā sakuṣṭhakā 
strīyoniśoṇite caitad ekīkṛtya lalāṭake  UT
śubhaṃ tilakam ādhatte yaḥ sa lokatrayaṃ kramāt 
kṛtajñaḥ svavaśaṃ kuryān modate ca ciraṃ bhuvi  UT
tagaraṃ pippalīmūlaṃ meṣaśṛṅgī kaṇā jaṭā 
etat samaṃ svapañcāṅgamale nītvaikatāṃ sudhīḥ  UT
madhunā tilakaṃ kuryād yaḥ kṣoṇīsutavāsare 
jagat sarvaṃ vaśīkuryāt sa pumān nātra saṃśayaḥ  UT
gorocanaṃ ca saṃbhāvya svapuṃso rudhireṇa yā 
kuryāt sā tilakaṃ bhāle patiṃ ca mohayed bhṛśam  UT
athāñjanavidhiḥ 
mahāṣṭamīdine yas tu śmaśāne naramastake 
pātitaṃ kajjalaṃ viśvaṃ mohayen nayanāñjanāt  UT
rocanāṃ kesaraṃ kanyāṃ śilāṃ ceti viśodhayan 
yājayed dṛṣṭipathagaṃ sarvam eva vimohayet  UT
tālīśakuṣṭhanāgaraiḥ kṛtvā kṣoṇīśavartikām 
siddhārthataile niḥkṣipya kajjalaṃ naramastake  UT
pātayed añjanaṃ tasya sarvadā bhuvanatraye 
dṛṣṭigocaram āyātaḥ sarvo bhavati dāsavat  UT
śilākiñjalkaphalinī rocanānāṃ tathāñjanam 
puṣyarkṣayoge vihitaṃ dampatyor mohanaṃ param  UT
iti atha cūrṇavidhiḥ 
kākajaṅghā śilā pakṣau bhrāmarau kṛṣṇam utpalam 
tagarajaṃ caiṣāṃ cūrṇaṃ kṣiptaṃ vimohane  UT
vātapaittikadalaṃ puṃso malaṃ mālāsavasya ca 
pakṣāvaler idaṃ cūrṇaṃ kṣiptaṃ śirasi mohanam  UT
atha bhakṣaṇavidhiḥ 
antrādi sarvaṃ niṣkāsya khañjarīṭodaraṃ kulaiḥ 
pūrayitvā svavīryeṇa sārameyagale kṣipet  UT
mudrāṃ kṛtvā tadekānte saptāhaṃ dhārayet sudhīḥ 
paścān niṣkāsya saṃśodhya vaṭīṃ kuryād viśoṣayet  UT
sā bhakṣaṇavidhānena dīpamālā parasparam 
dampatyoḥ prītijananī kīrtitā niyamottamā  UT
anyat sumatam 
athānyat sampravakṣyāmi tilakaṃ sarvakāmikam 
gorocanaṃ vaṃśalocanaṃ matsyapittaṃ kaśmīrakuṅkumakesarasvayambhūkusumasvavīryaśrīkhaṇḍaraktacandanakastūrīkarpūrakākajaṅghāmūlāni
samabhāgāni kṛtvā kūpataḍāganadījalena mardayitvā kumārikāpārśvakāṃ guṭikāṃ kṛtvā
chāyāṃ guṭikāṃ kārayet 
tayā lalāṭe tilakaṃ kṛtvā yāṃ yāṃ striyaṃ paśyati sā sā vaśyā bhavati 
 drauṃ vāṃ dhāṃ kṣauṃ aṃ kaṃ chaḥ ity anena mantreṇa mahiṣāsthimayaṃ kīlakam ekonaviṃśatyaṅgulaṃ sahasreṇābhimantritaṃ yasya nāmnā kūpataṭe  
nikhanet sa mahiṣeṇa vadhyate  
uoṃ cchaḥ cchaḥ ḹṃ amukaṃ huṃ īṃ cchaḥ cchaḥ uoṃ iti 
anena mantreṇa mayūrāsthimayaṃ kīlakaṃ tryaṅgulaṃ sahasreṇābhimantritaṃ yasya nāmnā catuṣpathe nikhanet sa tatra bhramati 
tatrānenāvatiṣṭhati paryaṭati kṣaṇamātreṇa uttolanena śāntir bhavati 
uoṃ śrīṃ śrīṃ vrāṃ vrīṃ īṃ īṃ cchaḥ cchaḥ svāhā 
anena mantreṇa meṣāsthimayaṃ kīlakaṃ dvādaśāṅgulaṃ sahasreṇābhimantritaṃ kṛtvā yasya gṛhe nikhanet sarvasiddhir asiddhā tasya bhavati 
drīṃ bandhūkapuṣpasaṃkāśaṃ dhyātavyaṃ mantradīpake 
kumbhakena varārohe śṛṇu vakṣyāmi ṣaḍguṇam  UT
dhyātvā tu māsam ekaṃ tu mahāstrīm ānayed dhruvam 
māsenaikena manunā ānayen nāgakanyakām  UT
devakanyāṃ tribhir māsaiḥ sāyāhne nānyathā bhavet 
uoṃ haṃ haḥ iti 
anenaiva tu mantreṇa dhyātavyāḥ krodhayājakāḥ  UT
yājyasya rudrasaṃkāśaṃ rudrahastaṃ surāsuraiḥ 
māsena mānuṣaṃ lokaṃ nāgalokaṃ dvimāsataḥ  UT
tribhir māsais tu deveśi svargalokaṃ na saṃśayaḥ 
ṣaṇmāsābhyāsayogena trailokyaṃ niścalaṃ kuru  UT
uoṃ raktahaṭā raktagaṭā mukuṭadhāriṇī edhati svāhā 
mantrarāja ulṭā vedhā 
uoṃ hrīṃ śrīṃ dhrīṃ vikṛtānanā bāhye phaṭ svāhā 
mantram imaṃ yantre likhitvā yasya īkṣitaṃ dīyate sa aikāhikadvyāhikatryāhikaviṣamajvareṇa gṛhyate tatkṣaṇād eva naśyati nātra saṃśayaḥ 
uoṃ bandhuna kṣayaṃ drīṃ drīṃ amukasyātmānaṃ nityajvareṇa pattrībandhanamātrasya sphura svāhā 
iti nityajvaraśodhanapattrikā 
uoṃ kṣaḥ svāhā 
anena mantreṇa mantritaṃ jalaṃ bhṛśaṃ kṛtvā jvaritāṅgaṃ secayet tena jvaravimuktir bhavati niścitam 
kharavāhanasiṃhasya kramād evānuśāsanam 
ṛkṣaturagagato vāyur jīmūta iva garjitaḥ  UT
ravivāre ślokam imaṃ likhitvā śirasi nyaset 
tena sthāpitamātreṇa traimāsikajvaraṃ haret  UT
vāneyasya biḍālasya gṛhītvā rudhiraṃ tataḥ 
padmasūtrotthavartiṃ ca bhāvayet saptavārakam  UT
śivāgre tajjatailena pātayet kajjalaṃ tataḥ 
tenāñjitalocanas tu adṛśyo bhavati dhruvam  UT
hebhirihebherihe 
anenodakam ādāyālokya sahasravāraṃ parijapya anenaivāñjanena trirātreṇa siddhiḥ 
padmasūtravartikasya tailena kajjalaṃ pātayet tenāñjitanetras tu adṛśyo bhavati 
tato gomūtreṇa cakṣuṣī prakṣālya punaḥ pratyakṣo bhavati  UT
atha ḍākinīdamanamantraḥ akṣaḥ kṣāṃ kṣaukājasinau devatā tattvadhūlinī ghonāśālinī
bhamantri bandhuśanādaivataṃ laghukaṇṭakena purum abhiśāsano devatāṃ mahābhairava
maṇḍalam acala uoṃ cchaḥ cchaḥ cchaḥ ḍākinīmatabandhu namaḥ 
uoṃ namo bhagavate vajrāya caṇḍeśvarāya īṃ īṃ phaṭ svāhā 
iti sarvabhūtaḍākinīdamanamantraḥ 
damana sarpalaṅga ebhalisim ajabandhaniśi nāgapāśam acalaḥ iti damanamantraṃ bandhanaṃ ca 
uoṃ raṃstrīṃ śīghraṃ ha svāhā 
tripurāṃ sindūraśaṅkhacūrṇābhyāṃ udanālapattre likhitvā śodhayitavyaḥ sa divasatrayeṇa jvareṇāgatya milati 
uoṃ ahohaḥ amukanamnīṃ śīghram ānaya svāhā ity ākarṣaṇam  UT
uoṃ strīṃ strīṃ valīṃ valīm īṃ ahaḥ phaṭ svāhā 
majjanasvastho bhavati 
apsaraṇīṃ amukīṃ jīva 
tena anena mantreṇa saptavāraṃ jalaṃ prajapya kāminyai pānārthaṃ dātavyam 
uoṃ namo jale mohe kule phalāni saṃkule svāhā 
anena mantreṇa saptavārābhimantritaṃ yasya dīyate sa vaśyo bhavati 
uoṃ namo jale mohe drāṃ abjini phaṭ svāhā 
anena mantreṇa pratyūṣe pānīyena mukhaṃ prakṣālayet sarvajanapriyo bhavati sarvasiddhīśvaro bhavati  UT
uoṃ bhūr bhuvaḥ svaḥ svāhā 
tāmbūlaṃ mantrayitvā yasya dīyate sa vaśyo bhavati 
uoṃ namo jale mohe hana hana daha daha paca paca matha matha amukaṃ me vaśam ānaya svāhā 
atha yakṣiṇīmantrasādhanaṃ surasundarīmanohāriṇīkanakāvatīratikarīkāmeśvarīnaṭyanurāgiṇīpadminī etā aṣṭau yakṣiṇyaḥ kāmanāyāṃ sādhanam 
atha surasundarīsādhanam uoṃ hrīṃ āgaccha āgaccha surasundari svāhā 
 vajrapāṇigṛhaṃ gatvā gugguladhūpaṃ dattvā trisaṃdhyaṃ pūjayet sahasraṃ trisaṃdhyaṃ māsaparyantaṃ japet tato māsābhyantare pratyakṣā bhavati  
antimadine raktacandanenārghyaṃ dadyāt  
tata āgatya mātā bhaginī bhāryā vā bhavati tāsāṃ yāni karmāṇi tāny eva karoti 
yadi mātā bhavati tadā siddhadravyāṇi rasāyanāni dadāti 
yadi bhaginī bhavati tadā pūrvavad amūlyaṃ vastraṃ dadāti 
yadi bhāryā bhavati tadā sarvam aiśvaryaṃ paripūrayati 
paraṃ tu varjanīyam ihānyayā saha śayanaṃ sā ca maithunapriyā bhavati anyathā naśyati  UT
atha manohāriṇīsādhanam uoṃ hīṃ āgaccha āgaccha manohari svāhā 
iha nadīsaṃgame gatvā candanena maṇḍalaṃ kṛtvā agurudhūpaṃ dattvā sahasraikaṃ mantraṃ māsaparyantaṃ pratyahaṃ japet 
tato māsānte candanodakenārghyaṃ dadyāt puṣpaphalenaikacittena tasyā arcanaṃ kartavyaṃ
tato 'rdharātrasamaye niyatam āgacchati āgatā satī tadājñāṃ karoti suvarṇaśataṃ tasmai
sādhakāya pratyahaṃ dadāti  UT
atha kanakāvatīsādhanam uoṃ hrīṃ kanakāvati maithunapriye āgaccha āgaccha svāhā 
vaṭavṛkṣasamīpe sthitvā madyamāṃsādinaivedyaṃ tasyai mūlamantreṇa dattvā śeṣaṃ svayam apy aṅgīkṛtya sahasram ekaṃ mūlamantraṃ japet 
evaṃ saptadinaparyantaṃ kuryāt 
aṣṭamyāṃ rātrāv ardharātrasamaye vastrālaṃkārabhūṣitā aṣṭau parivārān ādāyopagacchati 
āgatā sā kāmayitavyā bhāryā vā bhavati dvādaśajanānāṃ vastrālaṃkārabhojanaṃ ca dadāti aṣṭau kalā nityaṃ sādhakāya prayacchati  UT
atha kāmeśvarīsādhanam uoṃ hīṃ āgaccha āgaccha kāmeśvari svāhā 
iha gorocanayā bhūrjapattropari strīrūpāṃ pratimāṃ saṃlikhya ṣoḍaśopacāraiḥ pañcopacārair
vā sampūjya tataḥ śayyāyām ekākī ekānte upaviśya tanmanā bhūtvā sahasraṃ japet tato
māsānte tadbuddhyā svakīyāṃ bhāryāṃ pūjayet 
tato madhusarpirbhyāṃ pratirātraṃ dīpaṃ prajvālya paścān maunaṃ kṛtvā mūlamantraṃ sahasrasaṃkhyaṃ japet 
tato 'rdharātrasamaye niyatam āgacchati paraṃ tv anyāḥ striyo varjanīyāḥ  UT
atha ratipriyāsādhanam uoṃ hīṃ āgaccha āgaccha ratikari svāhā 
 atra paṭe citrarūpiṇī lekhyā vastrakanakālaṅkārabhūṣitā utpalahastā kumarī jātīpuṣpaiḥ prapūjanaṃ kuryāt guggulena dhūpaṃ dadyāt tato 'ṣṭasahasraṃ  
pratyahaṃ japet  
māsānte tu vidhivat pūjanaṃ kuryāt 
dhūpadīpau prajvālanīyau tato 'rdharātrasamaye 'vaśyam āgacchati āgatā sā strībhāvena
kāmayitavyā bhāryā bhavati sādhakasya parivāraṃ pālayati divyaṃ kāmikaṃ bhojanaṃ
ca dadāti  UT
atha padminīsādhanam uoṃ hīṃ āgaccha āgaccha padmini svāhā 
 svagṛhe candanena maṇḍalaṃ kṛtvā śiraḥsthaṃ kārayet guggulena dhūpaṃ dattvā sahasram ekaṃ pratyahaṃ japet tato māsānte paurṇamāsyāṃ rātrau  
vidhivat pūjāṃ kṛtvā japet  
 japānte 'rdharātrasamaye niyatam āgacchati āgatā sā kāmayitavyā bhāryā bhūtvā sarvakāmapradā bhavati rasaṃ rasāyanaṃ siddhadravyaṃ pratyahaṃ  
sādhakāya prayacchati  UT 
atha naṭīsādhanam uoṃ hrīṃ āgaccha āgaccha naṭi svāhā 
 atrāśokatale gatvā matsyamāṃsādyāhāragandhapuṣpādidhūpadīpabaliṃ dattvā sahasraṃ pratyahaṃ japet tataḥ sā māsānte niyatam āgacchati āgatā sā  
mātā bhaginī bhāryā vā bhavati  
yadi mātā bhavati tadā divyaṃ kāmikaṃ bhojanaṃ dadāti vastrasugandhisuvarṇaśataṃ dadāti ca 
yadi bhaginī bhavati tadā śatayojanād uttamāṃ striyam ānīya dadāti 
yadi bhāryā bhavati tadā divyaṃ vastraṃ rasāyanam aṣṭadināntareṇa dadāti  UT
athānurāgiṇīsādhanam uoṃ hrīṃ anurāgiṇi āgaccha āgaccha svāhā 
 iha kaśmīrakuṅkumena bhūrjapattre strīsadṛśīṃ pratimāṃ vilikhyāvāhanādikaṃ kṛtvā gandhapuṣpadhūpadīpādikaṃ dattvā tāmbūlāni nivedya sahasraṃ  
pratyahaṃ japet  
māsam ekaṃ trisaṃdhyaṃ japet māsānte paurṇamāsyāṃ vidhivat pūjāṃ kṛtvā ghṛtadīpaṃ prajvālya samagrarātrau mantraṃ prajapet 
tataḥ prabhātasamaye niyatam āgacchati āgatā sā sarvakāmapradā bhavati divyarasāyanāni dadāti pratyahaṃ ca dīnārāṇāṃ sahasraṃ dadāti 
tasyāḥ prasādena varṣasahasrāṇy āyuś ca bhavati  UT
atha ṣaṭtriṃśad yakṣiṇyaḥ 
vicitrā vibhramā haṃsī bhīṣaṇī janarañjinī 
viśālā madanā ghaṇṭā kālakarṇī mahābhayā  UT
māhendrī śaṅkhinī cāndrī śmaśānā vaṭayakṣiṇī 
mekhalā vikalā lakṣmīr mālinī śatapattrikā  UT
sulocanā suśobhāḍhyā kapālinī viśālinī 
naṭī kāmeśvarī svarṇarekhā ca surasundarī  UT
manoharā pramodānurāgiṇī nakhakeśikā 
bhāminī padminī caiva svarṇāvatī ratipriyā  UT
ṣaṭtriṃśad etā yakṣiṇyaḥ kathitāḥ siddhikāmadāḥ 
karaṅkiṇīmate tantre mahādevena vistarāt  UT
ārādhanaṃ mahat tāsāṃ pravakṣyāmi samāsataḥ 
phalaṃ caiva yathā tuṣṭāḥ prayacchanti samāhitam  UT
lakṣadvayaṃ japen mantraṃ vaṭavṛkṣatale śuciḥ 
paścāc campakapuṣpaiś ca homaṃ madhughṛtānvitam  UT
kuryād daśāṃśato mantrī śaṃkareṇoditaṃ yathā 
tataḥ siddhā bhaved devi vicitrā vāñchitapradā  UT
uoṃ vicitre citrarūpiṇi me siddhiṃ kuru  svāhā 
iti mantraḥ 
lakṣadvayaṃ japen mantraṃ śmaśāne nibhṛte niśi 
ghṛtāktair guggulair home daśāṃśena kṛte sati  UT
vibhramā toṣam āyāti pañcāśanmānuṣaiḥ samam 
dadāti bhojanaṃ dravyaṃ pratyahaṃ śaṃkaro 'bravīt  UT
uoṃ hrīṃ vibhrame vibhramaṅgarūpe vibhramaṃ kuru  bhagavati svāhā 
pradeśe nagarasyātha lakṣasaṃkhyaṃ japen manum 
padmapattrair ghṛtopetaiḥ kṛte home daśāṃśataḥ  UT
prayacchaty añjanaṃ haṃsī yena paśyati bhūnidhim 
sukhena taṃ ca gṛhṇāti na vighnaiḥ paribhūyate  UT
uoṃ drīṃ namo haṃsi haṃsavāhinī klīṃ klīṃ svāhā 
tripathastho japen mantraṃ lakṣasaṃkhyaṃ daśāṃśataḥ 
uoṃ śrīṃ drīṃ vaṭavāsini yakṣakulaprasūte vaṭayakṣiṇi ehy ehi svāhā 
madhūkavṛkṣatale mantraṃ caturdaśadināvadhi 
prajapen mekhalā tuṣṭā dadāty añjanam uttamam  UT
uoṃ drīṃ huṃ madanamekhalāyai madanaviḍambanāyai namaḥ svāhā 
guhāntaḥstho 'dhare māsatrayaṃ mantraṃ japen naraḥ 
tataḥ siddhā bhaved devi vikalā vāñchitapradā  UT
oṃ vikale aiṃ hrīṃ śrīṃ klīṃ svāhā 
svagṛhāvasthito raktaiḥ prasūnaiḥ karavīrajaiḥ 
lakṣam āvartayen mantrī dūrvājyābhyāṃ daśāṃśataḥ  UT
home kṛte bhavet siddhā lakṣmīnamnī ca yakṣiṇī 
rasaṃ rasāyanaṃ divyaṃ nidhānaṃ ca prayacchati  UT
uoṃ aiṃ hrīṃ śrīṃ lakṣmi kamaladhāriṇi haṃsaḥ so 'haṃ svāhā 
catuṣpathasthito lakṣam āpadi prajapen manum 
mālinī jāyate siddhā divyaṃ khaṅgaṃ prayacchati  UT
yat prabhāvena loke 'smin durlabhaṃ rājyam āpnuyāt 
uoṃ drīṃ uoṃ namo mālinī stri ehy ehi sundari haṃsahaṃsi samīhāṃ me saṅgabhaya svāhā 
śatapattravane yas tu mantralakṣaṃ japen muniḥ 
kṣīrājyahomaiḥ saṃsiddhā siddhiṃ yacchati bhūnidhim  UT
uoṃ drīṃ śatapattrike drīṃ drīṃ śrīṃ svāhā 
nadītīrasthito lakṣatrayaṃ mantrī japen manum 
ghṛtahome daśāṃśena kṛte devī prasīdati  UT
dadāti pādukāṃ tasmai yathāruci nabhastale 
manaḥpavanavegena yāti cāyāti sādhakaḥ  UT
uoṃ drīṃ klīṃ sulocane siddhiṃ me dehi dehi svāhā 
raktāmbaradharo mantrī caturdaśadināvadhi 
japet siddhā bhaved devī śobhanā bhogadāyinī  UT
uoṃ drīṃ aśokapallavakaratale śobhane śrīṃ kṣaḥ svāhā 
mahāvratadharo mantrī yaḥ śālyodanabhojanaiḥ 
lakṣadvayaṃ japen mantraṃ kapālaṃ labhate muniḥ  UT
ākāśagamanaṃ dūrāt svapnarūpasamāgamaḥ 
dūrād darśanam ityādi sādhakāya prayacchati  UT
uoṃ aiṃ kapālinī drāṃ drīṃ klāṃ klīṃ klūṃ klaiṃ klauṃ klaḥ haṃsaḥ so 'haṃ sakalahrīṃ phaṭ svāhā 
sarittīre japen mantram ardhaṃ lakṣasya deśikaḥ 
ghṛtāktaguggulair home devī saubhāgyadā bhavet  UT
oṃ varayakṣiṇī varayakṣaviśālini āgaccha  priyaṃ me bhavatu haime bhava svāhā 
puṇyāśokatalaṃ gatvā candanena sumaṇḍalam 
kṛtvā cābhyarcayed devīṃ dhūpaṃ dattvā sahasrakam  UT
mantram ārādhayen māsaṃ naktaṃbhojī rasaḥ sadā 
rātrau pūjāṃ śubhāṃ kṛtvā japen mantraṃ munivrataḥ  UT
naṭī devī samāgatya nidhānaṃ rasam añjanam 
dadāti mantriṇe mantraṃ divyayogaṃ ca siddhidam  UT
uoṃ drīṃ naṭi mahānaṭi rūpavati drīṃ svāhā 
ekāsane śucau deśe trisaṃdhyaṃ trisahasrakam 
māsam ekaṃ japen mantraṃ tadā pūjāṃ samārabhet  UT
puṣpair dhūpaiś ca naivedyaiḥ pradīpair ghṛtapūritaiḥ 
rātrau devīṃ samabhyarcya japen mantraṃ prasannadhīḥ  UT
ardharātre gate devī samāgatya prayacchati 
rasaṃ rasāyanaṃ divyaṃ vastrālaṃkaraṇāni ca  UT
uoṃ hrīṃ āgaccha āgaccha kāmeśvari svāhā 
nadītīre śubhe ramye candanena sumaṇḍalam 
vidhāya pūjayed devīṃ tato mantrāyutaṃ japet  UT
ekaviṃśatighasrāntaṃ prasannā vitaret sadā 
ardharātre gate devī dīnārāṇāṃ sahasrakam  UT
dadāti pratyahaṃ tasmai vyayaṃ kuryād dine dine 
tadvyayābhāvato bhūyo na dadāti prakupyati  UT
uoṃ hīṃ sarvakāmade manohare svāhā 
ardharātre samutthāya sahasraṃ prajapen manum 
māsam ekaṃ tato devī nidhiṃ darśayati dhruvam  UT
oṃ hrīṃ pramodāyai svāhā 
kuṅkumena samālikhya bhūrje devīṃ sulakṣaṇām 
pratipattithim ārabhya dhūpadīpādibhir varām  UT
kṛtvā devīṃ sahasraṃ ca trisaṃdhyaṃ parivartayet 
māsam ekaṃ tataḥ pūjāṃ rātrau kṛtvā punar japet  UT
ardharātre gate devī samāgatya prayacchati 
dīnārāṇāṃ sahasraikaṃ pratyahaṃ paritoṣitā  UT
uoṃ anurāgiṇi maithunapriye yakṣakulaprasūte svāhā 
gatvā pakṣigṛhaṃ mantrī nakhakeśaiḥ prapūjayet  UT
dinaikaviṃśatir yāvat pūjāṃ kṛtvā tato niśi 
āvartayed ekacitto mantrī mantraṃ susaṃyataḥ  UT
niśārdhe vāñchitaṃ kāryaṃ devy āgatya prayacchati 
uoṃ hīṃ nakhakeśike svāhā 
dinatrayam anāharī somasūryagrahe sati  UT
sparśād vimuktiparyantaṃ japet tadgatamānasaḥ 
tataḥ prasannā sā devī yacchaty añjanam uttamam  UT
tenāñjito naro 'dṛśyaṃ nidhiṃ paśyati bhūgatam 
uoṃ hīṃ yakṣiṇi bhāmini ratipriye svāhā 
vaṭavṛkṣatale kṛtvā candanena sumaṇḍalam  UT
yakṣiṇīṃ pūjayitvā tu naivedyam upadarśayet 
śaśamāṃsaṃ ghṛtaṃ cīraṃ mantram āvartayet tataḥ  UT
dine dine sahasraikaṃ yāvat saptadinaṃ bhavet 
athāgatya sadā tasmai mantram añjanamuttamam  UT
yatprabhāvāntare sarvaṃ paśyen nidhim aśaṅkitaḥ 
uoṃ hrīṃ āgaccha  svarṇāvati svāhā 
śaṅkhaliptapaṭe yasmād devīṃ gaurīṃ dhṛtotpalām  UT
sarvālaṃkāriṇīṃ divyāṃ samālikhyārcayen naraḥ 
jātīpuṣpaiḥ prapūjyātha sahasraṃ parivartayet  UT
saptāhaṃ mantravit tasyāḥ kuryād arcāṃ śubhāṃ tataḥ 
ardharātre gate devī samāgatya prayacchati  UT
pañcaviṃśatidīnārān pratyahaṃ paritoṣitā 
vāñchitaṃ manasas tasmai mantrajñāya na saṃśayaḥ  UT
uoṃ uoṃ hīṃ ratipriye svāhā 
Uḍḍāmareśvaratantra
Daśamaḥ paṭalaḥ
tatra ceṭakasādhanam 
atha ceṭakā likhyante 
kāmātureṇa cittena niśi mantraṃ japet sadā 
japto 'vaśyaṃ vaśyakaro mantro 'yaṃ nātra saṃśayaḥ  UT
oṃ aiṃ skīṃ klīṃ klīṃ sahavallari klīṃ kāmapiśāca klīṃ hrīṃ kāmapiśāca amukīṃ kāminīṃ
kāmayāmy ahaṃ tāṃ kāmena grāhaya  svapne mama rūpe nakhair vidāraya  drāvaya 
astreṇa bandhaya  śrīṃ phaṭ svāhā 
japen māsatrayaṃ mantraṃ kambalaḥ suprasannadhīḥ 
mṛtakotthāpanaṃ kuryāt pratimāṃ cālayet tathā  UT
sadāraktakambala mahādevadūta mṛtakam utthāpaya  pratimāṃ cālaya  parvatān kampaya  līlayā vilasaya  īṃ īṃ phaṭ svāhā 
caturlakṣaṃ japen mantraṃ sāgarasya taṭe śuciḥ 
pattrapuṣpaphalādīni karoty ākarṣaṇaṃ dhruvam  UT
abhaya ghudghutākarṣa karmakartā sṛṣṭiputra amukam ākarṣaya drīṃ 
sahasrāṣṭam imaṃ mantraṃ japet saptadināvadhi 
pratyahaṃ maṇibhadrākhyaḥ prayacchaty ekarūpyakam  UT
oṃ namo maṇibhadrāya namaḥ pūrṇabhadrāya namo mahāyakṣāya senādhipataye mauddhamauddhadharāya sughaṭamudrāvahe svāhā 
trisaṃdhyaṃ balidānaṃ ca niśāyāṃ prajapen manum 
sahasraṃ hi japen nityaṃ yāvat svapnaṃ prajāyate  UT
prāṇināṃ mṛtyusamayaṃ vadaty eva na saṃśayaḥ 
oṃ namo bhagavate rudrāya dehi me vacanasiddhividhānaṃ pārvatīpate hrāṃ hrīṃ hūṃ hreṃ hrauṃ hraḥ 
rātrau rātrau japen mantraṃ sāgarasya taṭe śuciḥ 
lakṣajāpe kṛte siddho datte sāgaraceṭakaḥ  UT
ratnatrayaṃ tadā maunyaṃ yasmin mantrī sukhī bhavet 
sahasradaśakaṃ nityaṃ rātrau mantraṃ japet sudhīḥ  UT
taddaśāṃśaṃ madhupayomiśraiḥ padmaiś ca homayet 
oṃ namo bhagavate rudra dehi me nijarāśiṃ śrīṃ namo 'stu te svāhā 
oṃ hrīṃ amukaṃ rañjaya svāhā 
anena mantreṇa sarvajanās tasmāt tu rañjakā bhavanti niśācaraṃ dhyātvā ātmapāṇinā japanād adṛśyakāriṇīṃ vidyām āpnoti  UT
oṃ namo rasācāriṇe maheśvarāya mama paryaṭane sarvalokalocanāni bandhaya  devy ājñāpayati svāhā 
sakṛd uccāramātreṇa nṛsiṃhaceṭakākhyo mantro ḍākinyādidoṣaṃ nāśayati 
oṃ namo bhagavate hiraṇyakaśipubalavidāraṇāya tribhuvanavyāpakāya bhūtapretapiśācakūṣmāṇḍabrahmarākṣasayoginīḍākinīkulonmūlanāya
stambhodbhavāya samastadoṣān nāśaya  visara  kampaya  matha  hūṃ hṛṃ svāhā ehy
ehi rudra ājñāpayati svāhā 
prerakaḥ sahasrapādaḥ anidrām ākarṣayati 
oṃ preraka amukīṃ tava maṇḍalaṃ samāvartaya drāvaya dāhaya saṃtāpaya hauṃ  UT
Uḍḍāmareśvaratantra
Ekādaśaḥ paṭalaḥ
atha digbandhanamantraḥ 
vajrakrodhāya mahādantāya daśadiśo bandha bandha haṃ phaṭ svāhā 
atha yonisaṃkocanam 
kumudaṃ haritālaṃ ca piṣṭvā yoniṃ pralepayet 
trirātraṃ pañcarātraṃ ca yonir bhavati saṃyutā  UT
māṃsī candanamustā ca tagaraṃ nāgakesaram 
ebhir māsaprayogaṃ ca bhagalepanam uttamam  UT
mālatīkusumais tailair valkair varāṅgalepanam 
ṛtukāle 'thavā kuryāt tadā tattulyatā bhavet  UT
ḍimbasyānīya pañcāṅgaṃ sarṣapatailapācitam 
satatam abhilepena sā bhartāraṃ vaśaṃ nayet  UT
mūlaṃ tu vānarīśṛṅgaṃ chāgīmūtreṇa lepayet 
lepanāt tu tataḥ śiśnaṃ yathecchaṃ kāmayed balāt  UT
saubhāgyapippalī lākṣā viṣaṃ ca kramavardhitam 
lepaṃ prakṣālitaṃ liṅgaṃ nārī kāmayate cirāt  UT
pārāvataṃ tathā guñjā śvetotpalaṃ samakṣikam 
nābhilepanam ity uktaṃ vīryastambhakaraṃ param  UT
dvādaśāraṃ likhec cakraṃ kuṅkumena samanvitam 
bhūrjapattre 'thavā vastre netre baddhaphalādike  UT
pattre pattre likhed bījaṃ hrīṃkāraṃ paramojjvalam 
sādhyanāma tathā madhye karṇikāyāṃ viśeṣataḥ  UT
vidarbhamantramukhyena tatkūṭaṃ parimaṇḍale 
mṛttikābhiḥ samastābhiḥ pratimāṃ kārayed dṛḍham  UT
karṣayet pramadāṃ nṝṇāṃ garvitāṃ tu na saṃśayaḥ 
vairāgyaṃ na punar yāti dāsībhāvena tiṣṭhati  UT
dāḍimaṃ pañcakolaṃ ca lohaṃ vajrorasaṃ ghṛtam 
cūrṇaṃ bhūmandarā śākhā dantanakhaṃ karoti vai  UT
manaḥśilā prayaṅguś ca rocanā nāgakesaram 
netrāñjanasamāyuktaṃ sarvasattvavaśaṃkaram  UT
Uḍḍāmareśvaratantra
Dvādaśaḥ paṭalaḥ
oṃ hrīṃ śrīṃ klīṃ draṃ caṇḍogre trinetre cāmuṇḍe ariṣṭe hūṃ phaṭ svāhā 
hrīṃ namāmy ahaṃ mahādevaṃ nṛsiṃhaṃ bhīmarūpiṇam oṃ namas tasmai 
śrīpārvaty uvāca 
uḍḍīśena samākīrṇe yogivṛndasamākule 
praṇamya śirasā gaurī paripṛcchati śaṃkaram  UT
śrīśvara uvāca 
śṛṇu tvaṃ hi varārohe siddhyarthaṃ prativāsase 
taṃ vadiṣyāmi te devi sarvaṃ tat samupāhṛtam  UT
devi yo dvijo mantrais tu viprahanyān na saṃśayaḥ 
pūrvoditaṃ mayoḍḍīśaṃ kathyate tava bhaktitaḥ  UT
uḍḍīśaṃ ca namaskṛtya rudraṃ caiva sudurjayam 
kapardinaṃ virūpākṣaṃ sarvabhūtabhayāvaham  UT
prathamaṃ bhūtakaraṇaṃ dvitīyonmādanaṃ tathā 
tṛtīyaṃ dveṣaṇaṃ caiva turyam uccāṭanaṃ tathā  UT
grāmoccāṭaṃ pañcamaṃ ca ṣaṣṭhaṃ ca jalastambhanam 
saptamam agnistambhaṃ ca vaśīkaraṇam aṣṭamam  UT
anyān api prayogāṃś ca śṛṇuṣva vai varānane 
śivena kathitā yogā uḍḍīśe śāstraniścaye  UT
andhī ca vandhīkaraṇaṃ mūkīkāras tathaiva ca 
gātrasaṃkocanaṃ caiva bhūtajvarakaras tathā  UT
astraśastrasya truṭitaṃ pānīyasya vināśanam 
dadhimadhunāśanaṃ ca nakhakaraṇaṃ tathaiva ca  UT
gajānāṃ vājināṃ caiva prakopanaṃ parasparam 
ākarṣaṇaṃ bhujaṃgānāṃ mānavānāṃ tathā dhruvam  UT
sasyavināśanaṃ caiva garbhasyāntardhikāraṇam 
vetālāñjanasiddhiś ca ulūkasiddhir api hi  UT
anyān api mahāraudrān prayogān śṛṇu sāmpratam 
vidyāmantraprayogāṃś ca auṣadhaṃ cābhicārikam  UT
guptā guptatarāḥ kāryā rakṣitavyāḥ prayatnataḥ 
akulīnādhamabuddher bhaktihīnasya vai tathā  UT
hiṃsakasya ca kṣudrasya nindakasya viśeṣataḥ 
svārthaṃ phalādilubdhasya upadeśam amanyataḥ  UT
asmin śāpe pūruṣās te varjanīyāḥ prayatnataḥ 
etaiś ca saha saṃyogo na kāryaḥ sarvadā budhaiḥ  UT
ya uḍḍīśakriyāśaktibhedaṃ kurvanti mohitāḥ 
te duṣṭā durjayāś caiva kim atra bahubhāṣitaiḥ  UT
yadīcchāsiddhim ātmānam ātmārthaṃ hi tathaiva ca 
satpūruṣāya dātavyaṃ devagururatāya ca  UT
prayogās tu prayoktavyāḥ sādhakaiḥ śatrukāraṇe 
animittā nivartante svātmagrāhe na saṃśayaḥ  UT
asaṃtuṣṭo hy ayuktaś ca prayogān iti nācaret 
śāstrasiddhavicārās tu sāmantakoṣakāḥ śubhāḥ  UT
oṃ glauṃ gaṃ gaṇeśāya namaḥ 
mantreṇānena mantrajñaḥ kumbhakāramṛdā tathā 
lambodaraṃ prakurvīta pūjayed upacārakaiḥ  UT
sāptāhikaṃ trisaṃdhyāyāṃ japtavyaṃ sāvadhānataḥ 
sahasraikapramāṇena japāc chāntir bhaviṣyati  UT
prātar aṣṭottaraṃ japtvā labhed buddhiṃ śubhāṃ naraḥ 
māsenaikena deveśi śrīlābhaś ca bhaved dhruvam  UT
ṣaṇmāsena varārohe mahādhanapatir bhavet 
trikālajñānavettā ca varṣaikena na saṃśayaḥ  UT
aiṃ namaḥ svāhā 
prātaḥ sahasravāraṃ tu prajaptena prapūjayet 
varadāṃ tu mahādevīṃ śvetagandhānulepanaiḥ  UT
puṣpair jāpair dakṣiṇādisopacārais tu pratyaham 
saptame divase hy evaṃ vāgaiśvaryaṃ prajāyate  UT
bhavet sadyaḥ pravaktā ca śrutismṛtidharo 'pi ca 
bāndhavaḥ sarvabhūtānāṃ cirāyuḥ sukham edhate  UT
oṃ klīṃ mantreṇānena deveśi sādhakaḥ japam ārabhet 
raktavastrāvṛto nityaṃ tathā kuṅkumajāṅgale  UT
saptāhajapamātreṇa hy ānayet tridaśāṅganām 
oṃ drīṃ drīṃ drīṃ drīṃ svāhā 
pūrvavidhāno hi japed ekāntasaṃsthitaḥ  UT
ākarṣeti striyaṃ śastāṃ sālaṃkārāṃ suvāsasam 
oṃ haiṃ haḥ huṃ 
ūrdhvadṛṣṭiprayogeṇa japel lakṣatrayaṃ priye  UT
sarvapāpavinirmukto jāyate khecare pade 
oṃ drīṃ kārīṇḍaḥ kṣaḥ kṣīṃ phaṭ svāhā 
ekapādasthito bhadre japed aṣṭottaraṃ śatam  UT
yad yat prārthayate vastu tad dadāti dine dine 
yajen naraviśeṣaṃ ca devāgnigurubrāhmaṇaiḥ  UT
oṃ śrīṃ kṣīṃ lohaṃ muñca kili kili amukaṃ kāṭaya kāṭaya mātaṃgini svāhā 
mantreṇānena pūrvāhṇe pūjayann upacārakaiḥ 
śarāvaṃ pūrayitvā tu catuṣpathe baliṃ haret  UT
samantraṃ kṣipyati pumān puruṣaṃ yadi paśyati 
ātmacintitakāryāṇi sādhayaty eva nānyathā  UT
oṃ stambhini svāhā kapālini svāhā drīṃ drīṃ vaiṣādārthini svāhā chaḥ chaḥ 
mantreṇa mṛttikāṃ japtvā pratārya saptadhā jale 
saṃmukhībhūya kṣiptvā ca japtvā cāyutaṃ vāsare  UT
tena siddho bhaven mantraḥ sādhakasya na saṃśayaḥ 
oṃ śrīṃ kṣāṃ kṣīṃ kṣūṃ kṣaiṃ kṣauṃ kṣaḥ 
madhyāhnasamaye sūryasammukhe japam ācaret  UT
ayutaṃ japtamātreṇa svasāmarthyaṃ prapaśyati 
tasya dṛṣṭinipātena dvipadaś ca catuṣpadaḥ  UT
jvarābhibhūtā jāyante apūrvā mantrasampadaḥ 
oṃ haṃsaḥ haṃsaṃ so 'haṃ svāhā 
ekaviṃśatijaptena jalena jvarapīḍitaḥ  UT
vimucyate pānamātrāt sadyaḥ svasthaś ca jāyate 
oṃ drīṃ namo ghoreśvari ghoramukhi cāmuṇḍe ūrdhvakeśi vikṛtānane drīṃ drīṃ huṃ phaṭ huṃ svāhā 
ayaṃ sarvadalanamantraḥ  UT
oṃ drīṃ drīṃ drīṃ phaṭ phaṭ phaṭ svāhā sarvagrahāṇāṃ trāsanaṃ kuru kuru aṅguliprahāreṇa 
oṃ sraṃ srāṃ sriṃ srīṃ sruṃ srūṃ sreṃ sraiṃ sroṃ srauṃ sraṃ sraḥ ha raṃ rauṃ rīṃ rūṃ raiṃ reviḥ chuṃ chuṃ haṃsaḥ amṛtavarcase svāhā 
anena mantreṇodakaṃ śarāvaṃ saṃkṣipyāṣṭottaraśatenābhimantritaṃ kṛtvā pibet prātar utthāya saṃvatsareṇa vallīpalitavarjito bhavati 
vṛkṣasthāvarajaṅgamākṛtiṃ samāṅgīkārāc ca vyāghralomādikaṃ pūrvodaryāṃ bhasmīkaroti sarvajanapriyo bhavati cirāyur bhavati 
oṃ namo bhagavate rudrāya caṇḍeśvarāya huṃ huṃ huṃ phaṭ svāhā 
anena mantreṇa japaṃ kṛtvā śīghram īpsitaṃ labhet  UT
oṃ hūṃ drīṃ kṣaṃ kṣāṃ kṣiṃ kṣīṃ kṣuṃ kṣūṃ kṣeṃ kṣaiṃ kṣoṃ kṣauṃ kṣaṃ kṣaḥ hūṃ phaṭ svāhā 
imaṃ mantraṃ pūrvaṃ lakṣam ekaṃ japet taddaśāṃśam ayutaṃ havanaṃ kuryāt 
 ekaikaṃ samidhaṃ ghṛtāktāṃ juhuyāt siddho bhavati gaṅgāgoloke na te meghāḥ praṇaśyanti na ca varṣanti vāsavo nadasamudraṃ śoṣayati meghastambho  
bhavati  
udakamadhye sthitvā japaṃ karoty anāvṛṣṭikāle 'tivṛṣṭiṃ karoti 
oṃ drīṃ pracalite kubere hūṃ hūṃ kili kili svāhā 
 pūrvavelāyām ādarśadīpasamīpe ṣaḍaṅgulena bhājane sūryamaṇḍale kumāraṃ vāme veśayati pūrvam ayutajapaḥ kartavyaḥ pañcopacāreṇa pūjā ca kartavyā  
pūrvābhiś ca svarājye  
oṃ śrīṃ himajāte prayaccha me dhanaṃ svāhā 
anena mantreṇa siddhārthakaṃ ghṛtamiśritaṃ hunet aṣṭottaraśate na annapānavimiśritaṃ
sahasreṇa hunet manasaḥ prārthitaṃ labhet ayutaṃ hunec chrīsumanā bhavet lakṣaṃ huned
grāmaśataṃ labhet  UT
oṃ namo namaḥ 
imaṃ mantraṃ śataṃ japet sarvakāmaprado 'yaṃ mantraḥ  UT
oṃ drīṃ śrīṃ sārase siddhikari krīṃ namaḥ svāhā 
imaṃ mantraṃ lakṣam ekaṃ japed raktakaravīraiś ca pūjayet satataṃ sarvakāmado 'yaṃ mantraḥ  UT
oṃ druṃ kṣeṃ kṣeṃ huṃ kṣaḥ amukaṃ kṣaḥ svāhā 
anena mantreṇa rājikālavaṇatuṣakaṇṭakaśivanirmālyaṃ tailena yutaṃ hunet samastaśrībhājanaṃ bhavati  UT
oṃ huṃ huṃ huṃ lūṃ laṃ lauṃ huṃ laḥ amukaṃ chaḥ chaḥ svāhā 
anena mantreṇa siddhārthaṃ bhasmanā saha mantritaṃ kartavyaṃ yasya gṛhe prakṣipya mantrabalipāṃśvair ākṣipet tasya bāhustambho bhavati 
ripusainyāgre kṣipet śatrusainyastambho bhavati aśvagajanarā niśceṣṭā bhavanti vikalā bhavanti samantādevākulā bhavanti  UT
oṃ ruṃ ruṃ mukhe svāhā 
anena mantreṇa japtatailena mukhaṃ prakṣālya tilatailena gātrābhyaṅgaṃ vā vidhāya vātādikaṃ dinasaptakena naśyati 
aiṃ mātaṃgi vimalāvati vikarāle drīṃ chaḥ chaḥ svāhā 
anena mantreṇa japāpuṣpaṃ parijapya vārīṇi nadyādau homayet saptāhena īpsitaṃ phalaṃ labhet 
kārtavīryārjuno nāma rājā bāhusahasrabhṛt 
tannāmakīrtanād eva hṛtaṃ naṣṭaṃ ca labhyate  UT
nityaṃ nityaṃ japet kiṃcid vidyāṃ vittasya prāptaye 
oṃ maṃ kiṇi svāhā 
iti vṛścikamantraḥ 
oṃ huṃ huṃ haṃsaḥ haṃsaṃ so 'haṃ so 'haṃ svāhā 
iti sarvaviṣāpaharaṇamantraḥ 
mayūrapicchena kuśena śareṇa śaradaṇḍena vā taddehe sammārjanaṃ kuryāt 
haṃ hāṃ hiṃ hīṃ huṃ hūṃ heṃ haiṃ hoṃ hauṃ haṃ haḥ chaḥ chaḥ svāhā 
imaṃ gokṣīrasadṛśaṃ vāraṃ vāraṃ vicintayed vā varānanamukhe śirasi śarīre tataḥ kaṇṭhe
tato hṛdi nābhimaṇḍale guhye tathā sarvāṅge cintayet tathā pūrakeṇa varārohe kaṇṭhadaṣṭo 'pi jīvati 
oṃ gaṃ gaṇapataye mahāgaṇapataye vighnaharāya mataṃgasambhavāya lambodarāya gaurīpriyaputrāya hrīṃ gāṃ namaḥ raṃ haṃ kṣaḥ svāhā 
gorocanāviṣarājikāpippalīnīcayavair mahātailena saha devadattaiś ca lakṣitān ālikhet
nimbakāṣṭhena pratikṛtiṃ hutvā pṛṣṭhato likhet sadyo jvaravilopo bhavati śāntir bhavati  UT
Uḍḍāmareśvaratantra
Trayodaśaḥ paṭalaḥ
oṃ drīṃ vidyāstambhini stambhini chaḥ chaḥ svāhā 
imaṃ mantraṃ prathamam ayutam ekaṃ japet paścān manasā saṃsmaret 
vanamadhye 'pi bhojanaṃ prāpnoti 
oṃ hauṃ namo bhagavate mahārudrāya uḍḍāmareśvarāya huṃ huṃ chaṃ chaṃ drīṃ drīṃ svāhā 
anena mantreṇābhiṣekārthaṃ sahasravārajaptaṃ kalaśaṃ kārayet tanmadhye pañcaratnaṃ
nidhāya śvetavastreṇa veṣṭayet nānāphalasusaṃcūrṇaṃ nānāratnopaśobhitaṃ taddvārakagṛhavāsaṃ
kalaśaṃ dhṛtvā rātrau striyā saha śmaśāne vanaspatau vā ekavṛkṣe vā sarittaṭe samudragāminyāṃ
nadyāṃ vā catuṣpathe vā gacchet 
tataś ca kalaśaṃ nītvā strī vandhyā vā mṛtavatsā vā durbhagā vā kākavandhyā vā bhaṅgā sarvajanapriyā bhavati pīḍitā udvartayet 
priyaṅguḥ kuṅkumaṃ gorocanā nāgakesaro dūrvā haridre dve siddhārthakadvayaṃ vacā
punarnavāpāmārgo 'rkaś citrakaṃ śālmalī lakṣmaṇā tālamūlī śatāvarī vandhyā karkaṭī
balā kṣīriṇī mṛgapippalī tathā cirāṇi supattrāṇy uśīraṃ ghṛtaṃ madhu tathā palāśapuṣpapattrāṇi
ambarabilvapattrāṇy aśvagandhādīni sugandhadravyāṇi sarvāṇi sarve sādhyaviśeṣataḥ
anyad udvartayed gātraṃ śirolepano yaḥ punaḥ kalaśaṃ prakṣipya snāpayet labhate striyaṃ
sadā udvartanavastraṃ tyaktvā paravastraparidhānaṃ kuryāt 
 bhadrāsane vyavasthitā  au Zeichenjh kuryād vāri niḥkṣipya kumbhasthitaṃ yā strīṇāṃ madhye samākarṣayati yantraṃ tatas tāṃ sammukhastriyam  
arcayet  
vastrālaṃkārasindūrasugandhikusumādibhiḥ 
gṛhārcāṃ kārayed devaṃ śivaṃ devyā sahārcayet  UT
dakṣiṇāṃ sa pumān dadyāt śvetāṃ gāṃ vatsasaṃyutām 
atha snānaphalaṃ vakṣye yathoktaṃ tripurāriṇā  UT
putrārthī labhate putraṃ dhanārthī labhate dhanam 
śāntyarthī śāntim āpnoti durbhagā subhagā bhavet  UT
bhraṣṭarājyas tathā rājā rājyaṃ prāpnoti niścitam 
abhāryo labhate bhāryāṃ sukhārthī sukham āpnuyāt  UT
iti strīpuruṣayoḥ snānaphalam  UT
huṃ amukaṃ huṃ phaṭ svāhā 
śmaśāne gatvā ulūkakapotakāñjīrāṇām atisatvaraṃ stanyaṃ gṛhītvā japet saptāhena  UT
 huṃ amukaṃ phaṭ phaṭ svāhā anena mantreṇa bhānuvṛkṣasamīpe sthitvāyutaikaṃ japet tataḥ kaṭutailena daśāṃśena havanaṃ kuryāt nipātīkaraṇaṃ bhavati 
oṃ oṃ oṃ iti mantraṃ pūrvam ayutaṃ japtvānāvṛṣṭikāle japen mahāvṛṣṭir bhavati 
oṃ hrīṃ varade svāhā 
imaṃ mantraṃ pūrvam ayutaṃ japtvā taddaśāṃśaṃ palāśasamidbhir havanaṃ kuryāt ghṛtaṃ hunet tataḥ sārvakālikaṃ phalaṃ labhet 
huṃ huṃ huṃ naṃ naṃ naṃ amukaṃ huṃ phaṭ svāhā 
imaṃ mantraṃ pūrvam ayutaṃ japtvā khādirasamidho rudhireṇa liptvā taddaśāṃśaṃ hunet
yasya nāmnā sa sahasraikena mahendrajvareṇa gṛhyate ayutahavanena nipātanaṃ tathānenaiva
mantreṇāpāmārgasamidho hunet ayutasaṃkhyakāḥ trimadhuyutāḥ tato vibhīṣaṇādayo rākṣasā
varadā bhavanti  UT
oṃ hūṃ vāṃ vīṃ vūṃ vaiṃ vauṃ vaṃ vaḥ oṃ huṃ phaṭ svāhā 
ayaṃ jvaragrahaṇamantraḥ  UT
oṃ aiṃ kṣili kili phaṭ svāhā 
anena mantreṇa trimadhuyuktam uḍumbaraṃ pūrvam ayutaṃ japtvā sahasraikaṃ homayed anāvṛṣṭikāle mahāvṛṣṭiṃ karoti 
oṃ drāṃ drīṃ drūṃ draiṃ drauṃ haḥ oṃ svāhā 
imaṃ mantraṃ pūrvam ayutaṃ japtvā trimadhuyutā bilvasamidho hunet tataḥ samastajanapadāḥ kiṃkarā bhavanti  UT
oṃ drīṃ oṃ drīṃ huṃ oṃ svāhā 
imaṃ mantraṃ pūrvam ayutaṃ japtvā taddaśāṃśaṃ darbhasamidho ghṛtakṣīrayutā huned ayutahomataḥ sarvarogapraśāntir bhavati 
oṃ klīṃ amukīṃ khe khe svāhā 
 imaṃ mantraṃ pūrvam ayutaṃ tu juhuyāt taddaśāṃśaṃ nyagrodhasamidho madhuyuktā hunet sahasramātrahomena mahārājapatnī vaśagā bhavati anyalokastrīṇāṃ  
tu kā kathā  UT 
oṃ drīṃ gomukhi gomukhi sahasrasutālā bhīmabhogapiśitabhūmau āgacchatu svāhā  UT
anena mantreṇa raktakaravīraṃ kṣaudreṇa saṃyuktaṃ hunet vaśakāmo lavaṇaṃ hunet striyam
ākarṣayati pūrvasaṃyuktaṃ premakāmaḥ sindūraṃ hunet purakṣobho bhavati tuṣakaraṭaṃ
huned abhicārakarma bhavati mahāmāṃsaṃ ghṛtasaṃyuktaṃ hunet mahādhanapatir bhavet  UT
oṃ namo bhagavate rudrāya uḍḍāmareśvarāya huṃ phaṭ svāhā 
anena mantreṇa śrīphalasaṃyuktaṃ ghṛtaṃ hunet śatahomena prajñā bhavati sahasreṇa
golābho bhavati lakṣeṇa grāmasahasralābho bhavati sapādalakṣeṇa bhraṣṭarājyaṃ rājā
prāpnoti  UT
oṃ aiṃ drīṃ huṃ phaṭ svāhā 
anena mantreṇa kākamāṃsaṃ kukkuṭabījaṃ kaṭutailena hunet sahasraikena drīṃkārāntaṃ
nāma saṃjapya yasya nāmnā japet sa conmatto bhavati sahasraikena taṇḍulahomena sustho bhavati  UT
oṃ aiṃ śrīṃ kṣaṃ klīṃ svāhā 
anena mantreṇa japaḥ kāryaḥ saptavārajaptena dehaśuddhir bhavati śatajaptena sarvatīrthasnānaphalaṃ
bhavati sahasreṇa dhīvṛddhiḥ ayutena sahasragranthakartā mahān kavir bhavati ekalakṣeṇa
śrutidharo bhavati dvilakṣeṇa samastaśāstrajño bhavati trilakṣeṇātītānāgatavartamānajño
bhavati caturlakṣeṇa grahapatir bhavati pañcalakṣeṇa vedavedāntapurāṇasmṛtiviśeṣajño
bhavati ṣaḍlakṣair vajratantur bhavati saptalakṣair nadīṃ śoṣayati hariharabrahmādiṣu
sakhyaṃ bhavati nocet vajroktena vidhinā japet tadā saṃskṛto 'yaṃ darśakena vā maharṣiṇā
śatena samo bhavati sahasreṇa saṃtāparahito bhavati punar apy ayutena purakṣobhako
bhavati ṣaḍguṇena trailokyaṃ kṣobhayati tṛtīyena saptapātālaṃ kṣobhayati caturthena
svargaṃ kṣobhayati pañcamenordhvagān saptalokān kṣobhayati ṣaḍguṇena trailokyaṃ kṣobhayati
saptamena dvipadacatuṣpadādiprāṇimātraṃ kṣobhayati aṣṭamena sthāvarajaṅgamam ākarṣayati
navamena svayam eva sarvalokeṣu nāradavad anāvṛtagatir bhavati daśalakṣeṇa kartum
akartum anyathā kartuṃ kṣamo bhavati 
punar apy amṛtakṣepaṇavidhinā japet sakṛd api naraḥ śvetakaravīrakusumatrimadhuyuktām
āhutiṃ dadyāt sarvajanapriyo bhavati aśokapuṣpāṇi saghṛtaṃ hunet śokarahito bhavati
bhraṣṭarājyaprāptikāmaḥ śrīphalahomaṃ kuryāt bhraṣṭarājyaṃ prāpnoti ājyayuktapadmapuṣpāṇi
athavā kumudinīpuṣpāṇi homayet 
nipātakāmaḥ kaṭutailayuktaṃ mayūramāṃsaṃ hunet kūṭena maraṇaṃ bhavati 
pūgīphalaṃ kaṭutailaṃ lohacūrṇaṃ ca hunet samastadehe visphoṭakā bhavanti 
kṣīripattrabilvapattrahomena śāntir bhavati 
tilasamidhaḥ sakaṭutailā hunet tena vidveṣaṇaṃ bhavati 
dhattūracūrṇe sāsthicūrṇe sakaṭutailalohacūrṇe ca hute śīghraṃ śatrunāśo bhavati 
mahāmāṃsaṃ saghṛtaṃ hunet mano'bhīṣṭaṃ sarvaṃ bhavati  UT
Uḍḍāmareśvaratantra
Caturdaśaḥ paṭalaḥ
klīṃ kāmāture kāmamekhale viṣayiṇi vararati bhagavati amukaṃ me vaśaṃ kuru vaśaṃ kuru klīṃ namaḥ svāhā 
anena mantreṇa bhojanakāle saptagrāsān saptavārābhimantritān bhuñjīta 
saptame divase strī vā puruṣo vā vaśībhavati svaṃ ca dadāti 
oṃ huṃ svāhā 
imaṃ mantraṃ trisaṃdhyaṃ japet śatrunāśo bhavati 
klīṃ kāli kāli mahākāli kole kinyā svāhā 
 imaṃ mantraṃ pūrvam ayutaṃ japtvā saṃdhyākāle sahasraikaṃ homayet tataḥ kaṅkālī varadā bhavati suvarṇacatuṣṭayaṃ pratyahaṃ dadāti  UT 
oṃ drīṃ drīṃ draṃ draiṃ drauṃ draḥ huṃ namaḥ svāhā 
anena mantreṇa pūrvam evāyutaṃ japtvā kevalam ājyaṃ hunet asmād ākarṣaṇaṃ bhavati  UT
oṃ drauṃ drauṃ hīṃ hīṃ huṃ namaḥ svāhā 
anena mantreṇa pūrvavidhinā japtvārdhamāsād ākarṣaṇaṃ bhavati  UT
oṃ haṃ oṃ hūṃ hūṃ hīṃ svāhā 
iti pūrvakhaṅgabhedaḥ  UT
sarvasaṃjīvanīmantraḥ oṃ huṃ drīṃ draṃ drauṃ draḥ huṃ huṃ 
anena mantreṇa sarvajvaranāśanaṃ bhavati  UT
dīṃ haṃ sini svāhā 
anena mantreṇa sarvajanavaśīkaraṇam  UT
oṃ hīṃ namaḥ hīṃ phaṭ svāhā 
imaṃ mantraṃ sādhyanāmnāyutaṃ japet śavāsanasthito hṛdayaṃ na prakāśayet  au
Zeichenjh amukīṃ tāṃ  au Zeichenjh saṃgṛhya guṭikāṃ kṛtvā mukhe prakṣipya
vidyādharatvaṃ bhavati  UT
oṃ hīṃ huṃ namaḥ 
imaṃ mantraṃ pūrvavidhinā japet pādukāsiddhir bhavati  UT
oṃ kṣaṃ kṣaṃ hrīṃ huṃ phaṭ svāhā 
imaṃ mantraṃ pūrvakrameṇa japed vetālasiddhir bhavati  UT
oṃ hrīṃ svāhā 
anena mantreṇa narakapālaṃ gṛhītvā tasmin naratailaṃ dattvā tasmin vāyasacakṣuḥsaṃvardhinīṃ
vartikāṃ prajvālayet kṛṣṇapakṣāmāvāsyāyāṃ śanivāre andhakūpe śmaśāne vā śūnyāyatane
vā kajjalaṃ pātayitavyaṃ tāvat kālaṃ pūrvoktaṃ mantraṃ japet yāvatā kālena vartiśeṣaṃ
prajvalati avasāne prabhūtabalidānaṃ kartavyaṃ tatra balistambham ādāya tena siddhāñjanenāñjitanayanaḥ
surāsurair api na dṛśyate 'nyalokasya kā kathā  UT
oṃ hraṃ hrīṃ hūṃ hraiṃ hrauṃ hraḥ hrīṃ hrīṃ iti śaṅkhinīvidyā 
oṃ hīṃ huṃ iti puṣpāñjalivedhaḥ 
huṃ huṃ iti huṃkāravedhaḥ 
oṃ hrīṃ huṃ ity ālayavedhaḥ 
hrāṃ śivāvedhamantraḥ 
hrīṃ iti bhramarāvartasaṃghaṭṭavedhaḥ 
oṃ drīṃ huṃ chaḥ chaḥ svāhā 
 lohatriśūlaṃ kṛtvā rudhireṇa viṣaṃ piṣṭvā tena triśūlaṃ liptvāyutenābhimantritaṃ kṛtvā yasya nāmnā bhūmau nikhanet tasya śīghraṃ mṛtyur bhavati 
oṃ hrīṃkāri hūṃkāri kapāli samāvedhaṃ bandhuṃ napuṃsakaṃ mahāśaye abhayaṃkari amarākhyaṃ
kuru kuru jvaraṃ hana hana ākrośāt kolāhalaṃ parāṃ śaktyākarṣiṇīṃ sarvaśaktiprasaṅginīṃ
śāntike huṃ phaṭ svāhā 
imāṃ mahāvidyāṃ śatruvaśaṃkarīṃ manasā smaret sa sarvatra nirbhayo bhavati  UT
oṃ oṃ oṃ haṃ haṃ haṃ haṃ sāṃ sāṃ sāṃ sāṃ imaṃ mantraṃ japitvā sthāvarajaṅgamaviṣanāśanaṃ bhavati  UT
oṃ asthi yaṃsthi vidrānidrā saṃnividyā rā ṭaṃ ṭīṃ drīṃ samāsaṃ maṭaṃṭīṃ chaṃ chaṃ 
anena mantreṇa kākapakṣaṃ sahasraikaṃ hunet yasya nāmnā tam uccāṭayati  UT
strīṃ haṃ anena mantreṇāyute japte sati kavitvavidyā bhavati strīmaṇiśakunavidyāṃ hi saṃjapet jhaṭiti kavitvaṃ karoti  UT
haṃ aiṃ haṃ haṃ aiṃ vada vada vāgvādini svāhā 
imaṃ mantraṃ saptavāraṃ japtvādhikādhikaṃ kavitvaṃ ca karoti  UT
oṃ haṃ chaṃ chaṃ chaṃ aiṃ namaḥ svāhā 
sahasrajapādadhikādhikaṃ kavitvado 'yaṃ mantraḥ 
oṃ kaṃ khaṃ gaṃ ghaṃ caṃ chaṃ chaṃ avilambaṃ vaktuḥ stambhayati vācam ālokanāt 
huṃ huṃ huṃ huṃ khaṃ khaṃ khaṃ khaṃ chaṃ chaṃ vācāṃ stambhinī vāyusaṃjīvanī vidyā 
drīṃ ālokavedhaḥ parokṣavedhaḥ 
hrīṃ sarvavedhanamantraḥ 
draṃ drauṃ drauṃ drauṃ draṃ amukaṃ bheji bheji hrīṃ chaṃ chaṃ chaṃ iti visphoṭakasaṃjīvinī avalokanāt kāryasiddhikarī  UT
oṃ drāṃ drīṃ pūrvarākṣasān nāśaya sarvāṇi bhañjaya saṃtuṣṭā mohaya mahāsvane huṃ huṃ phaṭ svāhā iti sarvabhūtamāraṇamantraḥ 
oṃ hrīṃ saḥ drāṃ chaḥ chaḥ chaḥ dūrvākṣīrahomena sarvaśāntikarī vidyā  UT
huṃ pañcāṇḍaṃ cāṇḍaṃ drīṃ phaṭ svāhā anena mantreṇa manuṣyāsthikīlakaṃ saptāṅgulaṃ
sahasradhābhimantritaṃ yasya gehe nikhanet tasya kūṭam utsādinaṃ bhavati uddhṛte
sati punaḥ svāsthyaṃ bhavati 
huṃ kṣaṃ amukaṃ phaṭ svāhā anena mantreṇa pecakapakṣimāṃsaṃ kaṭutailena saṃyutaṃ homayet sahasrahomena śatruṃ nipātayati  UT
oṃ śrīṃ śrīṃ hrīṃ hrīṃ dhuṃ dhuṃ haṃ haḥ svāhā 
iyaṃ hi trailokyavijayānamnī vidyā 
manasā smaret sarvakāmaprado 'yaṃ mantraḥ  UT
oṃ aiṃ hrīṃ śrīṃ klīṃ viśvarūpiṇi piśācini bhūtabhaviṣyādikaṃ vada vada me karṇe kathaya kathaya huṃ phaṭ svāhā 
imaṃ mantraṃ śuklapratipadam ārabhya pūrṇimāparyantaṃ sahasraikaṃ trisaṃdhyaṃ japet
pratyahaṃ pūtaṃ jalaṃ saghṛtaṃ bhaktapiṇḍaṃ harmyopari rātrau dadyāt trailokye yādṛśī
tādṛśī vārttā sādhakasya karṇe bhūtabhaviṣyādikaṃ ca kathayati  UT
oṃ raṃ rāṃ saṃ sāṃ laṃ lāṃ haṃ haḥ saṃ saḥ khaṃ khaḥ taṃ taḥ dhaṃ saṃ sphuṃ sphaḥ
hrīṃ huṃ huṃ huṃ kṣīṃ kṣīṃ kṣauṃ sauṃ saḥ chaṃ chaḥ dhaṃ saḥ sphuṃ sphaḥ hrīṃ huṃ
huṃ huṃ kṣīṃ kṣīṃ kṣauṃ saṃ phaṃ phaḥ huṃ phaṭ svāhā 
ayaṃ samastaviṣanāśanamantraḥ 
sacarācare oṃ sacarācare oṃ huṃ huṃ haṃ haṃ haṃ haṃ haṃ haṃ haṃ haṃ haṃ haṃ kṣakṣakṣaḥ
hasaḥ oṃ saṃ huṃ hrīṃ sarveśa viṣṇubalena śaṃkaradarpeṇa vāyuvegena ravitejasā candrakāntyā
vairaṃ bāṇaśūrpaṇaṃ sarvaṃ viṣaharaṃ vada sarvarakṣāṃsi hi nāśaya  bhañjaya  sarvaduṣṭān
mohaya  deva huṃ phaṭ svāhā huṃ phaṭ svāhā 
imaṃ mantram aṣṭottarasahasraṃ śataṃ vā japtvā saptame divase siddhiḥ samākarṣaṇaṃ bhavati  UT
oṃ hrīṃ amukaṃ chaḥ chaḥ anena mantreṇa mānuṣyāsthimayaṃ kīlakam ekādaśāṅgulaṃ sahasreṇābhimantritaṃ
yasya gṛhe nikhanet tasya kūṭaṃ cotsādanaṃ bhavati uddhṛte punaḥ svāsthyaṃ bhavati  UT
oṃ hrīṃ kāla kaṅkāla mahākāla karālavadana amukaṃ gṛhṇa triśūlena bhinddhi  khaḍgena chinddhi  huṃ phaṭ chaḥ chaḥ svāhā 
 anena mantreṇa vibhītakakāṣṭhakīlakam ekaviṃśatyaṅgulaṃ sahasreṇābhimantritaṃ yasya gṛhadvāre nikhanyate tasya sadyo dehanipātanaṃ bhavati 
oṃ hrīṃ klīṃ śrīṃ huṃ amukaṃ chaḥ chaḥ 
anena mantreṇa siddhikāṣṭhamayaṃ kīlakaṃ navāṅgulaṃ sahasreṇābhimantritaṃ yasya gṛhe nikhanyate sa vaśyo bhavati 
oṃ hrīṃ śrīṃ klīṃ mātaṃgini aiṃ hrīṃ śrīṃ klīṃ svāhā 
anena mantreṇa rājikāṃ lavaṇaghṛtamiśritāṃ yasya nāmnā saha homayet tāṃ striyaṃ puruṣaṃ vā vaśayaty ākarṣaṇaṃ ca karoti  UT
oṃ hrīṃ hūṃ chaḥ chaḥ 
anena mantreṇa vāḍavakāṣṭhamayaṃ kīlakaṃ trayodaśāṅgulaṃ sahasreṇābhimantritaṃ yasya gṛhe nikhanet sa cakṣurbhyām andho bhavati  UT
oṃ chaḥ oṃ chaḥ chaḥ 
 anena mantreṇa bilvakāṣṭhasya kīlakaṃ daśāṅgulaṃ sahasreṇābhimantritaṃ yasya gṛhe nikhanet saparivārasya tasya pretatvaṃ bhavati  UT 
oṃ hrīṃ amukīṃ me prayaccha svāhā 
 anena mantreṇa pāṭalākāṣṭhamayaṃ pañcāṅgulaṃ kīlakaṃ sahasreṇābhimantritaṃ yasya nāmnā devatāyatane nikhanet sa śīghraṃ kanyāṃ labhate  UT 
Uḍḍāmareśvaratantra
Pañcadaśaḥ paṭalaḥ
ṣaṭkoṇaṃ yantraṃ likhitvā tatra ṣaṭkoṇe oṃ kurukulle svāhā iti mantraṃ pūrvakoṇe likhet 
kuru ity akṣaradvayam aparakoṇe likhet 
akṣaraikaṃ pūrvāvartakrameṇa lekhitavyam 
tato bhūrjapattre imaṃ mantraṃ likhitvā gṛhadvāre dehalyā ekadeśe dhṛte sati gṛhasarpam uccāṭayati vivaradvāri dhṛte vivarastho naśyaty eva
raktakaravīrapuṣpam āmrapattrabhasmanā liptaṃ tatkṣaṇād eva śubhraṃ bhavati tathā gandhakadhūpenāpi bhāvitena śuktir bhavati 
loke hayamāra ityākhyasya raktakaravīrasya puṣpaṃ tūlavartikāgandhakena saha saṃyojya tatkṣaṇād eva jvalati 
tathā ṭaṅkanaharidrābhyāṃ kṛte lepe kuṅkumakāntir bhavati  UT
purāṇaśuṣkagomayaṃ yadā jale pātayet tadā bhīmoṣmaṇā tasmād budbudam utpadyate 
evaṃ gauraṃ tu bhūmyupari bhūtalaṃ spṛṣṭvā raktakaravīravṛkṣo jāyate iti 
 rūpake tāmre bhramara iva kumbhe samarpayet kiṃcid anuyogitvena mano'nurāgo bhavati tāmbūlarāgataḥ naśyati haridrārāgo ravikiraṇāt  UT 
oṃ huṃ sati kurur upakṣiśabdataḥ kuralakuṅkumena iti prasiddhiḥ kroñca ity api tasya
nāma jihvākrīṃkṛtaṃ vāmakaratalamadhyalagnaparilepaṃ darśayitvā uditaviśvadhārābhasmanā
punar api karatalalagnāt pradarśya gatyāścaryamate śiśudugdhabhāvitāt śodhayitvā
gavādidugdhaṃ coṣṇaṃ kāṃsyapātre kṛtvā tīkṣṇataraṃ dhṛtvā taṇḍulanikṣepaṇena kṣīraṃ bhavati  UT
bhūrjapattrapuṭakaṃ tilatailena dīpayitvā vividhabhakṣyānnaṃ sādhayet yathā lauhabhājane sādhyate 
 vārtākarañjikāpalam iti tat sūtreṇa veṣṭayitvā dīpayitvā ca jvālayet tenāvisūtreṇa veṣṭite ca sūtraṃ saṃdahyate vārtākaś ca pacyate  UT 
ādipaṅktau sapta svarān saṃlikhya tadadhaḥpaṅktau kādisaptavargāt saṃlikhya tadadhaḥpaṅktau
haridrādikrameṇālekhanīyā tatra svaravarṇayojanena saṃkocanād akṣarakoṣṭhādisaṃsparśanāt saṃjāyate 
bahuṣu madhyeṣu dattasaṃjñākṛtasaṃketaś cauraḥ svadṛṣṭim api saptasaptasvarādau jānāti 
vyāpāramadhye kṣaṇarasikaś cauro jñāyate kṛto bhadradravye  UT
kutrāpi dhattūrakabījaṃ kṣiptvā tad vā bhakṣati tadā tadguṇādiphalaṃ labhyate asau cauraḥ iti 
svalpacaracaurās tu vastulābhe pradātāraḥ 
kṣīryarkādivṛkṣadugdhena saṃlikhitaṃ cauranāmākṣaraṃ karatale 'pi likhitam anantaraṃ
bhūrjapattre kṛtam api mardane sparśayitvā bhakṣituṃ tato dadāti aparilikhitaṃ cauranāma
pattrayuktaṃ ca arigṛhagarbhamṛttikākāṇḍakaṃ bhavati 
jale sādhunāma pattrayuktamṛttikā ca jale majjati tataḥ spṛṣṭvā kriyate asau cauraḥ iti 
kṣīritarudugdhalikhitakṣudralekhe aṅgāracūrṇena marditāḥ spaṣṭā bhavanti 
kūṭo 'pi viparītalikhitavarṇa ādarśādau pratikṛtibhāvāpanno varṇavaiparītyāt prativivardhitanyāsaḥ atidṛḍhā masī bhavati  UT
nimbatālake samatāmrabhājane yāmamātramarditena vidhir astu samabhāgatā yathā āmalakīharītakīvibhītakanimbakhādirāṇām
nīrākhyārājakaravīrarasaiḥ samastarasakajjalamuktamardanaprakāreṇa yāmamātreṇa pratyekaṃ
yena prakāreṇa masidravyaṃ jāyate 
śirīṣavṛkṣatvakcūrṇaṃ khadiraṃ vinā tāmbūlarāgaṃ janayati 
tiryaka bhūmau nārikelaphalam asthisahitaṃ mukhena karṇikāyām ekena prahāreṇa dvidhā bhavati 
laghukāṣṭhasūkṣmaracitapākāṃ vinā pādaikaṃ vā bhramati 
guñjāphalāsthiliptaṃ stambhitaṃ taduttarapādaṃ prayojya prapadātyantaṃ bhramati tadā pādatale tālakāralagnā uttiṣṭhati 
 evaṃ laghukāṣṭhanirmitāsamakaḥ pāpapurahāsārthaṃ dattamukhaveṣṭaṃ kiṃcit yas tena sitavastrādau kaṭyāṃ lagnam upatiṣṭhamānās tiṣṭhati  UT 
evaṃ niviḍāmbarapihitajambādau adhomukhakāṃsyabhājananihitam aṅgāraṃ na dahati vastraṃ
dahati cāpi śiśirajalamiśritam api ānataphalacūrṇabhāvitakalaśaḥ tīkṣṇaś ca kāṃsyabhājananihitaṃ
guruḍḍanāpy aśaktaṃ na bhavati tadānīṃ tiktaṃ yāti yac chuktaṃ miṣṭam eti kajjalacavikācūrṇābhyāṃ
kramasaṃlikhitapustakamadhyakāraṇe 'pi yatheṣṭayā pacyate yathā kaṭāhe ramyatare
madhunāgniprajvalite sakuṇḍādau jalapūrṇe adhomukhe ujjvalaṃ svayam eti dhūmābhyāṃ
svayam udgirati vartidvaye śaśaviṣṭhāpūrṇagarbhe kamaṭhair adhovartiviṣṭhāyitāpi
upari jvalajjvālājvalitavartijvālām api jvalitadhūmam aṅgāratīkṣṇaśikhayā nāḍikādau 
vālivāte 'yaṃ prayogaḥ kāryaḥ 
vāmakarāṅguliparyantaṃ gopitaṃ sūtracihnam apy acihnaṃ ca dṛśyate janasya viṣamasamākṣareṇa vīkṣite kālaḥ asamam api puruṣaṃ jānīyāt 
pañcadāḍime śikhare masiguṇite yaddhi bhavati tāvat guṭike vijānīyāt 
akālavakre sati kālam atha phalacūrṇena militvā bhasmanā saha ghṛtena kākañjikā sahasā bhavati  UT
agādhasthirajale dhūmacūrṇena likhitacintādi bhītavad bhāṣate na nimajjatīti 
samadaśaghṛtajadhṛtasamāveśārdhaṃ dhṛtamūṣalaṃ tiṣṭhati  UT
puṣyanakṣatre kuṅkumāvartitena bāṇena dūrastham api lakṣyaṃ bālo 'pi vidhyate 
ṣaṇḍaṃ gomayānāṃ vartidīpakāntyā dagdhaṃ madhye hataśaśarudhiraṃ dṛśyate tatrāpi tailaṃ yat kiṃcid iti 
śvetārkaphale tūlakaṃ sarṣapasamaṃ tailenaikīkṛtavartikadīpajvālāyāṃ gṛhoparivaṃśādidāru sarvaṃ sarpa iva dṛśyate 
bhujagataile sacchidrabhāṇḍe bhujaṃgaṃ kṣiptvā acchidrabhāṇḍāntare vyavasthitam agnipātena jalaṃ jvalati 
tadaiva tailaṃ pūrvaprakāreṇa kṛṣṇāṣṭamyāṃ maṇḍūkatailāṅkitena sarvaṃ śātrava sarvaṃ bhavati 
dīpakāntyā dīpayitvā yat kiṃcic ca kukkuṭapakṣicañcvādividagdhanālalakṣitā satī hṛtā
lekhā yadāyāti harikapālaṃ dhṛtvā bhavati tadā taj jalapūrṇāṃ ca kalaśaṃ riktakaṃ
bhavati tathā maricaśuṇṭhī pippalīcūrṇenobhābhyāṃ vāmacaraṇatalaṃ liptvā tenāhato
vṛkṣaḥ kalpavṛkṣaś ca nameruphalaṃ prasūyate  UT
kṛṣṇā gauḥ prasavakāle tadvat samānavarṇaṃ jarāyur āgatatvena prajāreṇḍalā phalaṃ
dṛṣṭvā muṣṭigṛhīte uccais tamasi phalaṃ prāyeṇa kṛtvā pradāsyati tathā kālāyitamudrikā
varagostanī syād āpatitā gṛhītā nikṣiptā tu aṣṭau pūrvaphalāni janayati 
samustāharitālamanaḥśilābhyāṃ navanītādiyogena kāritāñjane mayūrasya viṣṭhayā kṛtvā hastaṃ limpet tatra sthitaṃ dravyaṃ brahmāpi na paśyati
samukhaṃ phalacūrṇaṃ miśrodvartanakājale kṣiptvā krimisahasratulyaṃ dṛśyate 
hayakālīyakasya śoṣitasya cūrṇaṃ gavaśīrṣakeṇa samudvartanena tātkālikaṃ sūkṣmajale niḥkṣipya sabījaṃ kṛṣir uccalati  UT
adhaḥpaṭenāśasyāvaśyādi dṛṣṭvā pādāgrasthitaṃ dravyaṃ dṛśyate 
 japākusumodvartitāṅgaṃ churikādau kaṇācitaikakīṭakāphalākhyā yantrite rudhiravaj jaḍitaṃ kṣīrivṛkṣatvagavabhāvitā tailāktā vastravartir jalair  
jvalati  
evaṃ samudratailayuktāpi vartikā jvalati 
droṇakapuṣpādīni kṣudrapuṣpāṇi cūrṇāgre viniṣkṣipya dhattūrabījāni jalasiktāni sajīvavat phalanti 
ikṣuḥ kukkuṭībījacūrṇena sudarśanapattram iva tatkṣaṇāt jāyate 
masṛṇakarpaṭaṃ nirmalakāṃsyabhājane 'rkasammukhaṃ sthāpanena vartulakayogād agnir uttarati  UT
