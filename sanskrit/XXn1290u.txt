 Bāhyarthasiddhikārikānāma ||
 paripūrya ca yaṃ svārthaṃ parārtha sarvathā'khalam |
 akarottaṃ praṇamyārthasiddhyāvarthī nirūpyate || 1 ||
 svasthanetrādivijñānaviṣayārtho na bāhyakaḥ |
 svapnadvicandradhīkalpo dhātvādarthāvabhāsanāt || 2 ||
 bāhyārthaḥ sādhyate neti buddhimātratvavādinā |
 avisaṃvādadṛṣṭyādāvastivādastu kathyate || 3 ||
 jñānasya ca visaṃvādāt rūpādīnāmayogataḥ |
 ālambanaṃ svacinna syāt ubhayaṃ tanna śobhanam || 4 ||
 svāṅgacchedādayoṃ dṛṣṭāḥ svapte [ye] bhavanni te |
 yadyarthanītirnāstīti prabuddhasya tathā nanu || 5 ||
 kāyasphītiḥ śiraśchedo vodhe svapnasamā matā |
 iti cet tvaṃ kutohyatna yatnavāt naṣṭalābhayoḥ || 6 ||
 bhrāntyā sarvapravṛtiścet nāsti nāmaviparyayaḥ |
 abhrāntamavisaṃvādi jñānaṃ bhrāntaṃ visaṃvadet || 7 ||
 deśāt kālādananyasya jñānaṃ yanna visaṃvadet |
 tadabhrāntaṃ punarjñānaṃ nānyadabhrāntalakṣaṇam || 8 ||
 dīrghasūkṣmādikajñānāt yogīti tu viśeṣitaḥ |
 asarvajñaḥ prasajyet nobhayatobhāgamuktakaḥ || 9 ||
 visaṃvadati buddhatvam yathāvadastibodhanām |
 svapnādivacca nikhilam,
 visaṃvādāsaṃbhavaḥ kutaḥ || 10 ||
 dṛḍhavāsanayā cet syāt uktaḥ svapnaśca no kutaḥ |
 grāmārāmaprabhedābyā dṛśyabhūtāstataḥ punaḥ || 11 ||
 anindriyārthādibuddhivāsanākṣaṇikatvataḥ |
 vipākāptirvyavahitā hyakṣārthā dṛḍhahetavaḥ || 12 ||
 yasya jñānamekarasamindriyārthānna jāyate |
 tasya tasya svabhāvaśca kiṃ dhruvo'thavā || 13 ||
 nidrādisāmyavattvāccet tadvipākakaro na kim |
 vidyamāne pākahetau na yuktaḥ pākasaṃkṣayaḥ || 14 ||
 dṛṣtaṃ svapne nidritasya nordhvamasti tato'vadhrum
 sambhavati yathā tena paripakkātmanaḥ kṣayaḥ || 15 ||
 yasyendriyāryavaikalyāt deśanākāraṇaṃ na ca |
 (tasya) punarvipākāptiryogyā syācca parikṣayāt || 16 ||
 dṛḍhasaṃvādavāsyatvāt kriyate ca kuto matam |
 rūpādīnāmayogyatvāditi cet vācyamuttaram || 17 ||
 paripākāśrayatayā'visaṃvādaḥ prabodhane |
 timiramāśrayo yāvattāvannā saṃvādaḥ kuto na ca || 18 ||
 tadbuddhyā tu pravṛtteśca bhrāntālambanato'ntarā |
 tadbuddhyasattve'visaṃvādāt na tadbuddhikṛtamiṣyate || 19 ||
 āropaparipākasya śaktervastvantarodbhavāt |
 svātmato jāyate naiva kusumācca tilaṃ yathā || 20 ||
 abādibhyo yathā bījaṃ yajjātaṃ yata eva ca |
 samānaṃ tacca tenaiva phalotpatteśca vāsanā || 21 ||
 vastvantarodbhavāt kiñcit karmaṇo vāsyate yathā |
 jātīpuṣpaiśca saṃsṛṣṭyā gandha utpadyate tile || 22 ||
 tatropādānavijñānājjāyate jñānasaptakam |
 tatra tadbīja āropya sthitaścapi vipacyate || 23 ||
 ato bhāvāntarājjāto bhāvo nāstīti vāsanā |
 nāropya vardhanāyogyā ityāha śāktavijjanaḥ || 24 ||
 svantantrādatha jāyetādhigamajñānamatra ca |
 yathopta bījaṃ pacyeta tena tulyaṃ mamāpi cet || 25 ||
 pakṣasyāsya viruddhatvādupadājñānaniśrayaḥ |
 umayostulyamiticet na yukto'nyonyaniśrayaḥ || 26 ||
 yasyendriyārthajajñānairāropyante ca śaktayaḥ |
 dikkālakāyādīnāñca viśeṣāt parivṛddhitāḥ || 27 ||
 tasya pakṣe na doṣo'sti yasyopādānanāmakāt
 jñānādanyat kāraṇaṃ na pratibandho na tasya ca || 28 ||
 dhīmātratvena saṃsādhye yat jñānatvādisādhanam |
 vijātīyāviruddhatvāt sarvaṃ śeṣavaducyate || 29 ||
 prekṣā tuṣṭi pravṛttiśca hitāptirahitavyayaḥ |
 prabuddhavyavahārāśca na svapte santi sarvathā || 30 ||
 pratibādhāvaśānnāma bhrāmyati jñānamakṣajam |
 vināpi tāṃ bhrāmyatīti sarvaṃ sṛṣṭaṃ tahaṃ khalu || 31 ||
 anye sarvañca vijñānamarthadhīrmānaso bhramaḥ |
 jñeyaṃ svacittajātaṃ yat rūpaṃ vā nāsti tasya ca || 32 ||
 artho nāstīti saṃsādhyamekaikasyāparicchideḥ |
 nāṇvābhāsamiti prāhuḥ cittacaitasikairapi || 33 ||
 sandigdhatā bhavedeva yathā ca kṣaṇabhaṅgurāḥ |
 ekaikā nāvabhāsante tathāgataparicchidi || 34 ||
 nirdhāritā nāṇavaḥ syuḥ tulyāparakṣaṇotpādyathānityatvavibhramaḥ |
 avicchinnasajātīyagrahe syānnīlavibhramaḥ || 35 ||
 buddhayā sadā tvabicchinnasājātyagrahaṇe sati |
 vikalpakena jñānena hyekatvamavasīyate || 36 ||
 ataḥ svalakṣaṇatvena vijñāne paramāṇavaḥ |
 ābhāsante neti vādo yaḥ sarvo na sa sidhyati || 37 ||
 yadābhāsaṃ tato nāsti dravyābhāvādvicandravat |
 iti siddhaṃ vādino yat nā cātra hetuniścayaḥ || 38 ||
 saṃyuktā ye'ṇavaḥ santaḥ samānaikakriyākarāḥ |
 te sañcitā iti proktu radravyāṇāti te kutaḥ || 39 ||
 ekaśabdābhidheyāste na teṣāmekatāsti tu |
 vicāryamāṇaḥ śabdārtho na bhātīndrayacetasi || 40 ||
 yasya buddherekabhāgo bhātyākāra itīraṇam |
 īkṣitaṃ tasya niyataṃ citrāstaraṇamantarā || 41 ||
 kvacicca kasyācadrūpasyekākāragarho yadi |
 sa uccanīcāśrayato bhinnacitrāvabhāsakaḥ || 42 ||
 ekajñānābhako'guryo vinānyonyamaṃnudbhavāt |
 tasyākārasya vicchede ekaikaṃ bhāsyate katham || 43 ||
 pratekaparamāṇūnāṃ svātattryeṇāstyasambhavaḥ |
 ato'pi paramāṇūnāmekaikāpratibhāsanam || 44 ||
 aṇu digbhāgabhedāccaneti yat tadasaṅatam |
 aṇau dikśabda ucyeta kenacit saviśeṣaṇe || 45 ||
 digbhāgabhedenātastaiḥ bahubhiḥ parivāritāḥ |
 kathitā aṇavaścaiva na tu sāvayavātmakāḥ || 46 ||
 eko'ṇuravare bhāge sthito'nyaḥ parabhāgataḥ |
 ubhābhyāmapi bhāgābhyāṃ prasaktā na dvidhā'ṇavaḥ || 47 ||
 anekamadhyavartitvādanekatvaṃ vikalpyate |
 vyatirekamukhādevamanekatvaṃ prakalpyate || 48 ||
 tatrāpekṣyānyadayacca rūpaṃ vai gṛhyate yathā |
 naiva tadvidyāte tatra parāvarādibhedavat || 49 ||
 nairantaryādbahūnāñcāvayavitvaṃ yadīṣyate |
 nirantarāḥ pūrvaparakṣaṇā na tādṛśāḥ katham || 50 ||
 jñānasya dvikṣaṇasthatvānnairantaryaṃ tato'sti ca |
 yathā tvavayavirūpaṃ neṣyate vai tathāṇuṣu || 51 ||
 prattyāsattyā kathāciktu gatibādho gatīmataḥ |
 tathaivācchādana proktamavayavāntarato na tu || 52 ||
 ācchādane satircchāyā samutpannā ca vidyate |
 chāyā dinakarāṇvośca madhyalagnā na yujyate || 53 ||
 chāyācchādanayoḥ śakti bahūnāṃ jāyate yathā |
 paramāṇuṣvapi tathā naikasmāt sarvathā'pi tu || 54 ||
 ato bhedasya nāstitvāt piṇḍo nāstīti yadvacaḥ |
 kādācitkaṃ bhavettaccet pariṇāmo na yujyate || 55 ||
 anyonyamātmā'saṃsṛṣṭhā anaṃśāśca vyavasthitāḥ |
 ataḥ sañcitya bhavati pṛthivīmaṇḍalādikam || 56 ||
 parasparānugrahasya viśeṣāt pariṇāmitāḥ |
 parāṇavaśca vajrāderna vicchinnā bhavanti te || 57 ||
 piśācasarpaprabhṛtermantraśaktyā graho yathā |
 saṅgacchante'ṇavaḥ kecit dravyaśakatyā parasparam || 58 ||
 anye'lpaśaktibalakāḥ buddhimānacalādigaḥ |
 saṃkhyādipraviśeṣeṇa kalpayennarakādyaṇūn || 59 ||
 ato nāstīti no yuktam uktaṃ bhrāntivaśādyadi |
 ṣaṣṭhadhīmātratābo ghaḥ yathāṣṭaparamāṇuṣu || 60 ||
 saṃkhyādi bhrāntirutpannā pratītistasya sā tathā |
 yadi sattvasamatvena narakādivibo dhanāt || 61 ||
 asti ca bhrāntito'nya sya pradhānapuruṣādiṣu |
 kasmādanuktaṃ bhavati saṃkhyādyākāralakṣaṇam || 62 ||
 tadavasthā ca saṃprāptā guṇātiśayasammateḥ |
 bhrāntyā vikalpitatve'pi na tyājyā pūrvakalpanā || 63 ||
 aṇuśca tasmādastyeva acalādigadhīmataḥ |
 tato'nyenāgṛhītaḥ te jānantīti kalpyate || 64 ||
 sahopalambhaniyama ukto yatpuruṣadvaye |
 jñānajñeyasvabhāvaśca niyamāt saha vedyate || 65 ||
 nānyo'sti grāhako jñānāt cākṣuṣairviṣayairvinā |
 ataśca sahasaṃvittirnābhedānnīlataddhiyoḥ || 66 ||
 grāhakañcenna vijñānaṃ jñānaṃ vā viṣayairvinā |
 tadā tattu tathā vaktuṃ yujyate nānyathā punaḥ || 67 ||
 ekakālavivakṣātaḥ sambuddhajñānacetasā |
 cittacaittaiśca heturhi sarvathaikāntiko na ca || 68 ||
 āgamebhyaśca siddhatvāt caittānāṃ bhrāntitā na cet |
 piśācanarakādīnāṃ jñānaṃ uktaḥ kuto bhramaḥ || 69 ||
 asatyapi sambandhe viśeṣa iṣṭakṛdyadi |
 tamasiddhamanicchaṃśca parīharasi vibhramāt || 70 ||
 sahaśabdaśca loke'smin naivānyena vinā kvacit |
 viruddho'yaṃ tato heturyadyasti sahabedanam || 71 ||
 ekārthaḥ sahaśabdaśredanyato'siddhatā tadā |
 kathaṃ sādhāraṇe bhāva ekenaiva ca darśanam || 72 ||
 sarvajñajñānabedyañca sarvaṃ cittaṃ bhavedyadi |
 ekenaivopalambhaśca tadoktaḥ kutra sidhyati || 73 ||
 ālambananiṣedho'nyaiḥ pramābhāvānna sidhyati |
 svabhāvaviprakṛṣṭhasya sandigdhāsiddhatā tataḥ || 74 ||
 bāhyābhāvataḥ siddhau svaikabhāge vilokite |
 vadataścittamātraṃ tatprasiddho hetureva hi || 75 ||
 apṛthagbhāsasaṃsiddhau bhavetsiddhasya sādhyatā |
 sākārajñānakathino vivādasatra no bhavet || 76 ||
 eka eva padārthaścedālambanaṃ prakalpyate |
 jñānarūpādvivekena kathaṃ saṃvedyameva tat || 77 ||
 arthālambhe kṛṣṇaśaṅkhe tuṣṭasya vedanāśca taḥ |
 yadi jñānasvarūpasya vinā vittiṃ na sambhavet || 78 ||
 yadi rūpaṃ kalpitañca kiñcideva hi vedyate |
 na vedyate jñānarūpamityatastanna yujyate || 79 ||
 tena rūpadvayaṃ vedyaṃ candramāyugalaṃ yathā |
 śāstrakarturekamiti prasiddhaṃ tanna yujyate || 80 ||
 pūrvikaiva tu sāmagrī prajñānaṃ viṣayakṣaṇam |
 sālokarupavat kuryāt yena syāt sahavedanam || 81 ||
 pūrvāparaṃ yadā jñānamindriyañca pravartate |
 tatsādṛśyena tannāma nārthataḥ sahavedanam || 82 ||
 vedyatvādeva vijñānānnānyo'rtho grāhyabhāgakam |
 jñānaṃ sidhyati yo vādastatra hetoraniścayaḥ || 83 ||
 jñānavitteḥ svabhāvatvāt vedyate ceti kathyate |
 viṣayābhāsivijñānajanakatvācca vedanam || 84 ||
 saṃvedyaśabdasāmye'pi tadarthaḥ pṛthageva hi |
 gavādīnāṃ yathā gottvāttathākāro na sidhyati || 85 ||
 sarvajñajñānasaṃvedyasantānāntarabhāvitāḥ |
 dharmā ye'naikāntikāstaiḥ sarvajño'bodhakaḥ katham || 86 ||
 sākārajñānapakṣe ca tannirbhāsasya vedyatā |
 tasyābhede ca saṃsāghye siddhasādhanatā bhavet || 87 ||
 rūpasāmyakaro'rthastu phalātsaṃvedyasammataḥ |
 bhāvasya tasyāvedyatvāt abhedo na bhaviṣyati || 88 ||
 kathaṃ tadgrāhakaṃ taccet tatparicchedalakṣaṇam |
 vijñānaṃ tena nāśaṅkā kathaṃ tat kiṃ viditi || 89 ||
 vijñānarūpamanyena vyavasthāpya samohyate |
 kathaṃ vācyaṃ tadarthasya saṃparicchedakantiti || 90 ||
 arthaparicchittimātrañca vijñānamiṣyate yadā |
 kathaṃ svaviṣayaṃ jñānaṃ vettītyuktirasaṅgatā || 91 ||
 vijñānaṃ tatkārākaṃ na niṣkriyaṃ paramārthataḥ |
 vittimātre kārakatvaṃ samāropya hi kathyate || 92 ||
 anāsaṅgena darśī ca vidvān saṃviśate yathā |
 kiñciddarśī tathā jñānarūpādau viśate punaḥ || 93 ||
 sarvajñasya tadanyeṣāṃ na bhedo jñānamatrataḥ |
 sarvākāradhiyā sarve mahātmāno viśeṣitā || 94 ||
 sākāraṃ vā nirākāraṃ tulyakālamatulyajam |
 iti bauddhe'pi vijñāne kiṃnu cintā pravartate || 95 ||
 ākārastava yastatra sambhavatyeva taddhiyaḥ |
 ākāraḥ sa ca rūpādau punastatra prakalpyate || 96 ||
 tyaktāvṛtitvāt yuktiśca jñeye neti na saṅgatiḥ |
 kathaṃ sa jñeyamārūḍhastatsama matidiśyate || 97 ||
 nirūpaṇātmikā buddhiḥ satyatha vāpyasatyāpa |
 arthāstitve'visaṃvādaḥ timirādau vinārthakam || 98 ||
 prekṣitañca yathā rūpaṃ nīlānubhava ityapi |
 āropya kathyate buddhāvākāraḥ ko'pi nāsti ca || 99 ||
 asti nāstīti kalpo'pi vijñānaṃ kalpanātmakam |
 arthāpekṣāviśeṣeṇa vijñānaṃ bhinnamucyate || 100 ||
 yathā hi bhavatāṃ jñānaṃ nirākārañca tattvataḥ |
 vetti cābhūtamākāraṃ bhūtamarthaṃ tathaiva naḥ || 101 ||
 ātmā jñānasya nāstyasya virodhādadvayātmanaḥ |
 abhūtaṃ vedyate nava prasajyetā bhrāntameva tat || 102 ||
 yathāparīkṣitaṃ bhrāntyā vyavastheyaṃ kṛteti cet |
 bhrāntākāro'vaseyaśca kathaṃ syāt kalpito nacet || 103 ||
 bhūtatastena vijñānaṃ nirākārañca cakṣuṣā |
 bhautikena paricchindyāt rādvā'sadvā'pi yogyakam || 104 ||
 pradīpaḥ svaparātmānau samprakāśayate yathā |
 vijñānaṃ dvividhālambasvarūpañca tathā yadi || 105 ||
 rūpaśabdādyo'rthāśca vibhinnendriyagocarāḥ |
 tena te hyekakāḥ santyanubhāvyā na ca atra tu || 106 ||
 vibhinnakāraṇamṛte jñānamālambhala kṣaṇam |
 yat utpadyate yādṛk jñānaṃ yat tadanantaram || 107 ||
 viṣayastulyāviṣayamitye [vaṃ] bhrāntito vacaḥ |
 tattu nityaṃ vidyate na viṣayābhāsato yataḥ || 108 ||
 samasvavedanā'bhāvāt jñānākāraḥ samānakaḥ |
 sarvacitteṣu bhavati mate cavaṃ viśeṣataḥ || 109 ||
 na vācyaṃ viṣayaistulyam [iti] asmin grāhyāvabhāsake |
 nānantaraṃ jñānaṃ bhāti viṣayeṇa tu sāmyataḥ || 110 ||
 nīlādimātrābhāse ca jñānaṃ nīlādibhāsakam |
 tadanantaramāste cet tadā tadviṣayaṃ hi tat || 111 ||
 tadā tannārthasadṛśam asti satyaṃ na tulyakam |
 anityaduḥkhādi yathā tathāgatena [deśitam] || 112 ||
 grāhyāvabhāsakaṃ naitat ālambanāyogato bahiḥ
 grāhyabhāgo'tha iṣṭaścet na yukta tasya lakṣaṇam || 113 ||
 kuto buddhi nirvikalpā sa cittasyābhāsa eva ca |
 tatrāvabhāsabuddhirna viṣayasyāpṛthaktvataḥ || 114 ||
 janakasya ca nāstitve kathaṃ nāma tadiṣyate |
 bāhyāṇavaśca saṅghātā ekāṅgavikalatvataḥ || 115 ||
 nālambanaṃ syuḥ kenaiva hyubhayābhāva iṣyate |
 grāhakākārakaṃ jñānaṃ lakṣaṇadvayavarjitam || 116 ||
 yathā hyālambanaṃ nāsti grāhyākāro'pi nepyate |
 pūrvakaṃ sadṛśaṃ jñānaṃ ālambanaṃ yadīṣyate || 117 ||
 tadapyayuktaṃ jñāne nānantaraṃ jñānaṃ bhāti ca |
 āhatya śābdaṃ vijñānaṃ rūpākāraṃ bhavedyadi || 118 ||
 tena tvālambanenaiva jñānañca sadṛśaṃ katham |
 kecidāhustulyajñānakṛkchaktiḥ viṣayastviti || 119 ||
 tasyāpyayogāt śaktistu na bhātīndriyacetasi |
 grāhye viṣayatava niyamāt viṣayasthitiḥ || 120 ||
 lokato'rthasaṃsiddheḥ asti lakṣaṇamanuktakam |
 jñānaśakti laukikī cet nārthaṃtvena tu niścitā || 121 ||
 lakṣaṇasyāpyasatve ca sālambanaṃ kartha bhavet |
 lokanītyāgamaṃ pretya bāhyālambanataiva hi || 122 ||
 parīkṣitā yujyate ca na jñeyaṃ sarvathāsti tu |
 iṣṭāniṣṭadirūpañca bhūtato bāhyamasti na || 123 ||
 cittamātramidamiti asambaddamidaṃ [vacaḥ] |
 duḥkhādirūpe kasmiṃścit guṇādi bhāvanāvataḥ || 124 ||
 hetubhedāt phalamapyanugrahaviśeṣitam |
 arthe vinīlanirbhāsi jñānaṃ tatsamantaram || 125 ||
 abhyāsādduḥkharūpādi tathānyadanyato bhavet |
 prītivyasanamiddhānāmabhāsātiśayāt bhidā || 126 ||
 arthākārāttu naiveti matañcet tat punaḥ katham |
 āropād dūṣyate tena hyanālambanavastutā || 127 ||
 kathaṃ punarnopannā siddhirarthakriyādṛśā |
 tadabhāve ca tannāsti arthān svapnopaghātavat || 128 ||
 vinā kriyā sammatā'rya kriyāsattvādataḥ punaḥ |
 bāhyābhāvo yadīṣyeta vayaṃ kāritramātrataḥ || 129 ||
 bāhyarthasiddhiṃ na brūmoṃ mithyājñānasvabhāvataḥ |
 karitrasiddherdṛṣṭatvāt arthāvāpterathāpi ca || 130 ||
 hitāhitakriyā kāye tadvihīne'pi vibhrame |
 kriyāmātrasya sattvena kāmasya ceṣṭitam || 131 ||
 tasyodayastu niyato nāśucyutpattimātrake |
 kutaḥ kāmārthalābhaḥ syāt sambandhāt śukrarāgayoḥ || 132 ||
 anyatra jāyate svapnāt saṃsparśe kāmata striyaḥ |
 yathā tvevāvisavādaḥ kāminyā darśane yadi || 133 ||
 kāmāśrayācca sambhūtaṃ kasmānna svapnaghātavat |
 nakhadantasravādīni vihāyāpi ca yoṣitam || 134 ||
 taṃ samāśritya sambhute kasmānna svapnaghātavat |
 nakhadantaratravādīni rāgāt śukrasya sambhave || 135 ||
 buddherarthaḥ kṛta iti tat punarna ca śobhate |
 kriyāmātraṃ yathā noktaṃ putralābhādayaśca ye || 136 ||
 satyataḥ svapne dṛśyante visaṃvadanti dṛṣṭakam |
 proktakartṛkiyājātāḥ santo narakapādayaḥ || 137 ||
 ato vijñaptimātra tvena kāpyarthaṃkriyāsti ca |
 cittamātramato'siddham nānākāyāvabhāsane || 138 ||
 santānāntarasaṃsiddhau narakañca tathāsti tu |
 parasattvaḥ kuto nāsti tathā nibhṛtamaṇḍalāt || 139 ||
 udgīrṇaviṣanaṣṭasya devo'nugrahakārakaḥ |
 svasatyavacane tiṣṭhan pūrvatantraṃ vinā yataḥ || 140 ||
 arthakriyā na śakyeta tataścittakṛtā na sā |
 paracittavido jñānamayathārthaṃ kathaṃ bhavet || 141 ||
 yadānyacitte satyeva jñānaṃ niviśate hi tat |
 satyatha [vā] tadākāraṃ vijñānaṃ grāhakaṃ matam || 142 ||
 svaviṣayāntikaprāptyā vyāpāravat graho na ca |
 yadanantaramuptādyam tathā jñānaṃ svacetasaḥ || 143 ||
 lakṣaṇena yathoktena grāhakaṃ cittamasti tat |
 atītacittaṃ |
 smaraṇaṃ yadbhūtagatamasti ca || 144 ||
 tasya hetośca cittasyānutpatterna tu grahaḥ |
 sambuddhagocarādvaitarūpasyājñānataḥ punaḥ || 145 ||
 aya thārthaṃ yaduktaṃ tadadvayatvānna śobhanam |
 jñānena grāhakeṇava gṛhṇan grāhyamaśeṣakam || 146 ||
 sarvajñaḥ procyate na tvevādvayākāravedanāt |
 anirdaiśryañcarūpantu vedyate yat punarvacaḥ || 147 ||
 anyasya vedyaṃ yat tattu nirdeṣṭuṃ kimu śakyate |
 anyacittaparijñānāt tasmādālambasatvataḥ || 148 ||
 nirālambaṃ sarvacittaṃ nāsti tat yadi kutracit |
 na bahirvidyate grāhyaṃ sarvajñaśca kathaṃ punaḥ || 149 ||
 svacittamātravijñānāt svasaṃvedanameva ca |
 svacittamātravijñāt sarvajñaśca prakalpitaḥ || 150 ||
 jñāyate cet pṛthak kaścit na syāt dhīmātradarśanam |
 advayajñānamātra tve na doṣa iticenmatam || 151 ||
 kathaṃ tathāpi vijñānaṃ viṣayasyopalambhakam |
 jñāne dvayavimukteca sarvākārapravedanam || 152 ||
 iti vimmayamevedaṃ tato'sti grāhakātmakaḥ |
 sarvajña upalabdho'nyaḥ āste naiveti kaścana |
 prārjñe manyasya prājñānāṃ svadurmateśca kheditam || 153 ||
 pratyakṣahetorniyataṃ pratāpabhāvanodbhavāt |
 rāgādidoṣasāmagrā nitāntaṃ parihīyate || 154 ||
 sarvaṃ vai bālacittañca dvayākārakamityataḥ |
 kiñcidbhāvanayā kṣaye na pratīpakṣasaṅgati || 155 ||
 śūnyamityeva yat jñāna muktākāragataṃ punaḥ |
 ākāradvayasaṃyuktaṃ pratipakṣaśca tat katham || 156 ||
 kāmarāgaṃ bhāvayato rāgakṣayo na ca |
 dvayarūpaṃ bhāvayataḥ syādakṣīṇaṃ dvayaṃ tathā || 157 ||
 buddhau bhāvāṃśamāropya nairātmyakādibhāvanā |
 advaye śabdamātre cānarthā tadbhāvanā nahi || 158 ||
 nityopalabdhisaṃkleśamatikrāmatyanityatā |
 sarvopalabdhināstitvāt buddhatvāptiravaśyakī || 159 ||
 sarvopalabdhirahitaḥ sarvathāpi ca niṣkriyaḥ |
 vyavasāyañca caryāñca vinā buddhatvamiṣyate || 160 ||
 ataḥ sattveṣu karuṇā taddhitopāyataḥ punaḥ |
 saṃskṛtānityacintātaḥ saugataṃ padamiṣyate || 161 ||
 kathaṃ dhīśabdamātratve dānādiparipūraṇam |
 deyaṃ na vidyate tasmāt buddhatvañca na sambhavet || 162 ||
 anyonyapravaśādeva vijñaptiniyamena ca |
 dānādānākārikā ca buddhirutpadyate yadi || 163 ||
 tatpratyakṣānumānābhyāmāptāgamānna sidhyati |
 tatpunaḥ kalpanāmātraṃ kevalaṃ parikīrtanam || 164 ||
 dānākṛtikavijñāne hyabhyaste śataśo'pica |
 sattvasya kasyacit kintu na dāridryaviyojanam || 165 ||
 apramāṇe manaskāre bhāvite'pi hi yoginām |
 na duḥkhasukhayorhāniḥ ranuprāptiścabhūtataḥ || 166 ||
 sarveṣāṃ sarvadāne ca kṛpādānaprapūraṇe |
 arthātmanā na bhedo'sti tatrādānaniṣedhanam || 167 ||
 parinirvāṇamastyeva dhātuśca mṛtakāyikaḥ |
 dṛṣṭā gṛhavihārāśca kathaṃ syuḥparatantrakāḥ || 168 ||
 yadi svatantrā na syuste hyatītānumitiḥ katham |
 nātītañcedanumitaṃ tattu syādatilaukikam || 169 ||
 śrutamuktyā viśuddhasya mūrtidṛk vītarāgakaḥ |
 anumānaṃ bhavenno cet śraddhā ca kathamudbhavet || 170 ||
 yadi prabandhato jīvaḥ khaṇḍitaḥ kila dṛśyate |
 tat punastadadhīnañcet kathaṃ syāt parinirvṛtiḥ || 171 ||
 vyavasthitaṃ lokanītyā vījādibhyo'ṅkurādikam |
 udetīti cittamātravāde nāsti tu yuktatā || 172 ||
 yajjñānānantaraṃ jñānaṃ niyatamudbhavedyadi |
 tattasya hetostat kāryaṃ niyamo'pi na vidyate || 173 ||
 tathā'nyākārakaṃ jñānaṃ vinā dhūmamatirbhavet |
 bījena rahite citte hyañkurābhāsidhī bhavet || 174 ||
 agnidhīvāsitaṃ cittaṃ dhūmadhīkāraṇaṃ yadi |
 anekaśaktau satyāñca bhedabodhaḥ kuto bhavet || 175 ||
 anantarāgnidhīhetau dhūmacittasya kāraṇe |
 tadapyacāru dhūmasya citte'niyā'gnidhiḥ || 176 ||
 prativandhe'prasiddhe ca kathamasmādidaṃ bhavet |
 amiśravyavahāraśca kathaṃ hetau pravartate || 177 ||
 ataḥ kalpitamāśritya cittamātraṃ tridhātukam |
 iti prabhāṣitaṃ sarvaṃ na rūpāderasambhavāt || 178 ||
 yasmin rāgādayo jātāḥ akṣīkṛtya ca kalpitam |
 doṣopaśāntaye tasmādarthe nairātmyadeśanā || 179 ||
 anyatrāpi tathā proktaṃ yathā bālairvikalpitaḥ |
 bāhyabhāvaśca naivāsta iti kasmāt viśiṣyate || 180 ||
 anantaropadeśācca kārakābhiniveśataḥ |
 kṛtyānāñca parijñānaṃ tenātmāpoha ucyate || 181 ||
 tathopadeśādanyatra kalpitañca vikalpitam |
 vyākhyātaṃ dharmatārūpaṃ dharmatā tu svalakṣaṇam || 182 ||
 bhāvamātaṃ kalpitantu [tasya] bhedo vikalpitam |
 dharmatāyāḥ prabhedo'yaṃ bhave'sati na yujyate || 183 ||
 yadi rūpaṃ śūnyamuktaṃ rūpaśabdaḥ kathantviha |
 kalpayitvā deśyate cet katamatphalamiṣyate || 184 ||
 nāsaṃvādo yatna bhāvī tena san bhāva eva saḥ |
 abhāvādeva savasya no palabdhistu svapnavat || 185 ||
 bāhyārthavādinaḥ prāhurevaṃ cittaikavādiṃnam |
 nyāyo'yamuta no vā vicārayantu paṇḍitāḥ || 186 ||
 nyāyānyāyavicāre me'dbhutā budhadhīrnahi |
 kintvanyeritasatyānāṃ bahusaṃkṣipya deśanāt || 187 ||
 jñānabhāsā mohatamodhvaṃsaḥ sākṣātkṛto budhaiḥ |
 adyacordhvañca mahatāṃ mārge mūḍhaḥ prasīṃ datu || 188 ||
