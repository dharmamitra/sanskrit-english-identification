Mahāsāhasrapramardanīnamo bhagavatyai āryamahāsāhasrapramardanyai evaṃ mayā śrutam ekasmin samaye bhagavān rājagṛhe viharati sma  gṛdhrakūṭe parvate dakṣiṇe pārśve buddhagocare ratnavṛkṣe prabhāse vanaṣaṇḍe mahatā bhikṣusaṃghena sārdham ardhatrayodaśabhir bhikṣuśataiḥ tadyathā  āyuṣmatā ca śāriputreṇa āyuṣmatā ca mahāmaudgalyāyanena āyuṣmatā ca mahākāśyapena ayuṣmatā ca gayākāśyapena āyuṣmatā ca nadīkāśyapena āyuṣmatā coruvilvākāśyapena āyuṣmatā cājñātakauṇḍinyena āyuṣmatā ca mahākātyāyanena āyuṣmatā ca vakulena āyuṣmatā ca vāṣpeṇa āyuṣmatā ca koṣṭhilena āyuṣmatā ca vāgīśena āyuṣmatā cāśvajitā āyuṣmatā ca subhūtinā āyuṣmatā ca suvāhunā āyuṣmatā cāniruddhena āyuṣmatā ca revatena āyuṣmatā ca nandikena āyuṣmatā cānandena evaṃ pramukhair ardhatrayodaśabhir bhikṣuśatais tasmiṃś ca samaye bhagavān sabhikṣusaṃghomāgadhena rājñājātaśatruṇā vaidehīputreṇa satkṛto gurukṛto mānitaḥ pūjito rcitoyācayitaś cīvarapiṇḍapātaśayanāsanaglānapratyayabhaiṣajyapariṣkāraiḥ tena khalu samayena vaiśālyāṃ mahānagaryāṃ mahān bhūmicālo bhūd abhrakūṭaṃ ca prādurbhūtam mahati cākālavātāśanir mahāmeghaś ca samutthito devo garjati guḍaguḍāyati vidyutaś ca niścaranti daśadiśaś cākulībhūtāś tamo ndhakāraṃ ca prādurbhūtam nakṣatrāṇi ca na bhāṣante candrasūryau na prabhavato na tapato na virocato na ca prabhāsvarau bhavataḥ atha bhagavān adrākṣīd divyena cakṣuṣā viśuddhenātikrāntamānuṣyakena vaiśālyāṃ mahānagaryāṃ tāni bhayāni prādurbhūtani Mps apy ekatyānāṃ vaiśālakānāṃ licchavīnāṃ yā grāmāntaḥ purīṣābhūtair adhiṣṭhitā abhisaṃsṛṣṭā apy ekatyānāṃ ca grāmakumārakānāṃ gaṇakamahāmātyāmātyāpārṣadyādāsīdāsakarmakarapreṣyaparicārakāḥbhūtair abhibhūtāḥ samantataś ca vaiśālījanapade yā bhikṣubhikṣuṇyupāsakopāsikā bhītāstrastāḥ saṃvignāḥ saṃdṛṣṭaromakūpajātā ūrdhvamukhāḥ prakrandanto buddhadharmasaṃghān namasyanti ye ca brāhmaṇagṛhapatayo buddhaśāsane nābhipannās te cāpy ekatyā brāhmaṇagṛhapatayo brāhmaṇaṃ namasyanti kecit punaḥ śakraṃ kecil lokapālān namasyanti  kecit punar maheśvaramāṇibhadrapūrṇabhadrahārītīcandrasūryagrahanakṣatraparvatavanaṣaṇḍauṣadhivṛkṣanadyutsasarohradakūpataḍāgacaityasthānāny  api namasyanti  kathaṃ nāmaitad syād vayam evaṃrūpād upadravato bhayasthānāt parimucyema iti atha bhagavāṃs tathā rūpam ṛddhyabhisaṃskāram akāśīd yathā rūpeṇa ṛddhyabhisaṃskāreṇābhisaṃskṛtenatrisāhasramahāsāhasraṃ lokadhātuṃ svareṇa vijñāpya sadevamānuṣāsuraṃ lokaṃ prasādyasa sannipātayām āsa atha brahmā sahāpatir brahmakāyikāś ca devāḥ śakraś ca devānām indro devāś ca trayastriṃśāścatvāraś ca mahārājānaś caturmahārājakāyikāś ca devā aṣṭāviṃśatiś ca mahāyakṣasenāpatayodvātriṃśac ca mahāyakṣanagnā hārītī ca saputrikā saparivārā atikrāntavarṇā atikrāntāyāṃrātrau kevalaṃ kalyaṃ gṛdhrakūṭaṃ parvataṃ svakena varṇānubhāvenodāreṇāvabhāsenāvabhāsyayena bhagavāṃs tenopasaṃkrāntāḥ upasaṃkramya bhagavataḥ pādau śirasā vanditvā ekānte sthitā ekavāgekasvaraikapadena bhagavantaṃ gāthābhir abhituṣṭuvuḥ dīptakāñcananirbhāsaḥ pūrṇacandraprabhāsvaraḥ śrīvaiśramaṇavad vīraratnānām ākāro dṛśi siṃhavāraṇavikrāntamattanāgaparākramaḥ parvato vā suvarṇasya niṣkaṃ jambūnadasya vā candro vā vimale vyomni nakṣatrebhiḥ puraskṛtaḥ madhye śrāvakasaṃghasya lakṣaṇaiḥ samalaṃkṛtaḥ lokaḥ sadevako hy eṣa muniṃ śaraṇam āgataḥ manuṣyāṇāṃ hitārthāya rakṣākāla upasthitaḥ sāhasrapramardanaṃ sūtraṃ sarvabuddhaiḥ prakāśitam ācakravāṭaparyantaṃ sīmābandhanam uttamam namas te puruṣavīra namas te puruṣottamam kṛtāñjalir namasyāmo dharmarājaṃ mahāmunim atha bhagavān muhūrtaṃ tūṣṇībhavenādhivāsya caturo mahārājān āmantrayāmāsa naitaṃ te mahārājānaḥ pratirūpaṃ bhaved yad yuṣmat pariṣado smat pariṣadaṃ viheṭhayitavyaṃ manyate tat kasya hetoḥ ito hi mānuṣe loke buddhotpādo dharmasvākhyātatā ca saṃghasupratipannatā ca idam asmin bījam avaropya buddhā bhagavanto loka utpadyante  pratyekabuddhāś cārhantaḥ śrāvakāś cāsminn ime lokāḥ kuśalamūlāny avaropya sa daśato dvātriṃśatāṃ devanikāyānām anyatarānyatare devanikāye rājāno pi bhavanti caturaṅginaś caturdvīpeśvarāś cakravartinaḥ samudraparyante mahāpṛthivīmaṇḍale dharmeṇa rājaṃ kārayanti teṣāṃ ca putrasahasraṃ bhavati śūrāṇāṃ vīrāṇāṃ varāṅgarūpiṇāṃ mahānagnabalavegadhārināṃ parasainyapramardakānāṃ saptaratnasamanvāgatānām tad yuṣmākam alpotsukavihāreṇa viharatām evaṃrūpāṇām asmin loke notpattir bhaviṣyati atha vaiśramaṇo mahārājo bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃpṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamānobhagavantam etad avocat  santi bhadanta bhagavann asmākam udārāṇi gṛhasthānabhavanāni nagarodyānavimānakūṭāgāraharmyaniryūhatoraṇagavākṣaśubharucitavividhavicitrapaṭṭadāmaghaṇṭācāmaramuktājālaparikṣiptāni  dhūpaghaṭikāni dhūpitāni puṣpāvakīrṇāni yeṣu vayaṃ nārīśatasahasraparivṛtāḥ saṃpūrṇaiḥ pañcabhiḥ kāmaguṇaiḥ samarpitāḥ samanvaṅgībhūtā viharāmaḥ teṣām asmākaṃ bhadanta bhagavan pramattānāṃ pramādavihāravihāriṇāṃ viharatāṃ pariṣadaḥ samantād daśadiśo nnapānabhojanāni mārgayanti  prapalāyamānāḥ strīpuruṣadārakadārikāṇāṃ tiryagjātagarbhānāṃ tiryagyonigatānām api ca prāṇinām ojo haranti viheṭhayanti vighnayanti mārayanti jīvitād vyaparopayanti te vayaṃ bhadanta bhagavato ntike caturvarṇāṃ pariṣadāṃ purataḥ svakasvakānāṃ pariṣadāṃ rūpalakṣaṇaṃ darśayiṣyāmaḥ yasya pariṣado yo graho bhaviṣyati tatas tasya mahārājasyodāracaityapratimā kartavyā āturasya ca hastena tasya mahārājasya nāmnā nānāgandhadhūpā dhūpayitavyāḥ puṣpāvakīrṇāṃ dhāraṇīṃ kṛtvā dīpāṃś cādīpya tatra caitye pūjā kartavyā madīyāyāḥ pariṣado bhadanta bhagavan yakṣagrahagṛhītasya īdṛśaṃ rūpalakṣaṇam hasati trasate bhīkṣṇaṃ pralapaṃś ca vikūpyati nidrā cāviśate tasya śūlo vāpy upajāyate ūrdhvaṃ saṃprekṣate nityaṃ nakṣatrāṇy anudhāvati rātrau praharṣam āyāti vepate stanate sadā tatra mantrapadāny asti lokanātha śṛṇohi me syād yathedam siddhe  susiddhe satve are araṇe bale mahābale jambhe stambhe jaṭile akhane makhame khakhane kharaṭṭe kharaṅge haripiṅgale timiṅgile svāhā sidhyantu me mantrapadāḥ svasty astu mama sarvasatvānāṃ ca vaiśramaṇasya mahārājasya nāmnā balenaiśvaryādhipatyena ca svāhā atha dhṛtarāṣṭro mahārājo bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃpṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamāno bhagavantam Mpsetad avocat asmat pariṣado bhadanta bhagavan gandharvagrahagṛhītasya īdṛśaṃ rūpalakṣaṇam nṛtyate gāyate cāpi bhūṣaṇāni priyāyate alubdhaḥ satyavādi ca hasate kupyate punaḥ tṛṣṇāyate raktanetro jvaro syāviśate sadā unmiṣati na cakṣuś ca śayate ca parāṅmukhaḥ tatra mantrapadāny asti lokanātha śṛṇohi me syād yathedam akhe  nakhe  vinakhe bandhe varāṇe capale vakhe vakhane vakhiṇe akhine nakhine vahale bhage bhagandare vaśe vaśavartini  svāhā mucyantu sarvasatvāḥ sarvagrahebhyo dhṛtarāṣṭrasya mahārājasya nāmnā balenaiśvaryādhipatyena ca svāhā atha virūḍhako mahārājo bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃpṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamānobhagavantam etad avocat asmat pariṣado bhadanta bhagavan kumbhāṇḍagrahagṛhītasya īdṛśaṃ rūpalakṣaṇam balavatī tṛṣā bhonti vibhrāntaś cāpi prekṣate mukhaṃ lohitam ābhāti bhūmau svapiti kuñcitaḥ durvarṇaḥ kṛśagātraś ca dīrghakeśanakhas tathā durgandho malinaś cāpi mṛśā sambhinnā bhāṣante tatra mantrapadāny asti lokanātha śṛṇohi me syād yathedam khakhakhame khalane khalane khalome kharalikhe kharakhe khaṭine kharali karakhi kaśane karaṭe kāle kāmini vidhali vidhiye vidheye śayane samavate śami śamini svāhā śāmyantu mama sarvasatvānāṃ ca sarvagrahāḥ sarvabhayopadravā virūḍhakasya mahārājasya nāmnā balenaiśvaryādhipatyena ca svāhā Msp atha virūpākṣo mahārājo bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃpṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamānobhagavantam etad avocat asmat pariṣado bhadanta bhagavan nāgasuparṇīgrahagṛhītasya īdṛśaṃ rūpalakṣaṇam hikkate śvasate cāpi śītalaṃ gātram eva ca svidyate phenalālāsya svapate ca punaḥ punaḥ varṇavān bhavate śūro vepate dhāvate tathā punar nakhān vidarśayati mahīṃ viśati roditi tatra mantrapadāny asti lokanātha śṛṇohi me syād yathedam kragame  krakamaṇi krakase krakaśase kruśume krukeke krukhume krume agale nagale samaṅgale kuhume hume aluke kalamake kalale ire mire dhire dhire agaruvati svāhā svasty astu mama sarvasatvānāṃ ca virūpākṣasya mahārājasya nāmnā balenaiśvaryādhipatyena ca svāhā atha bhagavāṃs tāvad eva sarvāvatyāḥ pariṣadaḥ purataḥ siṃhanādaṃ nadati daśabalasamanvāgato haṃ caturvaiśāradyaviśāradaḥ pariṣady udāram ārṣabhaṃ samyaksiṃhanādaṃ nadāmi brahmacakraṃ pravartayāmi māro nirjita ekena sasainyabalavāhanaḥ rakṣāyai sarvasatvānāṃ sarve vidyāṃ śṛṇātha me syād yathedam asaṅge  khaṅgavate balavate balanirghoṣe śūre śūravate vajraṃgame vajradhare stambhe jambhe dṛḍhasāre viraje vighase varāgraprāpte araṇe dharmayukte diśi vighuṣṭe svāhā svasty astu mama sarvasatvānāṃ ca tathāgatasya nāmnā balenaiśvaryādhipatyena ca svāhā buddhasya vacanaṃ śrutvā lokapālāś caturdiśam uttrastā bhītasaṃvighnā asthāsuḥ prāñjalīkṛtāḥ Msp śiṣṭā bhūtagaṇās trastā vikṣiptā viralīkṛtāḥ palāyante daśadiśo mahānādam udīrayan tad viditvā mahārājās triguptiṃ samudāharat aho vidyā mahāvidyā mahāsāhasrapramardanī yasyāṃ trasanti bhūtāni śrutvā buddhasya bhāṣitam yathā prajvalito vahniraśmir vātair apāyitaḥ kṣuradhārāsamā vidyā gautamena prakāśitā yo hy etan nābhimanyeta ṛṣivākyaṃ subhāṣitam tasyātra brahmaśāpena jyeṣṭhaputro na bheṣyati agniṃ prajvālayitvā tu gṛhītvāsitasarṣapān ghṛtamaṇḍena saṃyuktāḥ prakṣeptavyāhutāśane heṣṭham ūrdhvaṃ caturdikṣu kṣiptvā ca varuṇodakam yadi kṣipraṃ na muñceyuḥ śrutvā buddhasya bhāṣitam bhavantu jvalitāḥ sarve yathāgnau ghṛtasarṣapāḥ kṣemaṃ ca tena lapsyanti yakṣadaṇḍena tarjitāḥ teṣāṃ dakṣiṇapārśveṣu mahāgaṇḍo bhaviṣyati citrabhūtā bhaviṣyanti yakṣarogena pīḍitāḥ aḍakavatīṃ rājadhānīṃ na gacchanti kadā cana niveśanaṃ na paśyanti kuberasya yaśasvinaḥ āsanaṃ ca na lapsyanti bhūtasaṃghāḥ samāgame annapānena rahitā jāyante yakṣamaṇḍale mahāsāhasrapramardanaṃ sūtraṃ yo yakṣo nānuvartate tasya vajradharaḥ kruddho mūrdhānaṃ sphoṭayiṣyati karkaśakṣuradhāreṇa jihvān tasyeha cchetsyati tīkṣṇeṇa cāsya śastreṇa karṇau nāsāṃ ca cchetsyati prapātayati cakreṇa kṣuradhāreṇa mastakam lohamudgarakīlena hṛdayaṃ cāsya pīḍayet mukhataḥ sravate cāsya pūyam uṣṇaṃ ca śoṇitam vidyāpāśena daṇḍena sadā saṃsāragāminaḥ tatraiva saṃsariṣyanti saṃsāre cakramaṇḍale Msp śriyāviṣṭā mahārājāḥ samāgamya caturdiśam dharmasaṃnāhasaṃnaddhā niṣaṇṇā bhadrapīṭhake dhṛtarāṣṭraś ca pūrvāyāṃ dakṣiṇena virūḍhakaḥ paścimena virūpākṣaḥ kuberaś cottarāṃ diśam rājñāṃ samāgatānāṃ hi jvalatāṃ tejasā śriyā antarīkṣaṃ tadā śāśtā sarvajño hi samudgataḥ vajrāsane niṣadyeha vimāne brahmanirmite tato brahmā mahābrahmā prāñjalistho namasyati suvarṇaparvataḥ śrīmāṃś taptakāñcanasaṃnibhaḥ padmapuṣpavad utphullaḥ śālarājeva puṣpitaḥ pūrṇacandro ravir vāpi nakṣatraiḥ parivāritaḥ suvarṇavarṇakāyena lakṣaṇair munir āvṛtaḥ saṃstutvā lokapradyotaṃ brahmā lokapitāmahaḥ purato lokanāthasya lokapālān athābravīt na prāptaṃ lokapālānāṃ parṣado nānuśāsanam ito buddhā hi jāyante buddhāḥ pratyekajā api itaś ca śrāvakotpattir devāś cāpi samutsthitāḥ jāyante brāhmaṇāś cetaḥ ṣaḍaṅgāvedapāragāḥ ṛṣayaś ca mahābhāgā itaḥ śramaṇabrāhmaṇāḥ alpotsukānāṃ yuṣmākaṃ badhyate mānuṣīprajā brahmaṇo vacanaṃ śrutvā lokapālā vaco bruvan evam etan mahābrahmann evam etat mahāmune ete viśodhayiṣyāmaḥ samantāt sāgaraṃ vayam sumeruṃ kaṃpayitvā tu dhāraṇīṃ parivartya ca bandhayiṣyāmaḥ pāśena candrasūryau tathānilam nakṣatrāṇi ca sarvāṇi gāḍhenābhyāhatena diśaś cādarśanā bhāgās teṣāṃ neṣyāma sarvadā ye praduṣṭā bhaviṣyanti na ca lokahitodyataḥ lokaḥ sadevako hy eṣa garhate bhūtakāraṇāt parābhavanti bhūtāni hiṃsante mānuṣīṃ prajām Msp atra mantradharāḥ kāmaṃ darśayanti parākramam atikrāmanti ye vidyāṃ mantrān auṣadham eva vā vidyātikrāntāḥ pariṣadaḥ samantād daṇḍatarjitāḥ kṛtvā samānayiṣyāmo lokanāthasya cāgrataḥ teṣāṃ daṇḍaṃ praṇeṣyāmaḥ sūtraṃ brahmaṇā nirmitam yasyedaṃ bhāṣato viśvaṃ tarjate bhūtamaṇḍalam buddhasya pādau vanditvā ālokya ca parasparam suvarṇarūpyavaiḍūryamuktāyāḥ sphaṭikasya ca samusārāśmagarbhasya saptaratnasamākulān sahasrārān suvarṇāṃś caturaḥ saṃskṛtān rathān viśvakarmasu saṃyuktān ṛddhya vaihāyasaṃgamān tatrābhiruhya rājānaḥ prakrāntā bhūtamaṇḍalam puṣpapūrṇāṃ mahīṃ kṛtvā cūrṇaiś cāpi hiraṇmayaiḥ yaṣṭīr ābadhya hi gale sūtrapāśāṃs tathāpi ca yakṣasenāpatīn sarvān preṣayitvā caturdiśam ānetha sarvabhūtāni yāvanto smadgatā diśi sāhasrapramardanaṃ hy etet saṃśrautuṃ sūtram uttamam brahmalokān samuditaṃ sarvalokair vicintitam mahāsāhasrakāyena marditā yakṣarākṣasāḥ śrutvā vākyaṃ kuberasya yakṣasenāpatir gataḥ vikramantaś caturdikṣu ghoṣaṃ ghoṣanti guhyakāḥ aṣṭāviṃśac ca bhūtāni grahā gandharvajā mune pūrve smin diśobhāge bhūtasaṃghāḥ śṛṇontu me sarve te sūtrapāśena pañcabandhanapīḍitāḥ aṣṭāviṃśac ca bhūtāni grahāḥ kumbhāṇḍajā mune dakṣiṇe smin diśobhāge bhūtasaṃghāḥ śṛṇontu me sarve te sūtrapāśena pañcabandhanapīḍitāḥ aṣṭāviṃśac ca bhūtāni bhonti nāgagrahā mune paścime smin diśobhāge bhūtasaṃghāḥ śṛṇontu me sarve te sūtrapāśena pañcabandhanapīḍitāḥ Msp aṣṭāviṃśac ca bhūtāni bhonti yakṣagrahā mune digbhāge uttare cāpi bhūtasaṃghāḥ śṛṇontu me sarve te sūtrapāśena pañcabandhanapīḍitāḥ jyeṣṭhaputraḥ kuberasya sañjayo naravāhanaḥ pādamūle tu tasyaiva yakṣāṇāṃ ṣaṣṭhikoṭayaḥ ākṛṣṭāḥ sūtrapāśena pañcabandhanapīḍitāḥ putro dvitīyas tasyaiva janako nāma viśrutaḥ pādamūle tu tasyaiva yakṣāṇāṃ ṣaṣṭhikoṭayaḥ ākṛṣṭāḥ sūtrapāśena pañcabandhanapīḍitāḥ putras tritīyas tasyaiva nāmnā cāsau mahāgrahaḥ pādamūle tu tasyaiva yakṣāṇāṃ ṣaṣṭhikoṭayaḥ ākṛṣṭāḥ sūtrapāśena pañcabandhanapīḍitāḥ putraś caturthas tasyaiva nāmnāsau kalaśodaraḥ pādamūle tu tasyaiva yakṣāṇāṃ ṣaṣṭhikoṭayaḥ ākṛṣṭāḥ sūtrapāśena pañcabandhanapīḍitāḥ maheśvaro mahādevaś caturbāhur mahābalaḥ pādamūle tu tasyaiva yakṣāṇāṃ ṣaṣṭhikoṭayaḥ ākṛṣṭāḥ sūtrapāśena pañcabandhanapīḍitāḥ āgatya sarvabhūtāni parvate bhūtamardane eṣā udbhāvitā vidyā sarvavidyā śarmakarā niṣṭhuraṃ puruṣaṃ daṇḍaṃ sarvabuddhair hi bhāṣitam eṣa gacchāmaḥ śaraṇaṃ sarve gautamam ādarāt aśāṭhyenānuvartetha mā ca sarveṇa bheṣyetha tato muhūrtamātreṇa bhūtasaṃghāḥ samāgatāḥ parvateṣu prapāteṣu samudreṣu saraḥsu ca nadīprasravaṇotseṣu āvarteṣu ca ye sthitāḥ udyāneṣu vimāneṣu ārāmeṣu vaneṣu ca caityasthāneṣu grāmeṣu vṛkṣamūleṣu ye sthitāḥ nagarasya praveśeṣu nigamajanapadeṣu ca rājakuleṣu dvāreṣu vimāneṣu ca ye sthitāḥ Msp maṇḍapeṣu śmaśāneṣu tathā devakuleṣu ca sīmāsu śulkaśālāyāṃ śūnyāgāre tha jāṅgale ūrdhvaṃ heṣṭhaṃ ca ye yakṣāś caturdikṣu vidikṣu ca yakṣakoṭīsahasrāṇi vidyāpāśena karṣitāḥ mṛdaṅgavāditaṃ kṛtvā kecid gargaravāditam vīṇāpaṇavaveṇūś ca vādayanto mahābalāḥ kṛtvā ca vāditaṃ citraṃ gāndharvaṃ nāṭyam eva ca indraḥ somaś ca varuṇo bharadvājaḥ prajāpatiḥ mātalir lohitākṣaś ca himavantaḥ supūrṇakaḥ candanaḥ kāmaśreṣṭhī ca maṇikaṇṭho nikaṇṭhakaḥ prajāgurur yatīśaś ca devasūtaś ca mātaliḥ citrasenaś ca gandharvo nararājo jinarṣabhaḥ tathā pañcaśikho nāma tumburuḥ sūryavarcasaḥ śailaś caivāsiputraś ca viśvāmitro yaśodharaḥ āḍavakaḥ sumanaś ca śūcīkarṇo darīmukhaḥ pañcālagaṇḍaḥ sumukhaḥ sasainyabalavāhanaḥ devā nāgāś ca gandharvā asurā yakṣarākṣasāḥ traitīyakaś ca unmādās tathā cāturthako jvarāḥ ye ca lokaṃ viheṭhanti praduṣṭā yakṣarākṣasāḥ caturdikṣu samānīya pañcabandhanapīḍitāḥ prāñjalīkāḥ puraḥ sthitvā lokanātham athābruvan namas te puruṣavīra namas te puruṣottama prāñjalīkā namasyāmo dharmarāja namo stu te dhāvanti puratas teṣāṃ bhūtā yakṣā mahābhayāḥ caturbhujā mahāghorā bahupādekapādaḥ catuṣpādā dvipādāś ca ūrdhvapādā adhomukhaḥ bahukāyaikaśīrṣāś ca ekakāyāś catuḥśirāḥ bahunetrā mahākāyāś ca ekākṣā dvādaśodarāḥ kharoṣṭhahastiśīrṣāś ca ūrdhvahastā adhaḥśirāḥ śastradantāḥ śastrabāhū śastrapādāś ca rākṣasāḥ Msp tāmrakeśās tāmrahastās tāmrākṣās tāmrapāṇayaḥ tāmramudgarapādāś ca tāmranāsā ayomukhāḥ ādīptahastapādāś ca manuṣyatanunā sthitāḥ kāṇāḥ kubjās tu garuḍā vikṛtākṣā vijṛmbhakāḥ makaravyāḍarūpāś ca virūpāś sakalonmukhāḥ lamvoṣṭhā vakradantāś ca praduṣṭā bhṛkuṭīmukhāḥ sthūlodarāḥ kumbhakarṇā laṃvakarṇā akarṇakāḥ dīrghakarṇā dīrghabāhū dīrghakeśāgrapāṇayaḥ śuṣkakāyā dīrghakāyā dīrghakeśāḥ svalaṃkṛtāḥ pādabhārāḥ kṛṣagrīvā durgandhāḥ karaśodarāḥ makarasya yathā aṃśo muṣalamudgarodarāḥ ūrdhvanetrā mahākarṇā ūrdhvakeśāḥ sulohitāḥ sthūlaśīrṣā dhanugrīvāḥ kubjakuṃbhodarāḥ kṛṣāḥ vavṛṣur vahnivarṣāṇi merumūrdhaṃ vicārya vai vṛkṣaparvatapāṣāṇām agrakūṭaṃ samadyutim śaṃkhabherīmṛdaṅgānāṃ kuṃbhāṇḍā dundubhisvarāḥ pramuñcanti ravaṃ bhīmaṃ mahākaṇṭhāḥ kharasvarāḥ kālanīlakapītāś ca haritpiṅgalapiṅgalāḥ guhyakāḥ sarvaduṣṭānām ālaye puraḥ sthitāḥ grasante mānuṣaṃ lokaṃ naranāryas tathetarān hatakṛtyamāṃśarudhiraṃ medamajjān tathāpare sūcīlomāsikeśāś ca raktalohitamrakṣitāḥ bhakṣamāṇā vidhāvanti kuṇapaṃ saṃpragṛhya vai tīkṣudantā raktahastā oṣṭhamrakṣitalohitāḥ ardhakhāditagātraiś ca kṛtvā hastau prapūritau vṛkkāhṛdayajatrunijaghaṇaṃ bhakṣamāṇakāḥ karālā hastapādebhyo harante prāṇināṃ balam asthisaṃkarakāyena trāsayanti janān bahūn gṛhītvā mānuṣaṃ carma lohitena prapūritam viṣeṇogreṇa saṃsṛṣṭaṃ vikṣipanti diśodaśam Msp nagarāṇāṃ praveśeṣu vikṣipanti kulākulam vātaṃ pittaṃ ca śleṣmāṇaṃ kṣobhayanti caturdiśam iti saṃtiṣṭhante tatra rājapīḍā mahābhayāḥ sarve samāgatās te pi vidyāpāśena karṣitāḥ namas te puruṣavīra namo stu puruṣottama namasyāmo ñjalikarā dharmarāja namo stu te caranti nagaraṃ grāmaṃ rāṣṭrarājakuleṣu ca yakṣā ojoharā ghorā nṛmāṃsarudhirāsinaḥ mahākāyā mahābhīmā mahābalā maheśvarāḥ daśagrīvāḥ sahasrākṣā mahāgrāsā mahāmukhāḥ mahatā parivāreṇa śastrahastāḥ subhairavāḥ ahicarmagṛhītāś ca ulkāhastāś caturbhujāḥ daṇḍahastāḥ śastrahastāḥ śūlino vajrapāṇinaḥ uttrāsenti diśaḥ sarvāyudhvaṃ kṛtvā sudāruṇam prasannā guhyakāḥ sarve duṣṭānām ālaye sthitāḥ grasante mānuṣe loke naranāryas tathetarān uṣṇair māṃsaiś ca rudhirair bhāntāṅgāḥ kāmarūpiṇaḥ siṃhavyāghrāś ca mahiṣīgokharoṣṭrebharūpiṇaḥ ṛkṣadvīpivṛkanyaṅkuśṛgālaiḍaviḍālakaiḥ rūpair ākhukapiprakhyaiḥ khaṅgīśūkaranākulaiḥ matsakacchaparūpaiś ca aparaiḥ kākakokilaiḥ ulūkagṛdhrasenyādi tathā timitimiṅgilaiḥ māyūrair haṃsakāpotai rūpaiḥ krauñcavihaṅgamaiḥ kecit kukkuṭarūpeṇa yakṣāḥ paśyanti mānuṣān suparṇīpakṣiveṣeṇa saṃtrāsenti janān bahūn keṣāṃcid mānuṣaṃ śīrṣaṃ śarīraṃ kharakotkaṭam anyāny abhidravanto nye dṛśyante vikalāśayāḥ vinagnāḥ kāmaparamā antramālāvaguṇṭhitāḥ praharanti triśūlena pīḍāṃ kurvanti prāṇinām muñcanti dāruṇaṃ śvāsaṃ saṃtāpenti imāḥ prajāḥ Msp vicitrarūpā dṛśyante yāvatī prāṇasaṃtatiḥ gṛhītaparvataś cānye asicakradharāpare saṃkhyāśatasahasrāṇi musaladaṇḍatarjitāḥ utpāṭitākṣā vimukhāḥ khaṇḍadantāś ca rākṣasāḥ chinnanāsāś chinnakarṇāś chinnajihvā valīmukhaḥ saṃchinnahastapādāś ca chinnaśīrṣāś ca rākṣasāḥ prekṣanti cāvatāraṃ hi ojo hiṃsanti kilbiṣāḥ mānuṣāṇāṃ śarīreṣu suśūkṣmo dṛśyate grahaḥ romāntareṣu marmeṣu tathā vraṇamukheṣu ca sarve samāgatās te pi vidyāpāśena karṣitāḥ namas te puruṣavīra namas te puruṣottama namasyāmo ñjalikarā dharmarāja namo stu te sumerau girirāje ca cakravāḍe tathaiva ca gṛdhrakūṭe iśādhāre himavadgandhamādane pāṇḍave citrakūṭe ca nārade parvatadvaye śrīparvatasya mūrdhasthāḥ śṛṅgā ye bhṛśam udgatāḥ yās tatra devatādhastā ṛṣayaś ca tathādhikāḥ babhūvus te pi codvignā āyuś cottrastamānasāḥ devakoṭīsahasrāṇi devakoṭīśatāni ca devakanyā mahābhāgā añjaliṃ saṃpragṛhya vai vemacitrī rāhulaś ca prahlādaś ca samāgatāḥ bhṛtyakoṭīsahasraiś ca bhṛtyakoṭīśatair api kanyās teṣām ṛddhimatyo baddhā daśanakhāñjalim sāgaraḥ supratiṣṭhaś ca nāgarājo manasvy api nagendro navataptaś ca ubhau nandopanandakau vakṣunando vajramatir gaṅgā sindhuś ca sāgaraḥ suparṇī pakṣirājānaḥ sāgaraṃ kṣobhayanti ye nāgakoṭīsahasrabhir nāgakoṭīśatais tathā kanyās teṣāṃ mahābhāgā añjaliṃ saṃpragṛhya vai ravicandrāv ubhau vāpi nakṣatraparivāritau Msp suvarṇavarṇaḥ puṣpeṣu magadheṣu rabheyakaḥ kāpilir bharukaccheṣu kośaleṣu prapuṇḍakaḥ śūcīlomā ca madreṣu malleṣu ca yaśodharaḥ vibhīṣaṇaś ca pāñcāle lohitākṣaś ca aśvaje piṅgalaś ca avanteṣu kapilākṣaś ca vaidiśe kumbhodaraś ca matseṣu sūrateṣu ca dīrghilaḥ pramardanas tu gāndhāre sūryamitraś ca kambuṣu mahājanapadeṣv ete uktā yakṣāś caturdaśa vajrapāṇir mahāyakṣo dharmapālaḥ prapuṇḍaraḥ kapilaḥ sudarśano viṣṇuḥ piṇḍāraḥ karaśodaraḥ kumbhīraḥ sātyakiś cāpi pāñcikaś ca jinarṣabhaḥ maheśvaro mahāyakṣaś caturbāhur mahābalaḥ pramardanaḥ śūraseno mahānagno mahābalaḥ yamaś ca yamadūtaś ca māraś cāpi sasainyakaḥ harir nāmnā tv asau yakṣo yakṣakoṭīparigrahaḥ hārītī ca sasainyā tu giridāri ca yakṣiṇī bhīmarūpā mahātejā hārītī nāma viśrutā caṇḍā caṇḍālikā caiva pañcaputraśatair vṛtā ākoṭā karkaṭī kālī padumā padumāvatī puṣpadantī viśālā ca kharakarṇā ca rākṣasī candano viṣṇulaś cāpi haripiṅgalapiṅgalaḥ kuñjaro nāgadantaś ca girimitro gradaṃṣṭrakaḥ rākṣasī bhadradantā ca brahmilā viṣṇulā tathā yakṣo hālāhalaś caiva rākṣasaś ca vituṇḍakaḥ śūleṣu te gṛhītvātha gavāś ca mṛgamānuṣān bhakṣayantaś ca jīvanto dhāvantaś ca diśodiśaḥ prakampamānā dhāraṇīṃ śoṣayanto vanaspatīn saṃkocayantaḥ śikharān mardayanta imāḥ prajāḥ parasparaṃ saṃharṣento vidyākṛṣṭāḥ samāgatāḥ teṣāṃ samāgatānāṃ hi lokanāthasya cāgrataḥ Msp tato vaiśramaṇo rājā lokanātham athābravīt mamāsty uttaradigbhāge rājadhāni sunirmitā manoramāḍakavatī tenāham aḍakādhipaḥ cintitā sarvadeve hi rājadhāny aḍakāhvayā samucchritā tu prākārā saptaratnasamākulā kṣomakair yojane dvedhaiḥ saṃskṛtā kāñcanāmayaiḥ kṣomake caikamekasmin samantād dikcatuṣṭaye sthitā vajradharā yakṣāḥ śastrahastāḥ suvarmitāḥ rājadhānyās tu tasyaiva kṛtaṃ dvāracatuṣṭayam ekaṃ suvarṇamayaṃ dvāraṃ dvitīyaṃ rūpyasaṃskṛtam tṛtīyaṃ sphāṭikaṃ dvāraṃ caturthaṃ maṇivicitritam asty antare tu nagare udyāne vanapuṣpite vimānāni vicitrāṇi saptaratnamayāni vai nānāratnamayā vṛkṣā nānāpakṣiṇikūjitāḥ nānāpuṣpasaṃchannā nānāgandhānulepanāḥ pakṣiṇīnāṃ vilāsaiś ca gītavādyair alaṃkṛtāḥ anubhomi śriyaṃ tv agryāṃ bhūtānāṃ tatra maṇḍale sarvākāravaropetās tatra me paricārakāḥ dharmacārī dharmakāmā na vihiṃsanti prāṇinām annapānais tu vikalā dāruṇās tv itarāḥ prajāḥ adharmacāry adharmakāmās te vihiṃsanti prāṇinām udāraṃ parimārganto viprekṣanti caturdiśaṃ nagaradvārasaṃsthā ye udyāneṣu vaneṣu ca yakṣarākṣasabhūtānāṃ koṭīsahasrakān gaṇān sarvāṃs tān ānayiṣyāmi sūtrapāśena karṣitān candanānāṃ vanaiś cchannaṃ śītapuṣkariṇīcitam madhye tadrājadhānyās tu dharmarājaniveśanaṃ samantād yojanaṃ yāvat kūṭāgārās tu nirmitāḥ suvarnasya bhaved eko dvitīyo rūpyam eva ca vaiḍūryasya tṛtīyas tu caturthaḥ sphāṭikaḥ śuciḥ Msp pañcamo raktamuktāyāḥ ṣaṣṭhaś caivāśmagarbhaḥ saptamas tu musārasya saptaratnamayo ṣṭamaḥ nāriśatasahasrāṇi ekaikasmin samāgatāḥ citrair ābharaṇair agraiś citrair veśair alaṃkṛtāḥ vicitragītavādyeṣu śilpasthāneṣu śikṣitāḥ īdṛśena pramodena udagras tuṣṭamānasaḥ tatrāhaṃ madhupānena kāmaiś cātyartham ucchritaḥ parṣat me prapalāyanti saṃtrāsenti diśodaśaḥ striyaś ca puruṣāś caiva tathā dārakadārikāḥ garbhasthā api naśyanti tiryagyonigatā api nakṣatracandrasūryāś ca grahāḥ pīḍanti dāruṇāḥ sasyaṃ bījaṃ phalaṃ puṣpam oṣadhaṃ pānabhojanam harante mānuṣīṃ lakṣmīm uccānīcīṃ karonti ca ye kecid duṣkṛtā loke vairāḥ kalahavigrahāḥ dagdhaṃ naṣṭaṃ hataṃ bhinnaṃ tat sarvaṃ bhūtajaṃ smṛtam oguṇṭhanti niguṇṭhanti paryasyanti sthitanti uttrāsenti ca satvānāṃ viprekṣanti dviṣanti ca darśenti pāpakān svapnān prasuptān pīḍayanti ca dvārasthāś cācchaṭāṃ kṛtvā prakrośanti grasanti ca mitrajñātisarūpāś ca dṛśyante ālapanti ca vicitrakanyārūpeṇa dṛśyante kāmarūpiṇaḥ candrarūpeṇa dṛśyante sūryanakṣatrarūpiṇaḥ vātolkāśanirūpeṇa dṛśyante vāyupīḍakāḥ ulkākalāpasadṛśāḥ śṛgālasvarabhairavāḥ vikramantaś ca dṛśyante vṛkṣacaityālayeṣu ca kumārarūpeṇa jvalantaḥ śakaṭasvarāḥ sadā citrāṇi darśenti ālayeṣu patheṣu ca gṛhāṇāṃ nagarāṇāṃ ca dvāre muñcanti te grahāḥ gṛhītvā jīvitaṃ kāyaṃ kupathe grāmayanti ca vicitrāṇi ca rūpāṇi vicitrāṇi svarāṇi ca Msp rogān vicitrān darśenti vyādhīn vai kāyasaṃsthitān viparītaṃ ca darśenti sarvarogeṣu ca lakṣaṇam yāvatī prakṛti loke sarvān darśenti te nyathā sarve samāgatās te pi vidyāpāśena karṣitāḥ namas te puruṣavīra namas te puruṣottama namasyāmo ñjalikarā dharmarāja namo stu te tato vaiśramaṇo rājā utthito tha kṛtāñjaliḥ cakrāṅkacitracaraṇayaṣṭikāñcanasannibhaḥ lokapradyotakiraṇa agnikalpamahāmune catuḥṣaṣṭhisahasrāṇi yakṣāṇām atra dāruṇāḥ niśritā hy uttarabhāgaṃ pīḍayanti tadudbhavān teṣāṃ daṇḍaṃ praṇeṣyāmi lokanāthasya saṃmukham syād yathedam khaṅge  khaṅgagarbhe vicakṣaṇe cakragagane candre capale bhīmaparvate kharāgre kuṭilakarāgre ekākṣivargavati sāraṅgavati vicitrakānti svasty astu mama sarvasatvānāṃ ca uttarasyāṃ diśi svāhā brahmā cāpy atha śakraś ca lokapālā maheśvarāḥ yakṣasenāpatayaḥ sarve hārītī ca saputrikā idaṃ puṣpaṃ ca gandhaṃ ca pratigṛhṇantu mamāhutiṃ vīryeṇa tejasā teṣām aiśvaryeṇa balena ca nihatāḥ sarvarogāś ca svasty astu mama sarvasatvānāṃ ca sarvabhayopadravebhyaḥ svāhā namas te puruṣavīra namas te puruṣottama namasyāmo ñjalikarā dharmarājā namo stu te dhṛtarāṣṭraś ca rājo pi sa kṛtāñjalir utthitaḥ pūrṇarāśir ivotphullaḥ kalaviṅkarutasvaraḥ morakokilanirghoṣameghadundubhigarjitaḥ catuḥṣaṣṭhisahasrāṇi gandharvā rākṣasā mune niśritā pūrvadigbhāgaṃ pīḍayanti tadudbhavān Msp teṣāṃ daṇḍaṃ praṇeṣyāmi lokanāthasya saṃmukham syād yathedam dharaṇi dhāraṇi pradhvaṃsani bhañjani prabhañjani vidhamaṇi kiṃpuruṣe sakale sārathe sāravati śūradhare śūradhāriṇi śuddhacaraṇe ghoṣavati sarāgre śānti svasty astu mama sarvasatvānāṃ ca pūrvasyāṃ diśi svāhā brahmā cāpy atha śakraś ca lokapālā maheśvarāḥ yakṣasenāpatayaḥ sarve hārītī ca saputrikā idaṃ puṣpaṃ ca gandhaṃ ca pratigṛhṇantu mamāhutiṃ vīryeṇa tejasā teṣām aiśvaryeṇa balena ca nihatāḥ sarvarogāś ca svasty astu mama sarvasatvānāṃ ca sarvabhayopadravebhyaḥ svāhā namas te puruṣavīra namas te puruṣottama namasyāmo ñjalikarā dharmarāja namo stu te rājā virūḍhakaś cāpi prāñjalīkas tato utthitaḥ sarvajñaḥ sarvadarśī ca sarvavādī pramardanaḥ sarvasaṃśayacchetā ca sarvalokavināyakaḥ catuḥṣaṣṭhisahasrāṇi kumbhāṇḍāḥ pretapūtanāḥ niśrāya dakṣiṇaṃ deśaṃ pīḍayanti tadudbhavān teṣāṃ daṇḍaṃ praṇeṣyāmi lokanāthasya saṃmukham syād yathedam śānti śāravati kānti kāravati kiṃkarasi kiraṇḍi kiṃvaḍi dharaṇi vardhani bhūmidhāriṇi vibhūmidhāriṇi himavati jyotiścaraṇe mālāgri svasty astu mama sarvasatvānāṃ ca dakṣiṇāyāṃ diśi svāhā brahmā cāpy atha śakraś ca lokapālā maheśvarāḥ yakṣādhipatayaḥ sarve hārītī ca saputrikā idaṃ puṣpaṃ ca gandhaṃ ca pratigṛhṇantu mamāhutiṃ vīryeṇa tejasā teṣām aiśvaryeṇa balena ca nihatāḥ sarvarogāś ca svasty astu mama sarvasatvānāṃ ca Msp sarvabhayopadravopasargebhyaḥ svāhā namas te puruṣavīra namas te puruṣottama namasyāmo ñjalikarā dharmarāja namo stu te virūpākṣo mahārājā gṛhītāñjalir utthitaḥ mahāmeghamahāsiṃhaḥ mahāmahamahodadhiḥ mahāvādī mahāśūro mahāsaṃgrāmamardakaḥ catuḥṣaṣṭhisahasrāṇi nāgasauparṇiguhyakāḥ niśrāya paścimaṃ deśaṃ pīḍayanti tadudbhavān teṣāṃ daṇḍaṃ praṇeṣyāmi lokanāthasya saṃmukham syād yathedam dharmadharāgre balavati balini viśāṅge vivasi sāgare khari kapile caṇḍāli tiriṇi virājane vidhāriṇi varṇavati acare svasty astu mama sarvasatvānāṃ ca paścimāyāṃ diśi svāhā brahmā cāpy atha śakraś ca lokapālā maheśvarāḥ yakṣādhipatayaḥ sarve hārītī ca saputrikā idaṃ puṣpaṃ ca gandhaṃ ca pratigṛhṇantu mamāhutiṃ vīryeṇa tejasā teṣām aiśvaryeṇa balena ca nihatāḥ sarvarogāś ca svasty astu mama sarvasatvānāṃ ca sarvabhayopadravopasargebhyaḥ svāhā namas te puruṣavīra namas te puruṣottama namasyāmo ñjalikarā dharmarāja namo stu te atha brahmā mahābrahmā prāñjalīkaḥ samutthitaḥ brāhmaṇaḥ snātakaḥ śuddhaḥ sarvavedeṣu pāragaḥ vaidyarājo janānandaḥ sarvarogacikitsakaḥ ye yakṣarākṣasāś caiva digvidikṣu vyavasthitāḥ pātāle heṣṭham ūrdhvaṃ ca ākāśe niśritā grahāḥ teṣāṃ daṇḍaṃ praṇeṣyāmi lokanāthasya saṃmukham syād yathedam brahma brahmaghoṣe brahmasvare vajradhare sthire sāre acale araṇe iṣaṇe araṇi deraṇi śūre varāgraprāpte sāravate Msp  svasty astu mama sarvasatvānāṃ ca sarvadigvidigbhyaḥ svāhā brahmā cāpy atha śakraś ca lokapālā maheśvarāḥ yakṣasenāpatayaḥ sarve hārītī ca saputrikā idaṃ puṣpaṃ ca gandhaṃ ca pratigṛhṇantu mamāhutiṃ vīryeṇa tejasā teṣām aiśvaryeṇa balena ca nihatāḥ sarvarogāś ca svasty astu mama sarvasatvānāṃ ca sarvabhayopadravopasargebhyaḥ svāhā namas te puruṣavīra namas te puruṣottama namasyāmo ñjalikarā dharmarāja namo stu te vātajāḥ pittajā rogāḥ śleṣmajāḥ sannipātajāḥ nihatāḥ sarvarogāś ca svasty astu mama sarvasatvānāṃ ca sarvabhayopadravopasargopāyāsebhyaḥ svāhā atha bhagavān etad avocat naikarājasyārthāya buddhā bhagavanto loka utpadyante naikanagaranigamajanapadagrāmakulānāṃ yāvan naikasatvasyārthāya buddhā bhagavanto loka utpadyante api tu sadevakasya lokasyārthāya samārakasya saśramaṇabrāhmaṇikāyāḥ prajāyāḥ sadevamānuṣāsurāyā buddhā bhagavanto loka utpadyante tadyathā syād vaidyaś cikitsakaḥ paramācāryaḥ kuśalo bhiṣajjñāneṣu śikṣito naikarājasyārthāya naikasatvasyārthāya loka utpadyante evam eva buddhā bhagavanto loka utpadyante tat kasya hetoḥ yasyāṃ diśi buddhā bhagavanto viharanti na tatra manuṣyāmanuṣyān viheṭhayitavyān manyate pañcāhaṃ yena vaiśālī mahānagarī tenopasaṃkrāmeyam evaṃ mayā vaiśālyāṃ mahānagaryāṃ mahājanakāyasyārthāya kṛto bhaviṣyati buddhakāryaṃ ca atha khalu bhagavān pūrvāhṇakālasamaye nivāsya pātracīvaram ādāyārdhatrayodaśabhir bhikṣuśataiḥ sārdhaṃ gṛdhrakūṭāt parvatād avatīrṇaḥ atha brahmā sahāpatiḥ pañcamātrāṇi divyāni chatraśatāny ādāya bhagavato dakṣiṇeṇopanāmitavān upanāmya bhagavantam Msp eva vijayamānaḥ sthito bhūt śakro pi devānām indraḥ pañcamātrāṇi chatraśatāny ādāya bhagavato vāmenopanāmitavān upanāmya bhagavantam eva vijayamānaḥ sthitaḥ  catvāro pi mahārājānaḥ ekaiko pi divyāni pañcamātrāṇi chatraśatāny ādāya bhagavataḥ pṛṣṭhata upanāmitavanta upanāmya bhagavantam eva vijayamānaḥ  sthitaḥ  maheśvaro pi devaputro ṣṭāviṃśatiś ca mahāyakṣasenāpatayo dvātriṃśac ca mahāyakṣanagnāhārītī ca saputrikā saparivārā śrāvakānāṃ pratyekaṃ divyaṃ chatram upanāmitavatīvijayantī ca sthitā evaṃrūpayośolābhasatkārāgraprāpto bhagavān sabhikṣusaṃgho gṛdhrakūṭāt parvatād avatīrya yena vaiśālī mahānagarī tenopasaṃkrāntaḥ adrakṣuḥ khalu punar vaiśālikā licchavayo bhagavantaṃ dūrata evāgacchantaṃ prāsādikaṃprāsādanīyaṃ śāntendriyaṃ śāntamānasaṃ dāntendriyaṃ dāntamānasaṃ paramottamadamaśamathaprāptaṃjitendriyaṃ nāgam iva sudāntaṃ hradam ivācchaṃ viprasannam anāvilaṃ dvātriṃśadbhirmahāpuruṣalakṣaṇaiḥ samalaṃkṛtagātram aśītibhiś cānuvyañjanaiḥ saṃkusumitaṃ vicitritaṃgātraṃ tathāgatasya śarīraṃ śālarājeva supuṣpitaḥ sūryo vā divā pramuktaraśmijālaḥ rātrau cāndhakāratamiśrāyāṃ giriśikharagataḥ prajvālan mahān agniskandhaḥ mahān iva cāmīkarācaladharaḥ evam eva bhagavān bhāṣate tapati virocate sahadarśanād eva vaiśālikā licchavayo bhagavato ntike cetāṃsi prasādayāmāsuḥ te prasannacittā yena mārgeṇa bhagavān vaiśālīṃ mahānagarīṃ praviśati taṃ mārgaṃ śodhayanti sma saṃmārjayanti sma puṣpāvakīrṇaṃ ca vareṇyaṃ kurvanti sma ucchritavicitrapaṭṭadāmaghaṇṭāchatradhvajapatākānānāgandhāni dhūpitaṃ kṛtvā yena bhagavāṃs tenopasaṃkrāmanti sma upasaṃkramya bhagavataḥ pādayoḥ śirāṃsi nipātayanti Msp  atha bhagavān sahasrāracakraruciracaraṇavilikhitatalena padmabimbagarbhasūkumāreṇa pūrvasucaritalakṣaṇopacitena taruṇadivākarakiraṇātirekaprabheṇa prasṛtabahuraśmiśatasahasranirmalena kareṇa teṣāṃ licchavīnāṃ śirāṃśi parimārjyotthāpya samanuśāsayati sma mā bhaiṣṭha mā bhaiṣṭha āryā ethāham abhyāgato yuṣmākam evānukaṃpām upādāya anuttaraṃ jñānam abhisaṃbuddho smi sarvasatvānāṃ ca hitāya sukhāya  atha bhagavān vaiśālīm mahānagarīṃ praviśya madhyame yāme indrakīlam avaṣṭabhya caturdiśam avalokya suvarṇavarṇabāhuṃ prasāryottarāsaṅgaṃ vicaritvovāca ye kecit paścime kāle paścime samaye sarṣapaphalamātraṃ tathāgatasya śarīradhātuṃ pūjayiṣyanti imāṃ ca mahāsāhasrapramardanīṃ vidyārājñīṃ sarvagrahaparimocanīyaṃ dharmaparyāyaṃgaṅgāsikatāprakhyānāṃ tathāgatānām arhatāṃ samyaksaṃbuddhānāṃ buddhamudrāṃ bhikṣubhikṣuṇyupāsakopāsikāudgṛhīṣyanti dhārayiṣyanti vācayiṣyanti deśayiṣyanti paryavāpsyanti teṣāṃ sarvatra iti bhayopadravopasargopāyāsāvairakalikalahabandhanavigrahavivādā antaśaḥ paiśūnyapāpakā akuśalā duḥkhadharmā na kramiṣyantiajayāś ca bhaviṣyanti sarvaviheṭhakebhyaḥ evam ukte brahmā sahāpatir bhagavantam etad avocat katamā ca sā bhadanta bhagavan mahāsāhasrapramardanī nāma vidyārājñī sarvagrahaparimocanīyaṃdharmaparyāyaṃ gaṅgāsikatāprakhyānāṃ tathāgatānāṃ arhatāṃ samyaksaṃbuddhānāṃ buddhamudrā evam ukte bhagavān brahmāṇaṃ sahāpatim etad avocat tena hi tvaṃ brahman śṛṇu sādhu ca suṣṭhu ca manasi kuru bhāṣiṣya hanta eva bhadanteti brahmā sahāpatir bhagavataḥ pratyaśrauṣīd bhagavāṃs tasyaitad avocat syād yathedaṃ Msp acale macale sāramacale prakṛtivarṇa prakṛtinirghoṣe samantamukhe sthire sthāvare vighuṣṭaśabde pragalane pāraṅgame sāravarṇe sāraṅgavate bale mahābale mahānirbhāse svāhā tatredam ucyate kāyagatānusmṛtiḥ śamathavipaśyane trayaḥ samādhayaḥ catvāro ṛddhipādāḥ catvāri samyakprahāṇāni catvāri smṛtyupasthānāni catvāri dhyānāni catvāry āryasatyāni pañcendriyāṇi pañcabalāni ṣaḍanusmṛtayaḥ saptabodhyaṅgāni āryāṣṭāṅgā mārgāḥ navānupūrvavihārasamāpattayaḥ daśatathāgatabalāni ekādaśavimuktāyatanāni dvādaśāṅgapratītyasamutpādaḥ dvādaśakāradharmacakram ṣoḍaśākāra anāyānānusmṛtiḥ aṣṭādaśāveṇikābuddhadharmāḥ dvācatvāriṃśadakṣarāṇi  iyaṃ sā brahman mahāsāhasrapramardanī nāma mahāvidyārājñī sarvagrahaparimocanīyaṃ sūtraṃ gaṅgāsikatāprakhyānāṃ tathāgatānāṃ arhatāṃ samyaksaṃbuddhānāṃ  buddhamudrā  buddhanirhāraḥ dharmanirhāraḥ saṃghanirhāraḥ brahmanirhāraḥ indranirhāraḥ lokapālanirhāraḥ īśvaranirhāraḥ satyanirhāraḥ mārganirhāraḥ pratītyasamutpādanirhāraḥ candranirhāraḥ sūryanirhāraḥ grahanakṣatranirhāraḥ syād yathedam śāle kasine vidharaṇi varāgrasāre amarṣaṇi amoghavate secane nakāli kāsivare bharaṇe karakasakhe samantaprāpte sāraprāpte stambhaprāpte vajradhare svāhā atha bhagavāṃs tasyāṃ velāyām imāṃ gāthām abhāṣata imasmin lokeṣv imasmin vā punaḥ svargeṣu vā ratnavarāṇi santi samo sti naiveha tathāgatena devātidevena narottamena tasmād idaṃ ratnavaraṃ praṇītam etena satyena ihāstu svasti kṣayo virāgo hy amṛtaṃ tv asaṃskṛtam ājñāya sauśākyamuniprabhāvitaḥ dharmeṇa tena na samo sti kaścid amṛtena śāntena asaṃśkṛtena Msp tasmād idaṃ ratnavaraṃ praṇītam etena satyena ihāstu svasti yac chreṣṭham iṣṭaṃ vidhivatprakāśitaṃ śāstā sadānuttarayogavāhakam samādhinā tena samo na vidyate vajropamenādvayamārgadarśinā tasmād idaṃ ratnavaraṃ praṇītam etena satyena ihāstu svasti aṣṭau mahāpudgalaye praśastāḥ khyātāni catvāri yugāni caiva te dakṣiṇīyā sugatena gītā maharṣiṇā hy apratipudgalena ebhyaḥ pradānaṃ bhavate mahāphalaṃ bījāni nyastāni yathā sukṣetre idaṃ praṇītaṃ varasaṃgharatnam etena satyena ihāstu svasti ye suprasannāmanasā dṛḍhena upasaṃkramī gautamaśāsanaṃ hi te prāptiprāptā amṛtaṃ vigāhya tamonudā nirvṛtim āpnuvanti idaṃ praṇītaṃ varasaṃgharatnam etena satyena ihāstu svasti sahasrayogād iha darśanasya trayaḥ prahīṇā yugapat kileśāḥ satkāyadṛṣṭir vicikitsā ca śīlaṃ vrataṃ darśanam āryatā ca idaṃ praṇītaṃ varasaṃgharatnam etena satyena ihāstu svasti na jātu kuryāt trividhaṃ hi pādaṃ kāyena vācā manasātha vāpi prachādanīyaṃ sahasā na kṛtvā yathā na dṛṣṭir grahaṇena teṣām idaṃ praṇītaṃ varasaṃgharatnam etena satyena ihāstu svasti yathendrakīlapṛthivīpratiṣṭhitā caturdiśaṃ vāyubhir apy akampya tathopamā pudgalāḥ santi saṃghe yā āryamārgasya darśinaḥ idaṃ praṇītaṃ varasaṃgharatnam etena satyena ihāstu svasti ya āryasatyāni vibhāvayanti gambhīraprajñena sudeśitāni kāyapradānaṃ ca manasy akṛtvā na te bhayaṃ kaṣṭam avāpnuvanti Msp idaṃ praṇītaṃ varasaṃgharatnam etena satyena ihāstu svasti arcir yathā vāyuvaśād vinaṣṭā astaṃgatā naiva upeti saṃkṣā tathaiva samyojanaviprayuktā adarśanaṃ yānti hi buddhaputrā idaṃ praṇītaṃ varasaṃgharatnam etena satyena ihāstu svasti ye jaṅgamāś cātra tathaiva sthāvarās te sarvasatvāḥ sukhino bhavantu śāstāram agryaṃ naradevapūjyaṃ buddhaṃ namasyetha ihāstu svasti ye jaṅgamāś cātra tathaiva sthāvarās te sarvasatvāḥ sukhino bhavantu śāntaṃ virāgaṃ naradevapūjyaṃ dharmaṃ namasyetha ihāstu svasti ye jaṅgamāś cātra tathaiva sthāvarās te sarvasatvāḥ sukhino bhavantu gaṇānam agryaṃ naradevapūjyaṃ saṃghaṃ namasyetha ihāstu svasti yānīha bhūtāni samāgatāni sthitāni bhūmāv atha vāntarīkṣe kurvantu maitrī satataṃ prajāsu divā ca rātrau ca carantu dharmam yenaiva satyena jino jitāriḥ sa satyavādī ripus tasya nāsti tenaiva satyena ihāstu svasti mucyantu sarve dya mahābhayebhyaḥ svāhā syād yathedam dhire dhidhire balanirghoṣe balasāre sāravate stute prabhūtaprāpte āradhe āraghoṣe sāravati acyute balavate śūraprāpte sāraṃgame sūryagame sūryanirghoṣe svāhā  iyaṃ sā mahābrahman mahāsāhasrapramardanī nāma vidyārājñī sarvagrahaparimocanīyaṃ sūtraṃ gaṅgāsikatāprakhyānāṃ tathāgatānām arhatāṃ samyaksaṃbuddhānāṃ  buddhamudrā  buddhapadā dharmapadā saṃghapadā brahmapadā indrapadā lokapālapadā Msp  īśvarapadā mahārṣipadā paryarthipadā āyatipadā akṣipadā hetupadā pradeśapadā nirdeśapadā abhisaṃbuddhapadā samyaksaṃbuddhaiś ca pratyekabuddhaiś ca sparśitā śrāvakair adhiṣṭhitā brahmabhiḥ praśaṃsitā indreṇa pūjitā lokapālair namaskṛtā īśvareṇa pūjitā sarvadevair varṇitā yogācārair abhinanditā ṛṣibhir alaṃkṛtā brahmabhir abistutā devatābhiś cintitā snātakaiḥ praśaṃsitā cāturvarṇena lokena gocaraḥ sarvabuddhānām udyānaṃ pratyekabuddhānām niryāṇaṃ śrāvakānām āśrayo yogācārāṇām ākaro bodhipakṣāṇāṃ dharmāṇām pravāhanaṃ saṃkleśānām utpāṭanam anuśayaśalyānām saṃdarśanaṃ mokṣadvārāṇām bhedanaṃ satkāyadṛṣṭīnām prapātanaṃ mānaparvatasya vivaraṇam āryamārgasya pithanaṃ mokṣadvārāṇām saṃśoṣaṇaṃ saṃsārasamudrasya uccālanaṃ sarvasaṃsārapatitānām asthiparvatānām cchedanī mārapāśasya uttrāsanī māraparṣadaḥ udgilanī mārabaḍiśasya uttrāsanī kleśasaṃgrāmāt praveśanī nirvāṇanagare niṣkrāmaṇī saṃsāragṛhād iti syād yathedam khaṅge  khaṅgaghoṣe uṣodhane sārathiprabhede vipulaprabhe saṃkarṣaṇi vikarṣaṇi viṣāgravati śuddhasādhane varuṇavate vāśane vibhūṣaṇi viṣaṃgame paśupati puṣpagarbhe svasty astu mama sarvasatvānāṃ ca sarvabhayopadravopasargopāyāsebhyaḥ svāhā  iyaṃ sā mahābrahman mahāsāhasrapramardanī nāma vidyārājñī sarvagrahapramocanīyaṃ sūtraṃ gaṅgāsikatāprakhyānāṃ tathāgatānām arhatāṃ samyaksaṃbuddhānāṃ  buddhamudrā  yayā mudrayā mudritaḥ sadevamānuṣāsuro loko nuttaranirvāṇapuraṃ praviṣṭaḥ yasya cārthāya gaṅgāsikatāprakhyaiḥ samyaksaṃbuddaiḥ pratyekabuddhaiḥ śrāvakaiś capūrvābhisaṃbuddhaiḥ samyaksaṃbuddhāḥ pratyekabuddhāḥ śrāvakāś ca mātāpitṛdakṣiṇīyāgurusthānīyāḥ paryupāsitā brahmacaryaṃ cīrṇaṃ śīlaṃ rakṣitaṃ Msp dānaṃ dattaṃ kṛpā pāramitā paripūriḥ sādhitā bodhisatvacaryā sādhitā bodhiprāptiprāptā sarvajñatā parājito māraḥ atha brahmā sahāpatiḥ śakraś ca devānām indraś catvāraś ca mahārājāna ekavāgekamataikasvarā bhagavantaṃ namasyamānā ūcuḥ aho vidyā mahāvidyā mahāsāhasrapramardanī ārakṣā sarvasatvānāṃ buddhamudrāś caturdiśam mudrāṃ vayaṃ pradāsyāmaḥ sūtre sāhasrapramardane trāsenti sarvabhūtāni mudrayā mudritāyayā ye manuṣyā praduṣṭāś ca trasannāś cātra śāsane teṣāṃ daṇḍaṃ praṇeṣyāmi vidyāṃ brahmeṇa nirmitām śakreṇa dhāritā mudrā lokapālaiś ca mudritāḥ syād yathedam kaliṅge  bhārade jūdagre jāmale siṃhamade sārāgraprāpte haṃsagāmini mālini hule mihule pihule  pihulame haham haham haham haham sūdani varāgravati hastine necaramati caṇḍāli carame carācare svāhā asyāṃ khalu punar mahāsāhasrapramardanyāṃ vidyārājñyāṃ bhāṣyamānāyām ayaṃ trisāhasramahāsahasro lokadhātuḥ ṣaḍadhikāram akampat dikṣu vidikṣu bhūtāśatair yakṣarākṣasair nirnādaḥ prakruṣṭaghoṣaṃ codghoṣayanti sma aho duḥkhamaho kaṣṭaṃ naṣṭā bhūtagaṇā vayam vinaṣṭā bhūtasaṃghās tā vaśanītāś ca sarvathā avaśāḥ prāṇibhūtānāṃ sarveṣām adya saṃvarāḥ te ca bhūmau nipīḍanti saṃprapadyanti duḥkhitāḥ atha bhagavāṃs tāṃ bhūmīṃ vajramayīm abhinirmimīte te caturdiśaṃ prapalāyanti atha catvāro mahārājānaḥ caturdiśaṃ mahān agnijvālāskandham abhinirmitavantaḥ te cākāśe paridhāvanti atha brahmā sahāpatir ayomayam ākāśam abhinirmimīte te Msp  ca saptatālamātraṃ vaihāyasaṃ paridhāvanti atha śakro devānām indro siśaraśaktikuntatomaravṛkṣaparvatavṛṣṭīr abhipravarṣati tena ca samayena samantataḥ sahāyāṃ lokadhātau pañcayakṣaśatasahasrāṇi sannipatitāni vidyāśāpahatāni jvarāveśonmattāni vipīḍanti bhagavataḥ pādayoḥ śirāṃsi nipatyābruvan sarvasatvahitānukampī śramaṇo gautama trāyatu naḥ śramaṇo gautama atha bhagavāṃs tān guhyakān maitryā spharanti sma śikṣāgrahaṇaṃ ca kārayāmāsa yā gatir mātṛghāṭīnāṃ pitṛghāṭīnāṃ ca yā gatiḥ arhatāṃ ghāṭakasyāpi saṃghabhedī ca yā gatiḥ saṃbuddhaduṣṭacittasya lohitotpādakasya ca tāṃ gatiṃ pratipadyema yadi mudrāṃ kṣipemahi saptadhāsya sphuṭo mūrdhā arjakasyeva mañjarī saṃmṛṣṭā yakṣarogeṇa citragātrā bhavemahi sāhasrapramardanīsūtraṃ yad idaṃ jinabhāṣitam vidyārājñīm abhikramya vartema svecchayā vayam tena ca samayena vaiśālyāṃ mahānagaryāṃ sarve iti bhayopadravopasargopāyāsāḥ pratiprasrabdhāḥ yakṣarākṣasamanuṣyāmanuṣyāḥ svakasvakaṃ gocaram atikrāntāḥ vaiśālakā licchavayaś ca sarvarogavyādhibhyo vinirmuktāḥ sarvasukhasamarpitā buddhe vetya prasādena samanvāgatā babhūvuḥ dharme vetya prasādena samanvāgatā babhūvuḥ satatasamitaṃ ratnatrayapūjābhiratā mahotsavena viharantaḥ haṃsaśukaśārikākokilamayūracakravākakunārajīvañjīvakapakṣigaṇā madhuraṃ nikūjanti sma vigatakāyapīḍāḥ sāṃsara iva kinnarāḥ aghāṭitāni ratnabhājanāni raṇanti sma bherīśaṅkhamṛdaṅgapaṇavavīṇāveṇavaś ca yathā sthāne sthāpitā eva pravādyanti sma dāḍimabilvāmalanyagrodhāśvatthaprakṣakapitthodumbaraśālatālatamālatilakacampakavṛkṣā nānāgandhān pramuñcanti sma devatāsahasraiś ca hīhīkārapramuktaḥ antarīkṣāc ca Msp puṣpavarṣam abhipraviṣṭam amānuṣaś ca gandho loke prādurbhūtaḥ atha catvāro mahārājānaḥ prāñjalayo bhagavantam etad avocat idaṃ bhadanta bhagavan mahāsāhasrapramardanī sūtrarājaṃ sarvagrahapramocanīyaṃ buddhamudrā dharmaparyāyam yaḥ kaścic chikṣāpadaṃ parigṛhītvā kāśāyadhārī udgṛhya dhārayitvā vācayitvā deśayitvā paryavāpya likhitvā granthayitvā dhārayiṣyati tasya sarve iti bhayopadravopasargopāyāsāvairakalikalahabhaṇḍanavivādā yāvat paiśūnyakā akuśalā dharmā nābhikramiṣyanti ajayaś ca bhaviṣyanti sarvaviheṭhakebhyaḥ tena rāṣṭrasya sīmābandhayitukāmena susnātena triśuklabhuktena pañcāmiṣaparivarjitenasarvamānuṣaśiṣyāpadaparigṛhītena sarvasatvasamācittena vastrābharaṇayuktena grāmanagaranigamaśṛṅgāṭakakulānyapagatasaṃkārakūṭāni kṛtvā madhyamāyāṃ rājadhānyāṃ puṣpāvakīrṇāṃ dharaṇīṃ kṛtvā nānāgandhā dhūpayitavyā caturdiśaṃ catasraḥ kanyakāḥ susnātavibhūṣitāḥ śastrahastāḥ sthāpayitavyāḥ catvāro ghaṇṭāś catvāri ratnabhājanāni gandhodakapuṣpaphalaparipūrṇāni sthāpayitavyāni pūrvāhṇakālasamaye udgate sahasrakiraṇavidyā āvartayitavyā palaṣaṣṭhikayā sūtraṃ kartayitavyaṃ likhitvā cīrikāyāṃ mūrdhni mahācaityeṣu mahāvṛkṣeṣu mahādhvajeṣu cocchrāpayitavyā nānāpuṣpair nānāgandhaiś ca pakṣamātraṃ pūjā kartavyā divase divase caikavāraṃ vidyā āvartayitavyā evaṃ rāṣṭraḥ parimocito bhaviṣyati evaṃ janapadarājadhānīsthānavihāradevakulakṣatraśālāvṛkṣaphalaharitārāmagośālapaśuśālāapagatasaṃkārāḥ kṛtvā khadirabadarāgniṃ prajvālya puṣpāvakīrṇāṃ dharaṇīṃ kṛtvā dvāraśālaśobhanāṃnānāgandhapradhūpitāṃ kṛtvā sarvabījāni sarpiṣāṃ mrakṣayitvā caturdiśaṃ prakṣeptavyāni agnau ca prakṣeptavyāni nānāraṅgāni ca sūtrāṇi dvāre bandhanīyāni tiryagyonigatāni niṣkāsya punaḥ praveśayitavyāni vidyā cāvartayitavyāni likhitvā granthayitvā cordhvam utthāpya pūjanīyā glānasya purato buddhapratibimbaṃ vā Msp buddhaśarīraṃ vā samudgatemaṃ cevāpīṭhe vāvaropya brahmapratibimbaṃ vā śakrapratibimbaṃ vā caturmahārājapratibimbaṃ vā catasro mudrāḥ kṛtvā sthāpayitavyāḥ  nānāpuṣpair nānādhūpair nānāgandhair brahmaśakracaturmahārājamaheśvarayakṣasenāpatir yakṣamahānagnā hārītī ca namnā trayāṇāṃ ratnānāṃ pūjā teṣāṃ balenaiśvaryādhipatena ca svasty astu mama sarvasatvānāṃ ca muñcantu sarvaglānāḥ sarvavyādhibhyaḥ glānasya cānnapānabhaiṣajyam upanāmayatā iyaṃ vidyā āvartayitavyā vibuddhabodhau saṃbuddhe lokapālāś caturdiśam bhājanāni samānīya catvāri sugatāya vai dattāni nirmitaś caiko muninā bhājanottamam gṛhītaṃ pāṇinā śāstā bhaiṣajyam amṛtopamam etena satyavākyena amṛtaṃ bhavantu auṣadham hārītī ca tathā devī gṛhya paśyāṃ tathā śubham śāstre dattavatī divyaṃ bhaiṣajyam amṛtopamam etena satyavākyena āturasya rūjāpaham sarvam upahāraṃ cāpi bhavatv amṛtam auṣadham vipaśyibuddhatejena śikhinaś ca balena ca viśvabhūsatyavākyena krakucchandasamādhinā kanakāhvasya jñānena ṛddhyā vai kāśyapasya ca śākyasiṃhasya vīryeṇa bhavatv amṛtam auṣadham kṛtvā pūrvāmukhaṃ glānabhaiṣajyam upanāmayet imāṃ pāṇitale vidyāṃ tasmin kāle udāharet syād yathedam khaṭe  khaṭavikhaṭe vimale vilambe bale balavate candre caraṇe amṛtanirghoṣe svāhā vātajāḥ pittajā rogāḥ śleṣmajāḥ sannipātajāḥ nihatāḥ sarvarogāś ca svasty astu mama sarvasatvānāṃ ca sarvadā sarvabhayebhyaḥ svāhā Msp sarvakākhordavetāḍasaṃprayukteṣu karmasu tena puruṣeṇa striyā vā horātro vapuṣṭenasusnātena subhūṣitena puṣpāvakīrṇāṃ nānāgandhapradhūpitāṃ ca dharaṇīṃ kṛtvā khadiravadarāgniṃprajvālya sarvabījāni caturdiśaṃ prakṣeptavyāni  nānāraṅgāni ca sūtrāṇi śastreṣu vā śūleṣu vā kunteṣu vā kāṇḍeṣu vā granthayitvā bandhanīyāni sarvamūlāni sarvapuṣpāṇi nānāgandhodakaṃ kṛtvā  mahati kuṇḍe prakṣeptavyāni  yasya kākhordakṛtaṃ bhaviṣyati tasya taṃ sūtrakam ābandhya kuṇḍe dhiṣṭhāpanīyaḥ śastreṇa taṃ sūtrakaṃ cchitvā agnau prakṣeptavyam idaṃ ca mahāsāhasrapramardanīsūtram udāhartavyam buddhāḥ pratyekabuddhāś ca buddhānāṃ śrāvakāś ca ye brahmendro lokapālāś ca yakṣasenāpatīśvarāḥ tathā yakṣanagnā hārītī ca saputrikā vīryeṇa tejasā teṣāṃ vetāḍaṃkarma cchidyatu bhinnanti vajraratnāni vahnir indhanadāhakaḥ vātena śoṣitā meghā bhāskareṇa vanaspatī etena satyavākyena kākhordakarma dahatām nānāgandhais tathā puṣpair nirdhūtāḥ sarvapāpakāḥ tadyathā hume  kakhali kharali jukvini javale garage hariṇi śāvari śānti prasānti svāhā dhāvani svāhā pradhāvani svāhā gāndharve svāhā palaṅgani svāhā sarvakākhordakṛtavetāḍacchedani svāhā imair mantrapadair mama sarvasatvānāṃ ca sarvakākhordavetāḍauṣadhimantraviṣayogāḥ sarvadevaiś ccheditāḥ parājitāḥ svāhā  galagaṇḍavaisarpātisāronmādagaṇḍapiṭakabhagandaraviṣapītakāt parimocayitukāmena susnātena subhūṣitena bhadrapīṭhāsananiṣaṇṇena iyaṃ vidyā udāhartavyā tejasā sarvabuddhānāṃ pratyekajinatejasā arhatāṃ caiva vīryeṇa sarveṣāṃ mantradhāriṇām Msp prajñayā śāriputrasya maudgalyasya ca ṛddhiyā cakṣuṣā cāniruddhasya kāśyapasya dhūtair guṇaiḥ kauṇḍinyapūrvaprāptyā ca ānandasya śrutena ca maitryā vai brahmaṇā caiva aiśvaryeṇa śatakratoḥ viṣayair lokapālānāṃ maheśvarabalena ca senāpatīnāṃ sauryeṇa hārītyāś ca samṛddhyā vīryeṇa tejasā teṣāṃ viṣam astv aviṣaṃ sadā tatra mantrapadā bhonti nirviṣā viṣadūṣaṇāḥ syād yathedam harikeśi  nakile rehile amare aṇḍare paṇḍare kaṭake keyūre hase hase hase khase khase khase kharaṅge marugahaṇe svāhā mumukṣa svāhā hile svāhā  mile svāhā hatā gaṇḍāḥ kilāsāś ca vaisarpāś ca vicarcikāḥ piṭṭakā lohaliṅgāś ca kacchūr bhavati saptamī rāgo dveṣaś ca mohaś ca ete loke trayo viṣāḥ nirviṣo bhagavān buddho buddhatejohataṃ viṣam rāgo dveṣaś ca mohaś ca ete loke trayo viṣāḥ nirviṣo bhagavān dharmo dharmatejohataṃ viṣam rāgo dveṣaś ca mohaś ca ete loke trayo viṣāḥ nirviṣo bhagavān saṃghaṃ saṃghatejohataṃ viṣam viṣasya pṛthivī mātā viṣasya pṛthivī pitā etena satyavākyena viṣāḥ sarve syur nirviṣāḥ bhūmiṃ saṃkrāmantu viṣaṃ pūrṇapātre vā saṃkrāmantu viṣaṃ svāhā athātaḥ kalikalahavigrahavivādaparacakraśatrūṇy aparājayitukāmena pūrvaṃ mahācaitye pūjā kartavyā iyaṃ ca mahāsāhasrapramardanī vidyārājñī pravartayitavyā buddhena nirjitā mārā dharmeṇa ca adharmatā saṃghena nirjitā tīrthyā indreṇa asurā jitāḥ asurais tu jitaḥ somo vainateyena sāgaraḥ Msp agninā ca jitāḥ kāṣṭhā udakenāgniḥ parājitāḥ vātena nirjitā meghā ratnavajreṇa mathyate satyena devās tiṣṭhanti satyena pṛthivī sthitā satyaṃ buddhaś ca dharmaś ca satyaṃ jayatu mā mṛṣāḥ syād yathedam amṛte agrapuṣpe bahuphale nivāriṇi sarvārthasādhani aparājite dharadharaṇi guhyāvarte gautame guptamati jambhani svāhā balaprabhañjani svāhā jaye svāhā vijaye svāhā jaye vijaye svāhā jitāḥ pratyarthikāś caiva sarvapāpāḥ parājitāḥ tato tha śāstā sarvajña imāṃ gāthām abhāṣata akṣobhyarājo avalokiteśvaro mitābhanemīratanārcimeruḥ vajrasya co nāma gṛhītvā sarvadā naivaṃ bhayaṃ bhonti na chambitatvam ya eṣān aṣṭān mahādyutīnāṃ nāmāni kīrteya anugrahārtham na tasya agnir na viṣaṃ na śastraṃ krameṇa kāye kṛta sapavitre saced asau āghātane upasthite utkṛṣṭaśastre vadhake ca saṃmukham anusmaranto avalokiteśvaraṃ te khaṇḍakhaṇḍaṃ prapateyuḥ śastrāḥ saced udgṛhītaṃ pi bhaveta śastraṃ bhañjitvā pāṇiṃ dharaṇīṃ pateyuḥ na tasya kāye nipateya kiṃcid anyatra karma pūrimena yat kṛtam samagradevā imaṃ gāthāṃ bhāṣiṣuḥ namo stu te buddha anantagocarā namo stu te satyaprakāśakā mune satyaṃ pratiṣṭhāya prajāya mocase sarve ca kāmāḥ saphālā bhavantu Msp mama sarvasatvānāṃ ca svāhā tato brahmā mahābrahmā utthito tha kṛtāñjaliḥ subhāṣitā iyaṃ vidyā mahāsāhasrapramardinī vidyām aham pravakṣāmi dārakānāṃ hitaṃkarī buddhavīraṃ namasyāmi dharmarājaṃ śubhākaraṃ yena prathamato vidyā jaṃbudvīpe prakāśitā dharmāya ca viśiṣṭhāya saṃghāya ca gaṇottame buddhasya pādau vanditvā brahmā vacanam abravīt buddhāḥ pratyekabuddhāś ca buddhānāṃ śrāvakāś ca ye ṛṣayo lokapālāś ca yāvanto devatāpi ca ito mānuṣyalokataḥ sarva ete samutthitāḥ santīha rākṣasā ghorā garbharakṣā mahāmune śakyo na te pi ca draṣṭuṃ nāpi śakyāś caturdiśam yāsāṃ putro na jāyante yāsāṃ garbho na tiṣṭhati naranārīsaṃprayogena saṃpramuhyanti indriyā putrabījaṃ vināśyanti kalalaṃ vā sabudbudaṃ niṣpannā garbhayā ca strī jāyate na viśalyate nāmāni teṣām ākhyāse lokanātha śṛṇohi me mañjuko mṛgarājaś ca skandāpasmāramuṣṭikā mātṛkā jāmikaś caiva kāminī revatī tathā pūtanā mātṛnandā ca śakuniḥ kaṇṭhapāṇinī mukhamaṇḍitikālambā carante sarvamedinī ete grahāḥ pañcadaśā dārakānāṃ bhayaṃkarāḥ vakṣolakṣaṇarūpāṇi yathā gṛhṇanti dārakān mañjukena gṛhītasya cakṣusī parivartate mṛgarājagṛhītasya chardir bhavati dāruṇā skandena pragṛhītasya skandau cāleti dārakaḥ apasmāragṛhītas tu pheṇaṃ lālāṃ ca muñcati muṣṭikāpragṛhītasya muṣṭibaddhā na muñcati mātṛkāsaṃgṛhītasya stanate hasate tathā Msp jāmikāsaṃgṛhītas tu nābhinandati sa stanau kāminīpragṛhītas tu prasuptaḥ saṃprarodati revatīpragṛhītas tu jihvā dantaiḥ prakhādati pūtanāpragṛhītas tu kāsate bhanate tathā mātṛnandāgṛhītas tu vicitrarūpam ādiśet śakunīpragṛhītasya gandhipūtiṃ pravāyate kaṇṭhapāṇigṛhītasya kaṇṭhaḥ saṃparirudhyate mukhamaṇḍīgṛhītas tu jvaryate ca viricyate ālambāpragṛhītasya hikkāśvāsaś ca jāyate tatra rūpaṃ samākhyāsye yathā trāsyanti dārakān mañjuko gavarūpeṇa mṛgarājo mṛgo yathā skandaḥ kumārarūpeṇa apasmāraḥ śṛgālavat muṣṭikā kākarūpeṇa chāgarūpeṇa mātṛkā jāmikā aśvarūpeṇa ghoṣarūpeṇa kāminī revatī śvānarūpeṇa śukarūpeṇa pūtanā mātṛnandā viḍālena śakuni pakṣirūpiṇī kaṇṭhapāṇī kaukkuṭena aulūkena mukhamaṇḍikā ālambā jatrurūpeṇa etās trāsyanti dārakāḥ etāḥ śukraharā ghorā dārakānāṃ bhayaṃkarāḥ etāḥ samānayiṣyāmi sūtrapāśena karṣitāḥ candano nāma gandharvo yakṣasenāpatir mahān tasya lekhaṃ ca mudrāṃ ca datvā dūtyena preṣayet ugrān grantha samānehi tvaṃ tān pañcadaśān grahān tena tatkṣaṇam ānītāḥ pañcabandhanapīḍitāḥ tato bravīt mahābrahmā lokanāthaṃ kṛtāñjaliḥ etāni tāni bhūtāni bījaṃ nāśenti prāṇinām teṣāṃ daṇḍaṃ praṇeṣyāmi lokanāthasya saṃmukhaṃ yasyā na jāyate putro jāto vā yasya gṛhyate śiṣyā saddharmacaraṇa aṣṭamīṃ sa caturdaśim caityaṃ saṃpūjayitvā tu susnātāḥ suvibhūṣitāḥ Msp sarṣapāliptadharaṇīṃ puṣpagandhasamākulāḥ pañcaraṅgena sūtreṇa granthīnāṃ kārayec chatam ardharātre sthite kāle mūṣṭiṃ sthitvā tu sarṣapān brahmanirmitam ity āhur brahmaṇā ca prakaṃpitāḥ yāvad dvādaśavarṣāṇāṃ kumārāṇāṃ hitaṃkarī yo imām atikramed vidyāsūtraṃ brahmaṇā nirmitām saptadhāsya sphuṭen mūrdhā arjakasyeva mañjarī syād yathedam aṅge vaṅge bhaṅge bhavane inandi vinandi mulali giri garari garuṇi śaruṇi girigavare locane roṣaṇe lasane rocane alabhe aṅgane alaphe talaphe prakarṣaṇi svāhā kṣipraṃ saṃtiṣṭhatāṃ garbhaḥ samyag vardhantu indriyā garbhasthāḥ sukhino bhontu mā ca naśyantu jātakāḥ svasthaḥ saṃtiṣṭhatāṃ garbhaḥ kālena parimucyate nānāraṅgāṇi sūtrāṇi akṣatā gaurasarṣapāḥ eṣā rakṣā samākhyātā ciraṃ jīvantu dārakāḥ tato tha śāstā sarvajña imāṃ gāthām udāharet rakṣito bhavantu garbhaḥ sukhaṃ modantu dārakāḥ syād yathedaṃ bodhi bodhi mahābodhi bodhānumate phalini bahuphale śikṣe śikṣāsāravate sāgale durāsade dūrāgame śūraprāpte śūravate bhage bhagābhage bhagini nivāriṇi svāhā tato grahāḥ pañcadaśāḥ sarvadā rudhirāśinaḥ namaskṛtvāñjalikarā lokanāthaṃ samabruvan yatredaṃ nagare sūtraṃ grāme vā yadi vā gṛhe nātra bālā mariṣyanti yatra tiṣṭhet subhāṣitaṃ anuvṛṣṭyā bhajiṣyāmo yathā tava mahāmuni namo bhagavate buddhāya namo brahmaṇe sidhyantu mantrapadās tārayantu imāṃ vidyāṃ brahmā manyatu svāhā atha vaiśramaṇo mahārāja ekāṃsam uttarāsaṃgaṃ kṛtvā kṛtāñjalir Msp bhagavantaṃ namasyamāno vocat  yaḥ kaścid bhadanta bhagavan śrāvaka idaṃ mahāsāhasrapramardanīsūtram udgṛhṇayād vārayed vācayed deśayet paryavāpnuyāt tena vā bahuśrutena  yogaḥ karaṇīyaḥ  caityapūjā pareṇa bhavitavyam aṣṭamyāṃ caturdaśyāṃ pañcadaśyāṃ ca tv ete yakṣasyodāracaityapūjāṃ kṛtvā vidyā āvartayitavyā tasyāṣṭamyāṃ catvāro rājapuruṣā mahārājānāṃ purataḥ samanvāharanti nāma codghoṣayanti caturdaśyāṃ caturṇāṃ mahārājānāṃ purataḥ samanvāharanti nāma codghoṣayanti pañcadaśyāṃ svayam eva catvāro mahārājānaḥ samanvāharanti nāma codghoṣayanti sarvasatvahitānukaṃpīvatāyaṃ bhagavataḥ śrāvako ya idaṃ mahāsāhasrapramardanīsūtram udgṛhṇati dhārayati vācayati paryavāpnoti tasya ca bhadanta bhagavan vayaṃ catvāro mahārājānaś cīvarapiṇḍapātaśayanaglānapratyayabhaiṣajyapariṣkārair autsukyaṃ kariṣyāmaḥ satkṛtaś ca bhaviṣyati sarvasatvair gurukṛtaś ca mānitaś ca pūjitaś ca rājñāṃ rājamahāmātrāṇāṃ ca bhaviṣyati anyatīrthakaśravaṇabrāhmaṇaparivrājakānāṃ pūjyo bhaviṣyati mitrāmitramadhyagato pi satkṛto bhaviṣyati te ca śrāddhena kulaputreṇa vā kuladuhitrā vā śucinā bhavitavyam śucikāyena śucivastrābharaṇaśayanopakaraṇaviśeṣeṇa na kudeśalābhena na kumitrasaṃsargeṇa na kudeśavāsasaṃprayuktena bhavitavyam yasya ca bhūtagrahagṛhītasya purata idaṃ mahāsāhasrapramardanī nāma sūtraṃ śrāvayiṣyati tasya catvāro mahārājānaḥ svayam eva rakṣāvaraṇaguptiṃ saṃvidhāsyanti evaṃ maharddhikaṃ bhadanta bhagavan mahāsāhasrapramardanīsūtraṃ yasyāpi gṛhe ekam api rātriṃ divaṃ vāsaṃ kalpayiṣyati tasya saṃvatsaraṃ yāvad amanuṣyā avatāraṃ na lapsyanti namasyanīyaś ca bhaviṣyati sarvabhūtagaṇasya yaḥ idaṃ mahāsāhasrapramardanīsūtraṃ dhārayiṣyati tasya kāṅkṣataś catvāro mahārājāno sukham upadarśayanti kimaṅga punar itare yakṣarākṣasāḥ tat kasya hetor ye kecil loke vidyā Msp saṃvidhāsyanti satvānāṃ hitāya imāni mantrapadāni tebhyo varapravaraśreṣṭhaviśiṣṭottamāni gaṃbhīravipulo pramāṇāni dūrāvataraṇā asādhāraṇā iyaṃ dharmamudrā athendraś ca sahasrākṣo devarāja śacīpatiḥ prāñjalistho namaskṛtvā lokanāthaṃ samabravīt subhāṣitā iyaṃ vidyā sarvalokahitaṃkarī vidyām aham pravakṣāmi mantrauṣadhisamāyutam śirīṣapuṣpam apāmārgam agaruḥ kaṭakāphalaṃ śaileyam eḍamañjiṣṭhā sūkarī markaṭī jayā paripelavaṃ rasaṃ vīrā sāmakaṃ tagaraṃ busā candanāvartanaṃ kuṣṭhaṃ nakhaṃ patrakataṃ varā priyaṃgu rocanā spṛkkā sarṣapāś ca manaḥśilāḥ tvacaṃ ca kuṅkumaṃ hiṅgupatrasaṃyuktavarṇakam eṣāṃ ca saṃyutāvartiḥ sarvagrahapramocanī sarvabhūtavikāreṣu eṣā netrāñjanī smṛtāḥ gṛhītā yena mucyanti bhūtavajraśanīśaraiḥ mahāvṛkṣeṣu leptavyaṃ mahācaitye tathaiva ca yo hi paśyati tat sthānaṃ bhūtebhyo na bhayaṃ tataḥ sthānaṃ na tatra bhūtānāṃ nānyeṣām ahitaiṣiṇām bherīśaṅkhamṛdaṅgāni paṇavāṃś cāpi lepayet yāvac chrūyati śabdo dya trasante bhūtamaṇḍalāḥ yakṣāṇi lepayed vāpi pakṣiṇāṃ grāmacāriṇām yatrāsau vrajate pakṣī diśaṃ cāpi digantaram sthānaṃ na tatra bhūtānāṃ nānyeṣām ahitaiṣiṇām saritsrotastaḍāgeṣu prakṣiped yatra tatra vā samantād yojanaṃ tatra svasti śāntir bhaviṣyati api śastranipāteṣu paracakrasamāgame sarvamarmeṣu leptavyaṃ svastinā uttariṣyati galagaṇḍeṣu cārśeṣu vaisarpapiṭakeṣu ca viṣadaṣṭe viṣapīte pītvā kṣipraṃ pramucyate Msp etena lepayed gātraṃ sarvakākhordacchedanam vivādottāraṇaṃ siddhaṃ rājadvāraparimocanam asiddhaḥ siddham āpnoti īśvaratvam anīśvaram aputro labhate putram adhano labhate dhanam yāvad vidyādharasthānāṃ mantrāṇi tāni sādhayet tiryagyonigate caiva tat syād vṛkṣaphaleṣu ca vidyādharasya prajño sya śantikaraṃ śubhaṃkaram tatra mantrapadāny asti indrasya vacanaṃ yathā syād yathedam akrame  vikrame bhūtaghoṣe bhūtaṃgame dahani dhadhare dharadhare dadhini nikhume khukhume khakha khakha sāraṃgame candre capale halime hale hariṇi svāhā svasty astu mama sarvasatvānāṃ ca sarvadigvidigbhyaḥ svāhā nihatāḥ sarvapāpāni svāhā tato brahmā ca śakraś ca lokapālā maheśvaraḥ yakṣasenāpatayaḥ sarve hārītī ca saputrikā ekavāgekasvarā avocat prāñjalīkṛtāḥ sahasrasūryapradyotaḥ pūrṇacandraprabhāsvaraḥ sadevamānuṣe loke sadṛśas te na vidyate acintyā suprayuktā ca yakṣarākṣasamardanī rājapramocanī nāma vidyā vairāgyapālanī sāhasrapramardanī nāma mahārājā śubhodayā yuddhasaṃgrāmavijayā sarvaśatrupramardanī mahāsāhasrake loke rakṣārthaṃ sūtram uttamam namas te puruṣavīra namas te puruṣottama añjalisthā namaskṛtvā tatraivāntaradhāyiṣu atha bhagavān sāyāhnakālasamaye pratisaṃlayanād utthāya bhikṣūn āmantrayāmāsa udgṛhṇadhvaṃ bhikṣavo mahāsāhasrapramardanīśūtraṃ dhārayata vācayata paryavāpnuyāt tad bhaviṣyati sadevakasya lokasya Msp dīrgharātram arthāya hitāya sukhāya sparśavihāratāyai  yaḥ kaścid bhikṣavo mama śravaka etena mahāsāhasrapramardanīsūtreṇa śuṣkavṛkṣasyāpi paritrāṇaṃ badhnīyāt parigrahaṃ tasya patrapuṣpaphalāni  jayeran  kimaṅga punaḥ savijñānasya kāyasyānyatra pūrvakarmavipākena evam uktās te bhikṣavo bhagavantam etad avocat yānīmāni bhadanta bhagavan pañcamahārakṣāsūtrāṇi bhāṣitāni syād yathedam mahāsāhasrapramardanī mahāmāyūrī mahāśītavatī mahāpratisarā mahāmantrānusāraṇī ceti tāni ca bhagavatā pañcāmiṣaparivarjinenānujñatāni vācayitavyāni piṇḍapātraṃ ca bhojanaṃ niśrāya pravrajyā vyākṛtā alpaṃ ca bhagavan piṇḍapātraṃ pañcāmiṣaparivarjitam idam eva bahutaraṃ yad idaṃ pañcāmiṣasaṃsṛṣṭaṃ tatra vayaṃ bhagavan kathaṃ pratipadyāmaḥ evam ukte bhagavān tān bhikṣūn etad avocat tena hi bhikṣavo yo hy etat mahāsāhasrapramardanīsūtraṃ dhārayitavyam tenākṣateyaṃ dhāraṇī ātmarakṣāyai dhārayitavyā tena hi piṇḍapātraṃ parigṛhītā āhāre pratikūlasaṃjñotpādayitavyā pañcāmiṣasaṃsṛṣṭapiṇḍapātre pañcāmiṣaparivarjitasaṃjñotpādayitavyā sarvasaṃskṛte anityasaṃjñā anitye duḥkhasaṃjñā duḥkhe anātmasaṃjñā anātmany aśubhasaṃjñotpādayitavyā kutaḥ pañcāmiṣāṇi kasya vā pañcāmiṣāṇi ko vā pañcāmiṣāṇi paribhojyante nāsti satvaḥ kutaḥ satvaḥ sa satvo nopalabhyate tatra cāhāra pañcāmiṣāsaṃsṛṣṭasaṃjñakaraṇīyā ātmarakṣā aṣṭamyāṃ caturdaśyāṃ pañcadaśyāṃ ca rājagotrāya kanyāya susnātāya subhūṣitāyaahorātro vapuṣṭāya pañcaśikṣāpadaparigṛhītayā lohitaṃ sūtraṃ caturguṇaṃ kārayitvāmantradhāreṇa vidyā smarayitavyā  granthiṃ kṛtvā tat sūtraṃ navena śastreṇa cchitvā dagdhā ratnabhaṇḍo vā udakaparipūrṇaṃ kṛtvā puṣpair ācchādayitvā nānāgandhena dhūpayitvā  iyaṃ vidyā āvartayitavyā  yāvat taj jātaṃ sūtraṃ bhājane prādurbhavati tac ca pāṇau bandhayitvā vācyam Msp brahmaṇair vipralabdhena śākyasiṃhena tāyinā sa viṣaṃ giriguptena bhojanam upanāmitam pratigṛhya tataḥ śāstā nirviṣīkṛtya bhojinām etena satyavākyena amṛtaṃ bhontu bhojanam vipaśyino devatāyāḥ śikhino viśvabhuvas tathā krakucchandaprasannāc ca devatāyā mahābalāḥ kanakākhyadevendrāḥ śrīmataḥ kāśyapasya ca prasannāḥ śākyasiṃhasya brahmendrās trideśeśvarāḥ catvāro lokapālāś ca māṇibhadro maheśvaraḥ rākṣasī ca mahākālī caṇḍacaṇḍālinī tathā idaṃ puṣpaṃ ca gandhaṃ ca pratigṛhṇantu mamāhutim prīṇitā pūjitā bhūtvā ete śodhantu bhojanam pañcāmiṣeṇa saṃsṛṣṭam asaṃsṛṣṭaṃ karontu me apañcāmiṣasaṃsṛṣṭaṃ sarvaṃ bhujāmi bhojanam sarveṣāṃ bījagrāmāṇāṃ pratiṣṭhā pṛthivīrasāḥ sarvabhojanasaṃsṛṣṭam asaṃsṛṣṭaṃ bhavantu me chinnaṃ dagdhaṃ yathā sūtraṃ tādṛśaṃ bhavate punaḥ tathā bhojanasaṃsṛṣṭam asaṃsṛṣṭaṃ karontu me syād yathedam khakhame  khakha khakha khukhume sime sime sihune simi sime svasti svasti svasti svasti śānti śānti sārāgri pañcāmiṣeṇa saṃsṛṣṭaṃ yathā hāra nirāmiṣam yena dagdhaṃ yathā sūtraṃ satyaṃ kurvantu tādṛśam syād yathedam kalake  kalale balanikaruṇalāye khalume agnisaṃkrāmani svāhā vipaśyibuddhaṃ śaraṇam upaimi śikhinaṃ ca buddhaṃ sugataṃ ca viśvabhum krakucchandabuddhaṃ kanakamuniṃ ca kāśyapam viśāradaṃ śakyamuniṃ ca gautamam etena saptān narottamānāṃ puṣpaiś ca gandhaiś ca śarīrapūjāṃ kāyena vācā Msp manasā ca kṛtvā prasannacittaśaraṇaṃ hy upaimi eteṣu buddheṣu maharddhikeṣu yā devatāḥ santi abhiprasannāḥ tā devatā āttamanā udagrāḥ kurvanti śāntiṃ ca nityam svasty astu mama sarvasatvānāṃ ca svāhā  idam avocad bhagavān āttamanās te ca bhikṣavo bodhisatvā sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann  iti  āryamahāsāhasrapramardanī nama mahāyānasūtraṃ samāptam 