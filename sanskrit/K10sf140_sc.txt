Mahāsamājasūtra
Sand_1 evaṁ mayā śrutam / ekasmiṁ samaye bhagavāṁ śākyeṣu viharati vane kāpilavastave sārdham
pañcabhir bhikṣuśataiḥ sarvair arhadbhiḥ kṣīṇāsravaiḥ kṛtakṛyaiḥ kṛtakaraṇīyair avahṛtabhārair
anuprāptasvakārthaiḥ parikṣīṇabhavasaṁyojanaiḥ samyagājñayā suvimuktacittaiḥ / tatra
bhagavāṁ bhi kṣusaṁghasya nirvāṇapratisaṁyuktāṁ dharmikathām kathayati sma / api
tatra daśamahālokadhātu mahāśākyamahāśākyā devatā sannipatitā bhagavantam upāsate bhikṣusaṁghañ ca /
Sand_2 atha khalu catasṛṇāṁ brahmalokanivāsikānāṁ devatānāṁ brahmakāyikānām etad abhavat /
adya khalu bhagavāṁ śākyeṣu viharati vane kāpilavastave sārdhaṁ pañcabhir bhikṣuśataiḥ
sarvair arhadbhiḥ pūrvavad yāvad bhikṣusaṁghañ ca / yan nu vayaṁ gatvā pratyekapratīkṣā
bhagavantaṁ bhikṣusaṁghañ ca gāthābhir abhiṣṭaveyāma /
Sand_3 atha catasro brahmakāyikā devatās tadyathā balavāṁ puruṣaḥ saṁmiṁjitaṁ vā bāhuṁ prasārayet
prasāritaṁ vā saṁmiṁjayed evam eva catasro brahmakāyikā devatā brahmaloke antarhitā
bhagavataḥ purataḥ pratitasthuḥ / ekāntasthitā ekā brahmakāyikā devatā tasyāṁ velāyāṁ gāthāṁ babhāṣe //
mahāsamājaḥ pravaṇe
devakāyāḥ samāgatāḥ /
aparājitasaṁghaṁ hi
draṣṭum abhyāgatā vayam //
dvitīyā brahmakāyikā devatā gāthāṁ babhāṣe //
ṛjubhūtena cittena
pradadhaty atra bhikṣavaḥ /
rathīva netrāṇy ādāya
saṁrakṣaṁtīndriyāṇi hi //
tṛtīyā brahmakāyikā devatā gāthāṁ babhāṣe //
saṁpradālya khalu kīlam aneyā
indrakīlaṁ parighaṁ parikhaṁ ca /
te caranti śuddhā vimlāś ca
nāyakena dāntāḥ śiśunāgāḥ //
caturthī brahmakāyikā devatā gāthāṁ babhāṣe //
ye buddhaṁ śaraṇaṁ yānti
na te gacchanti durgatiṁ /
prahāya mānuṣān kāyān
divān kāyān upāsate //
ity uktvā catasro brahmakāyikā devatās tatraiva sthāne ’ntarhitāḥ //
Sand_4 atha bhagavāṁ sarvāṁ devapariṣadam avalokya bhikṣūn āmantrayati sma / sumahāṁ batāyaṁ
bhikṣavo devatāsaṁnipātaḥ sumahāṁ batāyaṁ bhikṣavo devatāsaṁnipāto mama pariṣady
etarhi / ye ’pi te atīte ’dhvani tathāgatā arhantaḥ samyaksaṁbuddhās teṣāṁ api buddhānāṁ
bhagavatāṁ etāvad devatānāṁ saṁnipāto babhūva tadyathā mama pariṣady etarhi / ye
pi te anāgāte ’dhvani tathāgatā arhantaḥ samyaksaṁbuddhās teṣām api buddhānāṁ bhagavatām
etāvad devatānāṁ saṁnipāto bhaviṣyati tadyathā mama pariṣady etarhi / vakṣyāmi vo
bhikṣavo devatānāṁ nāmāni kīrtayiṣyāmi devatānāṁ nāmāni / śṛṇuta mama bhāṣitam /
Sand_5 Sand_5 …
hitātmanaḥ samāhitāḥ /
pṛthaksiṁhāiva …
… pratāpinaḥ /
avadātamanasaḥ śuddhā
viprasannā anāvilāḥ /
śritā devamanuṣyeṣu
yāvad brahm … mṛtyuhāyinaḥ //
śaikṣā dvipañcaśatakaṁ
śatañ ca daśa cāpare /
anekāni sahasrāṇi
daivatāni nyavedayan
anantam api nāmaike
sphuṭāḥ sarvadiśo ’bhavan //
Sand_6 Sand_6 tāṁś ca buddho hy abhijñāya
vyavalokya tathāgataḥ /
athāmantrayati śāstā
śrāvakāñ chāsane ratān //
devakāyā abhikrāntā
niśamayata bhikṣavaḥ /
teṣāṁ nāmāni vakṣyāmi
gāthābhir anupūrvaśaḥ /
ekāgramanaso bhūtvā
śṛṇuta mama bhāṣitam
Sand_7 Sand_7 yakṣāṇāṁ saptasāhasrā
vane kāpilavastave /
avabhāsayitvā tiṣṭhanti
venaṁ kāilavastavam //
te cāpi samitim āyātā
ye caiṣāṁ sahagocarāḥ
ṛddhimanto dyutimanto
varṇavanto yaśasvinaḥ /
vandamānā abhikrāntā
bhikṣuṇāṁ samitiṁ vane //
Sand_8 Sand_8 sātāgiris trisāhasraḥ
[avabhāsayitvā tiṣṭhanti
vanaṁ kāpilavastavam //]
sa cāpi samitim āyato
ye cāsya sahagocarāḥ
pūrvavat /
Sand_9 Sand_9 ṣatṣāhasrā haimavatāḥ
sarve nānātvavarṇinaḥ /
avabhāsayitvā tiṣṭhanti
venaṁ kāpilavastavaṁ //
te cāpi samitim āyātā
ye caiṣāṁ sahagocarāḥ
pūrvavat /
Sand_10 Sand_10 ity ete ṣoḍaśa yakṣasahasrāḥ
sarve nānātvavarṇinaḥ
avabhāsayitvā tiṣṭhanti
venaṁ kāpilavastavam //
te cāpi samitim āyātā
ye caiṣāṁ sahagocarāḥ
pūrvavat /
Sand_11 Sand_11 viśamitraḥ pañcaśato
viśvadevo maharddhikaḥ
avabhāsayitvā tiṣṭhanti
vanaṁ kāpilavastavam //
te cāpi samitim āyātā
ye caiṣāṁ sahagocarāḥ
pūrvavat /
Sand_12 Sand_12 kumbhīro yakṣo rājagṛhe
vipule ’smiṁ nivāsikaḥ
bhūyaḥ śatasahasreṇa
yakṣāṇāṁ paryupāsyate
te cāpi samitim āyātā
pūrvavat /
Sand_13 Sand_13 pūrvān diśam abhipālayati
rājā mahārājā /
gandharvādhipatī rājā
dhṛtirāṣṭra iti nāma sa
ramate ’sau nṛttagītena
jñātibhiḥ sahitaḥ sadā /
sa cāpi samitim āyāto
pūrvavat /
Sand_14 Sand_14 [dakṣiṇān diśam abhipālayati
rājā mahārājā
kuṁbhāṇḍādhipatī rājā
virūḍhaka iti nāma sa
ramate ’sau nṛttagītena
jñātibhiḥ sahitaḥ sadā /
sa cāpi samitim āyāto
pūrvavat /]
Sand_15 Sand_15 paścimān diśam abhipālayati
rājā mahārājā
nāgānām adhipatī rājā
virūpākṣa iti nāma sa
ramate ’sau nṛttagītena
jñātibhiḥ sahitaḥ sadā
sa cāpi samitim āyāto
purvavat /
Sand_16 Sand_16 uttarān diśam abhipālayati
rājā mahārājā
yakṣāṇām adhipatī rājā
kubera iti nāma sa
ramte ’sau nṛttagītena
jñātibhiḥ sahitaḥ sadā
sa cāpi samitim āyāto
pūrvavat /
Sand_17 Sand_17 purastime ti dhṛtirāṣṭro
dakṣiṇe ti virūḍhakaḥ /
paścime ti virūpākṣaḥ
kuberaś cottaran diśi //
catvāra ete mahārājā
lokapālā yaśasvinaḥ
diśaś catasraḥ pālayanti
maharddhikā mahābalāḥ
te cāpi samitim āyātā
pūrvavat /
Sand_18 Sand_18 teṣāṁ māyāvino dāsāḥ
prāptā vañcakāḥ śaṭhāḥ
māyā kiṭiś ca vikiṭiś ca
bhṛguś ca bhṛkuṭinyā saha
ṛddhiguṇāṁ darśayaṁtas
tadā saṁbahucaitrike
te cāpi samitim āyātā
pūrvavat /
Sand_19 ime py atra samabhikrāntā yakṣā mahāyakṣāḥ yakṣasenāpatayaḥ senāyā ye parināyakās
tadyathā indraḥ somo varuṇaḥ prajāpatiḥ pūrvavat yathātānāṭike yāvat triphalī ca
trikaṇṭhakī / te cāpi samitim āyātā pūrvavat /
Sand_20 Sand_20 āgataḥ sahabhuṁ nāgo
vaiśālaś cāpi takṣakaḥ
kambalāśvataraḥ prāptaḥ
prajāguś ca guṇā saha /
saudāsako dhṛtirāṣṭro
… pati kuñjarāḥ
airāvaṇo mahābhīṣmaḥ
prāpto nāgo yaśasvī mamā …
te cāpi samitim āyātā
pūrvavat /
Sand_21 Sand_21 yo nāgarājaṁ harati prasahya
balavāṁ dvijaḥ pakṣī viśuddhacakṣuḥ
vaihāyasena vanam abhyupāgataś
citraṁ suvaṇī iti tasya nāma /
abhayaṁ tatra nāgarājñām
adāt sa suparṇitaḥ
kṣemam akārṣīc chāstā
ślakṣṇāsu vācāsu muditāsu
tatraiva buddhaṁ śaranaṁ upāgataḥ //
sa cāpi samitim āyāto
pūrvavat /
Sand_22 Sand_22 vijitā vajrahastena
samudram asurāḥ śritāḥ / … … //
sucitro vemacitraś ca
prahlādo mucilas tathā /
śataṁ ca baḍiputrāṇāṁ
sarve vairocanāmakāḥ //
.. hi baḍisenāṁ
rāhur bhadram upāgataḥ /
samayas te mahāvīra
bhikṣūṇāṁ samitim vane //
te cāpi samitim āyātā
pūrvavat /
Sand_23 Sand_23 varuṇā vāruṇī cāpi
kṣaumātho pṛṣṭhato gatā
maitrī varuṇikā cāpi
prāptā devī yaśasvinī /
pṛthivī ca devā āpaś ca
vāyur devaś ca pāvakaḥ //
daśaite daśakāḥ kāyāḥ
sarve nānātvavarṇinaḥ /
avabhāsayitvā tiṣṭhanti
vanaṁ kāpilavastavam //
te cāpi samitim āyātā
pūrvavat
Sand_24 Sand_24 viṣṇuś ca devaḥ sahalī ca deva
āgataś ca yama … /
candropaniṣado devāś
candram eva puraskṛtya //
sūryopaniṣado devāḥ
sūryam eva puraskṛtya /
nakṣatrāṇi puraskṛtya
prāptaḥ mandavalāhakāḥ
maghavāṁ sarva …
prāptaḥ śakraḥ purandaraḥ /
daśaite daśakāḥ kāyāḥ
pūrvavat /
Sand_25 Sand_25 āgatā sabhikā devī
jvaladarciḥśikhopamā /
ariṣṭikā ca romā ca
umā puṣpanivāsinī //
carakā subaddhakakṣā
acyutāś cāpi anekaśaḥ
pradyumnaḥ svātikā prāptā
yā diśo hy abhivarṣati //
daśaite daśakāḥ kāyāḥ
pūrvavat /
Sand_26 Sand_26 śuklā kaḍambā karuṇā
prāptā nīlakavāsinī /
avadātakeśā pramukhī
prāptā pītakavāsinī /
sadāmattā hāritakā
miśrikāś cāpy anekaśaḥ /
śuddhakā rucikā caiva
prāptā devā yaśasvinaḥ //
daśaite daśakāḥ kāyāḥ
pūrvavat /
Sand_28 Sand_28 kṣemakās tuṣitā yāmāḥ
kṛṣṇuktāś cāpy anekaśaḥ /
lumbinī lumbinīśreṣṭhā
jyotirnāmā ca svāśiṣā /
nirmāṇaratayaḥ prāptā
athāpi vaśavartinaḥ //
daśaite daśakāḥ kāyāḥ
pūrvavat /
Sand_29 Sand_29 daśa vai tv īśvarāḥ prāptāḥ
pratyekaṁ vaśavartinaḥ /
sahasrabrahmalokānāṁ
mahābrahmā nirucyate /
sanatkumāras tiṣyaś ca
ṛddhimadbhiḥ sutaiḥ saha //
te cāpi samitim āyātā
pūrvavat /
Sand_30 Sand_30 teṣāñ ca pṛṣṭhataḥ prāptā
hāritī vaśavartinī /
uttamā varṇarūpeṇa
putrebhiḥ parivāritā //
sā cāpi samitim āyātā
pūrvavat /
ime ca sarve ’bhikrāntāḥ
sendrā devāḥ sa-īśānāḥ
saprajāpatayaḥ /
Sand_31 Sand_31 bhikṣavo ’py atrābhikrāntāḥ
paśya kṛṣṇasya mantritam
idaṁ gṛhṇīta bandhadhvaṁ
rāgeṇa bhadram astu vaḥ /
parivārya samantāc ca
maitraṁ jīvantam utsṛjata //
iti tatra mahāsenaḥ
kṛṣṇa senām acūcudat /
svayaṁ cāpy abhyudāvṛttaḥ
saṁkruddho ’py asvayaṁvaśaḥ //
pāninā pṛthivīṁ hatvā
kṛtvā śabdaṁ subhairavam /
atha prāvarṣayad devam
abhramāliṁ savidyutam //
Sand_32 Sand_32 tāṁś ca buddho hy abhijñāya
vyavalokya tathāgataḥ /
athāmantrayati śāstā
śrāvakāñ chāsane ratān //
mārasainyam abhikrāntaṁ
niśamayata bhikṣavaḥ /
ātaptakāriṇas te ’pi
śrutvā buddhasya bhāṣitam /
vītarāgaṁ hi taṁ matvā
tasya romāṇi neñjaṁti //
te cāpi vijitasaṁgrāmā
bhayābhītā yaśasvinaḥ /
modante saha śiṣyebhiḥ
śrāvakās te jinātmajāḥ //
Sand_33 Sand_33 idam avocad bhagavām āptamanasas te bhikṣavo bhagavato bhāṣitam abhyanandan //
a[nta]roddānam // varūṇā viṣṇu sabhikā śuklā śyāmā ca kṣemakāḥ //
mahāsamājasūtraṁ samāptaḥ samāptañ ca iti / sādhū //
