Pratimālakṣaṇavivaraṇam
oṃ bhagavatā yadevoktaṃ buddhākṛtau phalam 
lakṣaṇaṃ buddhamūrttīnāṃ tadevātrāpi likhyate 
sarvalakṣaṇasaṃpūrṇā pratimā sukhadāyikā 
tadvihīnā yadā yasmāt dāntayā syādante 
duḥkhapradāyika 
kiṃ tatsukham 
 tadāha  yāvantaḥ paramāṇavo bhagavatstūpeṣu bimbeṣu vā tatkarturdivi bhūtale ca niyataṃ tāvanti rājyārūpāsanādhisaṃpadamvinā bhuktvā ca  
sarvaṃprāpte janmajarāvipattirahitaṃ prāpnoti bauddha padam  
 ato rūpakāyasya lakṣaṇamāha  tatra samyaksambuddhānāṃ mahāvajradharāṇāñca dairghyeṇa kāyasya bāhudvayapārśvaprasāritavyāmenāpi kiṃ pramāṇam 
svakīyāṅgulena sārddhadvādaśāṅgulastālistena pañcaviṃśatyadhikaśatāṅgulam 
locanādidevīnāṃ dvādaśāṅgulastālastena navatālenāṣṭottaraśatāṅgulāyāmo vyāmaśca 
bodhisattvānāñca dvādaśāṅgulairdaśatālakameva 
kharvvalambodarakrodhānāñca ṣaṇṇavatyaṅgulamaṣṭatālena 
lalatkrodhānāṃ tu daśatālena viṃśatyuttaraśatāṅgulāyāmavyāmābhyāṃ sarvāṅgopāṅgoditaṃ jñātavyam 
 śāsturddharmadeśanāgamanasamaye śāriputro bhagavantametadavocat  bhagavan bhagavatā vinā śrāddhaiḥ kulaputraiḥ kuladuhitṛbhiśca kathaṃ pratipattavyam 
 bhagavānāha  śāriputra mayi gate parinirvṛte vā nyagrodhaparimaṇḍalaṃ yāvadvyāmaṃ tāvat kāyaṃ yāvatkāyaṃ tāvadvyāmaṃ pūjāsatkārārthaṃ pratimā  
kartavyā  
sarvaṅgaupāṅgāvayavasthaulyalāvaṇyalālityasalīlatvaṃ saptotsadamahāhanutvaṃ chatrākāraśiraḥskandhasusaṃsthitoṣṇīṣatvādisusaṃsthānā 
tatrāyāme vistārotsedhasandhibandhananirgamaiḥ pramāṇaṃ buddhamūrttīnāṃ bodhisattvānāṃ ca ' '
iti vacanāt 
tatra lāvaṇyaṃ snigdhacadharmatā 
lālityaṃ manoharatā 
salīlatvaṃ tribhaṅgatvādiguṇena 
saptotsadeti saptāvayavāḥ 
utsadā ucchrayā unnatāśceti paryāyāḥ 
katame pādadvayaṃ hastadvayaṃ skandhadvayaṃ grīvā ceti 
aparaṃ prasiddhameva kiñcidunnatirucchetsedhaḥ 
tatra caturaṅgulamuṣṇīṣaṃ keśasthānañca tathaiva lalāṭanāsikadhaścibukāntaṃ caturvādhikacaturaṅgulam 
etenārddhatrayodaśīmātrā mukhabhāgaḥ 
cibukaṃ dvyaṅgulaṃ bhavet 
āyāmanirgamābhyāñcaiva caturaṅgulamiṣyate 
caturaṅgulau kapolavākarṇamūlādvinirgatau 
cakṣuradhaścarmaṇo'
dhobhāgā hanuḥ syāt dvyaṅgulotsedho vistārāt dvyaṃgulaśca saḥ 
bodhisattvāpekṣaḥ so'
dhikaḥ paripūrṇaḥ syānmahāsiṃhahanuryathā 
saṃbuddhamahāvajradharāṇāṃ kiñcidunnata ityarthaḥ 
krodhānāṃ tu cipiṭo vistārādhikaḥ 
adharo dvyaṅgulāyāmo nirgamotsedhamātrikaḥ 
aṅgulyāstṛtīyabhāgo mātrika iti 
adharamadhyaṃ bimbaphalavat 
ekāṅgule sṛkkaṇī 
caturaṅgulāyāmaṃ vaktraṃ yathopapannavinyāsaśca catvāriṃśaddaśanānāṃ rājadadantādikrameṇa 
uttaroṣṭho'
ṅgulārdhaścaturyavo nirgamotsedhābhyām 
nāsāgrā'dharaṣṭāṅgulastribhāgā praṇīlākārā śmaśrumathyā 
godhiḥ nāsādvyaṅgulavistārā sārddhāṅgulonnatā 
buddhānāṃ kiñcidadhikā 
atikrodhānāṃ kiñciccipiṭā pārśvanirgatā 
arddhāṅgulasame vṛtte śrotasī 
tasyā nāsāvaṃsośo
nāsāgramavakro vistārārddhāṅgulaḥ 
caturaṅgulaścakṣuḥ koṣaḥ 
tanmadhyamekāṅgulaṃ vistārāt madhye dvyaṅgulam 
bhrūvoradhastādārabhyādhaḥ paryantaṃ tryaṅguliḥ 
cakṣuṣorantare nāsāmūlamekāṅgulaṃ bhrūcaturaṅgulāyatācāpākārā 
arddhāṅgulavistārā madhye vajradharasya 
krodhānāṃ tu kuṭilā 
buddhānāṃ dhyānadṛṣṭīnāṃ dviyavavistārād dvyaṅgulaṣaṭyavādhikāyāmāccāpākāraṃ bodhisattvānāṃ tu caturyavavistārāt viṃśatiyavāyāmādutpalam 
sarvāsāṃ śṛṅgārastrīṇāṃ aṣṭādaśayavāyāmena ṣaṭyavavistārāt matsyodarākāram 
caturyavakaravīraṃ nāsāsamīpaṃ netrāntaḥ 
aparanetrānto'
pāṅgaścaturyavaḥ 
tryaṅgulaścakṣurmaṇiḥ 
piṭakena dviyavonnataḥ 
kālikā sātirekapañcayavapramāṇā sṛkkaṇīsūtramādṛṣṭirmadhyeputtalikā 
sārddhaṅgulasyaiva pañcabhāgena vistāreṇaikāṅgulaṃ tārātribhāgikā'
ṅgulasya caturthāṃśaḥ prakāśito akṣiputrakaḥ 
padmapatrākṛtikāryonetrakośo'
ṅgulatrayam 
karavīrasamasūtraṃ nāsikāpuṭasya 
tārāsamaṃ cibukaṃ sṛkkaṇī tathā 
bhruvormadhyaṃ sārddhāṅgulam 
tatraivorṇṇā ekāṅgulā pūrṇacandranibhā 
nāsā urṇā uṣṇīṣasamaṃ sūtram 
bhruvo rekhāsamau karṇṇau 
āyāmena caturaṅgulau dvyaṅgulavistārau tatpatraṃ ca yavam 
tayorūrdhvapatraṃ caturyavaṃ natamūcemai muccairekāṅgulam 
vilaṃ caturyavam 
kapolakarṇacchidrayormadhye karṇṇāvarttaḥ phalikākāro dviyavaḥ 
karṇalatā caturaṅgulī dīrghataḥ sthūlā yathā śobhanā 
pūrvamuṣṇīṣādigrīvāparyantaṃ caturyavādhikaviṃśatyaṅgulamuktvā idānīṃ grīvādigulphādhaḥ paryantasya vibhāgaḥ kriyate 
grīva caturaṅgulā 
grīvāto hṛdayaṃ sārddhadvādaśāṅgulam 
hṛdayānnābhiparyantaṃ tathā nābherāguhyaṃ sārddhadvādaśāṅgulam 
ūruḥ pañcaviṃśatyaṅgulam
jaṃghāpi tathā 
jānuḥ ṣaḍaṅgulam 
dvyaṅgulo gulphaḥ 
gulphādadhaścaturaṅgulameti samyaksaṃbuddhavajradharabodhisattvādīnāṃ daśatālasya kathito vibhāgaḥ 
anyeṣāṃ tu yathāyogamunneyam 
yathāśobhaṃ śiromaṇirvimalaḥ kāryaḥ 
uṣṇīṣaṃ madhyasthīkṛtya dvādaśāṅgulaṃ jaṭāmakuṭaṃ vajradharasya 
vīrāṇāṃ bodhisattvānāṃ cāṣṭāṅgulaṃ jaṭājūṭaṃ makuṭaṃ ceti viśeṣaḥ 
daśāṅgulamiti kecit 
uṣṇīṣādho veṣṭanena dvādaśāṅgulam 
lalāṭoparicchatrākāram 
nīladakṣiṇāvartamūrddhvajam 
unnatamastakāṃkaṃ
karṇasaṃmukhapṛṣṭhaveṣṭanena dvātriṃśadaṅgulamastakam 
grīvā cāṣṭāṅgulavistārā 
tasyā veṣṭanaṃ caturviṃśatyaṅgulam 
grīvāyā aṣṭāṅgulaṃ hitvā karṇasamīpe caturaṅgulena saha dvādaśāṅgulaskandhāvṛttaḥ sthāṇukṣoṇānvitaḥ 
kṛśatārahitaskandhāt kaphoṇerurdhvaṃ viṃśatyaṅgulo bāhuḥ kaphoṇirekāṅgulā 
kaphoṇeradhastānmaṇibandhādūrddhvaṃ prabāhuḥ ṣoḍaśāṅgulaḥ 
ekāṅgulo maṇibandhaḥ 
maṇibandhādadho madhyāṅgulyagraparyantaṃ dvādaśāṅgulo hastaḥ 
evaṃ pañcāśadaṅgulam 
bāhau madhyeveṣṭanaṃ viṃśatyaṅgulam 
upabāhormadhyaveṣṭanaṃ ṣoḍaśāṅgulam 
maṇibandhe veṣṭanaṃ dvādaśāṅgulam 
maṇibandhāt saptāṅgulaṃ karatalam 
madhyāṅgulī pañcamātrā 
tasyāḥ parvārddhonā pradeśinī 
anāmikā tatsamā 
parvonā kanīyasī 
sarvāṅgulyastriparvāḥ 
parvārddhena nakhāstāsām 
maṇibandhāccaturaṅgulam tyaktvā nakhāgraṃ yāvaccaturaṅgulo'ṅguṣṭhaḥ 
dviparvaḥ parvārddhena nakhaḥ 
aṅguṣṭho vesṭanena caturaṅgulaḥ 
aṅguṣṭhapradeśinyorantaraṃ tryaṅgulam 
maṇibandhāt kanīyasīmūlaparyantaṃ pañcāṅgulam 
skandhāt kakṣaparyantaṃ navāṅgulam 
kakṣāt stanaṃ yāvat ṣaḍaṅgulam 
uraḥpṛṣṭhayorveṣṭanaṃ ṣaṭpañcāśadaṅgulam 
stanayormadhyaṃ sārddhadvādaśāṅgulam 
stananābhyormadhyaṃ ṣoḍaśāṅgulam 
nābhimārabhya vṛṣṭhena pṛṣṭhena
sahanābhiṃ yāvat ṣaṭcatvāriṃśadaṅgulaṃ nābhernimūtayo ekāṅgulaṃ pariṇāhaṃ ca 
tathā vistareṇāṣṭādaśāṅgulā kaṭiḥ sphiccau caturaṅgulau vistārāyāmau 
urumūlayormadhyaṃ dvādaśāṅgulam 
veṣṭanena triguṇam 
tayormadhya āyāmena pañcāṅgulau vistāreṇa caturaṅgulau aṇḍakoṣau 
tadupari dvyaṅgulaṃ vistāreṇa guhyaṃ dairghyeṇa dviyavādhika  ṣaḍaṅgulam 
urumadhyaṃ veṣṭanena dvātriṃśadaṅgulam 
jānuveṣṭanamaṣṭāviṃśatyaṅgulam 
jaṃghāmadhyaveṣṭanaṃ caturviṃśatyaṅgulam 
jaṃghādho veṣṭanamekaviṃśatyaṅgulam 
pādagrantheradhaḥ pārṣṇī caturaṅgule 
adha ūrdhvataḥ ṣaḍaṅgule 
tiryakvistārācca pariṇāhenāṣṭādaśāṅgule 
gulphātparato'
ṅguṣṭhanakhāgraṃ yāvat pādau dvādaśāṅgulau vistāreṇa ṣaḍaṅgulau 
adha ūrdhvena dvyaṅgulavistārau pādayoḥ pārṣṇī 
pādāṅgulyaḥ pañca dvidviparvā 
tāsāṃ madhyaparvārddhena nakhāḥ 
pādāṅguṣṭhaḥ pañcāṅgulaḥ pariṇāhena dairghyeṇa tryaṅgulaḥ 
tatsamā pradeśinī 
tasyāḥ sārddhaparvonā madhyamā 
tasyā aṣṭama  bhāgonānāmikā 
tasyā apyaṣṭamabhāgonā kanīyasī 
aṅgulya ekāṅgulonnatāḥ 
aṅguṣṭhāgrau sārddhāṅgulonnatau 
bahiruparipādau kūrmmapṛṣṭhasamau 
adhastāccakrādi  bhiralaṅkṛtau 
kukkuṭāṇḍatilākāraṃ caturasrañca maṇḍalam 
sarvasāmānyaliṅgānāṃ mukhākṛtiścaturvidhā 
saṃbuddhānāṃ mahāvajradharāṇāṃ ca mukhaṃ kukkuṭāṇḍākāram 
locanādidevakanyānāṃ tilabimbākāram 
maitreyādimahābodhisattvānāṃ mahāvajradharavanmukham 
kharvalambodarakrodhānāṃ maṇḍalākāraṃ vṛttamukham 
lalitakrodhānāṃ tu bodhisattvavat 
pretādīnāṃ tu caturasraṃ mukham 
lāvaṇyadarśanaṃ mukhadvayam 
caturasramaṇḍalaṃ mukhadvayaṃ vikṛtākāram 
same dṛṣṭiṣṭhī
prasannāsye saumyasnigdhāvalokane 
sārddhena dainyayukte'
dhaḥ kartavye sarvadarśinām iti 
locanādi yoginīnāṃ uṣṇīṣaguhyorupṛṣṭhaveṣṭanāt daśāṅgulena saha pīnaghanakucau 
nābhāvaveṣṭanāt daśabhāgaṃ hitvā kaṭisthalaṃ pīnaṃ kartavyam 
bodhisattvamānāduraso daśabhāgena guhyāṃśena ca vīriṇīnānāṃ
kucayugmaṃ 
kaṭisthalaṃ tu pūrvavat 
kākāsyādīnāṃ tattāladvayena stanādau pīnatā 
 bhagavataḥ śrīsaṃvarasya pūrvakṛtalakṣaṇe mukhakṣetre caturyavaṃ hitvā dvādaśabhāgikavistāre adhaḥ koṇayorekasārddhadvisārddhadvibhāgaharaṇavarttanāt  
bhagavato mūlavāmadakṣiṇapaścimavaktrāṇi  
 bhagavato dakṣiṇakhagāṇḍamukhavad vajravārāhīkhaṇḍarohārūpiṇīdevakanyānāṃ ca paścimamukhavattilabimbākāraṃ ḍākinyāḥ pūrvamukhavat lāmāyāḥ vāmamukhavat  
cūtābhaṃ vīravīreśvarīṇāñca  
kākāsyādīnāṃ kākādimukhameva bhagavato vāmadakṣiṇamukhaṃ ca kurvaddhasitatrasitabubhukṣitānāmiveti viśeṣaḥ 
indra  īśānavāyuvaruṇa  upendrapitāmahā navatālāḥ khagāṇḍamukhāḥ 
vemacitrinairṛtiṣaṭtālāḥ krodhasvabhāvāḥ 
kuberānalau lalitakharvāvaṣṭatālau khagāṇḍamukhau 
saumyagrahāḥ sūryaśca śakravanmānamānitāḥ 
krūrāḥ krodhasvabhāvāḥ 
arddhakāyo rāhuḥ 
adhaḥkāyanāgākāraḥ ketuḥ 
sarvanāgā navatālā khagāṇḍamukhāḥ 
vaṭuvāmanaherambaḥ kartavyaḥ pañcatālikaḥ 
tatra tālaikena mukhaḥ grīvāta āguhyaṃ yāvattāladvayena guhyataḥ pādatalaṃ yāvattāladvayeneti pañcatālam 
tatra saṃbuddhāḥ karuṇābhūtaśāntarasopetāḥ vajradharamukhaṃ sarvaśarīraṃ navarasarasāviṣṭam 
bodhisattvādayastu śṛṅgārarasādhikāḥ iti prastāraḥ kathitaḥ 
 iti samyaksambuddhabhāṣitaṃ pratimālakṣaṇavivaraṇaṃ samāptam 
svabhāvāḥ 
arddhakāyo rāhuḥ 
adhaḥkāyanāgākāraḥ ketuḥ 
sarvanāgā navatālā khagāṇḍamukhāḥ 
vaṭuvāmanaherambaḥ kartavyaḥ pañcatālikaḥ 
tatra tālaikena mukhaḥ grīvāta āguhyaṃ yāvattāladvayena guhyataḥ pādatalaṃ yāvattāladvayeneti pañcatālam 
tatra saṃbuddhāḥ karuṇābhūtaśāntarasopetāḥ vajradharamukhaṃ sarvaśarīraṃ
