Pañcaśatikā prajñāpāramitānamo bhagavatyā āryaprajñāpāramitāyai evaṃ mayā śrutam ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhaṃ mahatā ca bodhisattvagaṇena tatra bhagavān subhūtim āmantrayate sma rūpaṃ subhūte abhā vo nābhāvaḥ sadbhāvaḥ vedanā saṃjñā saṃskārā vijñānaṃ subhūte abhāvo nābhāvaḥ sadbhāvaḥ  cakṣū rūpāṇi ca cakṣurvijñānaṃ śrotraṃ śabdāḥ śrotravijñānaṃ ghrāṇaṃ gandhā ghrāṇavijñānaṃ jihvā rasā jihvāvijñānaṃ kāyaḥ spraṣṭavyāni kāyavi  jñānaṃ mano dharmāḥ manovijñānaṃ subhūte abhāvo nābhāvaḥ sadbhāvaḥ  evaṃ tad rūpaṃ triparivartena bālapṛthagjanā yathābhūtam aprajānantas tad rūpam abhiniviśantebhinirvartayantyavacchādayanti te tad rūpam abhiniviśantobhinirvartayantovacchādayantaḥ śrāvakayānena pratyekabu ddhayānena vā tāvan na niryāsyanti kaḥ punar vādo mahāyānena tathābhiniviśantobhinirvartayantovacchādayanto dīrghakālaṃ jarāmaraṇaṃ pratyanubhavanti  yaduta narakeṣu tiryakṣu preteṣu deveṣu manuṣyeṣu evaṃ vedanā saṃjñā saṃskārā vijñānaṃ subhūte abhāvo nābhāvaḥ sadbhāvaḥ cakṣū rūpāṇi ca cakṣurvijñānaṃ śrotraṃśabdāḥ śrotravijñānaṃ ghrāṇaṃ gandhā ghrāṇavijñānaṃjihvā rasā jihvāvijñānaṃ kāyaḥ spraṣṭavyāni kāyavijñānaṃmano dharmāḥ manovijñānaṃ subhūte abhāvo nābhāvaḥ sadbhāvaḥ evaṃ tan manovijñānaṃ triparivartena bālapṛthagjanā yathābhūtam aprajānantas tan manovijñānam abhiniviśantebhinirvartayanty avacchādayantite tad vijñānam abhiniviśantobhinirvartayantovacchādayantaḥ srāvakayānena pratyekabuddhayānena vā tāvan na niryāsyanti kaḥ punar vādo mahāyānena tathābhiniviśanto bhinirvartayantovacchādayanto dīrgharātraṃ jarāmaraṇaṃpratyanubhavanti yad uta narakeṣu tiryakṣu preteṣu deveṣumanuṣyeṣu evaṃ ca tad rūpaṃ triparivartena paṇḍitā yathābhūtaṃ prajānanto nābhiniviśante nābhinirvartayanti prakāśayanti anabhiniviśantonabhinirvartayantaḥ prakāśayanto mahāyānenatāvan niryānti kaḥ punar vādaḥ śrāvakayānenapratyekabuddhayānena vā evaṃ cānabhiniviśantonabhinirvartayantaḥ prakāśayanto jarāmaraṇaṃ na pratyanubhavanti yad uta narakeṣu tiryakṣu preteṣu deveṣu manuṣyeṣu evaṃ vedanāṃ saṃjñāṃ saṃskārān vijñānaṃ ca triparivartenapaṇḍitā yathābhūtaṃ prajānanto nābhiniviśante nābhinirvartayantiprakāśayanti anabhiniviśantonabhinirvartayantaḥ prakāśayanto mahāyānena tāvan niryānti kaḥ punar vādaḥ śrāvakayānena pratyekabuddhayānena vā evaṃ cānabhiniviśantonabhinirvartayantaḥ prakāśayanto na jarā maraṇaṃ pratyanubhavanti yad uta narakeṣu tiryakṣu preteṣu deveṣu manuṣyeṣu rūpaṃ subhūte utpadyate ca vyayate ca yo rūpasyotpā donutpādaḥ sa rūpasya yo rūpasyotpādonutpādaprakṛtiḥ sārūpasya tāṃ punar anutpādaprakṛtiṃ rūpasya yathābhūtaṃprajānato bodhisattvasya yo rūpasyānutpādaḥ sa saṃpadyate evaṃ vedanā saṃjñā saṃskārā vijñānaṃ subhūte utpadyate ca vyayate ca yo vijñānasyotpādonutpādaḥ sa vijñānasya yo vijñānasyotpādonutpādaprakṛtiḥ sā vijñānasya tāṃ punar anutpādaprakṛtiṃ vijñānasya yathābhūtaṃ prajānato bodhisattvasya yo vijñānasyānutpādaḥ sa saṃpadyate  yaḥ kaścit subhūte evaṃ vaded rūpam ātmā vātmīyaṃ veti tam ahaṃ bāhyaṃ pṛthagjanapakṣāvasthitaṃ mithyādṛṣṭikaṃ vadāmi yaḥ kaścit subhūte evaṃ vaded vedanā saṃjñā saṃskārā vijñānam ātmā vātmīyaṃ veti tam apy ahaṃ bāhyaṃ pṛthagjana pakṣāvasthitaṃ mithyādṛṣṭikaṃ vadāmi   yopi subhūte evaṃ vaded rūpaṃ pūrvakṛtahetukaṃ veśvaranirmāṇahetukaṃ vāhetupratyayaṃ vā tam apy ahaṃ bāhyaṃ pṛthagjanapakṣāvasthitaṃ mithyādṛṣṭikaṃ  vadāmi  yaḥ kaścit subhū te evaṃ vaded vedanā saṃjñā saṃskārāvijñānaṃ pūrvakṛtahetukaṃ veśvaranirmāṇahetukaṃ vāhetupratyayaṃ vā tam apy ahaṃ bāhyaṃ pṛthagjanapakṣāvasthitaṃ mithyādṛṣṭikaṃ vadāmi   yopi subhūte evaṃ vaded rūpaṇālakṣaṇaṃ rūpam anubhavalakṣaṇā vedanā saṃjānanālakṣaṇā saṃjñā abhisaṃskāralakṣaṇāḥ saṃskārā vijā nanālakṣaṇaṃ tam apy ahaṃ bāhyād bāhyaṃ pṛthagjanapakṣāvasthitaṃmithyādṛṣṭikaṃ vadāmi  yopi subhūte evaṃ vaded rūpaṃ duḥkham apraśāntaṃ rūpanirodhaḥ sukhaṃ śāntam iti tam apy ahaṃ bāhyād bāhyaṃ pṛthagjanapakṣāvasthitaṃ mithyādṛṣṭikaṃ vadāmi yopi subhūte evaṃ vaded vedanā saṃjñā saṃskārā vijñānaṃduḥkham apraśāntaṃ vijñānanirodhaḥ sukhaṃ śāntam iti tam apy ahaṃ bāhyād bāhyaṃ pṛthagjanapakṣāvasthitaṃ mithyādṛṣṭikaṃ vadāmi  yopi subhūte evaṃ vaden nāsty eva rūpam iti tam apy ahaṃ bāhyād bāhyaṃ pṛthagjanapakṣāvasthitaṃ mithyādṛṣṭikaṃvadāmi yopi subhūte evaṃ vaden nāsty eva vedanā saṃjñā saṃskārāvijñānam iti tam apy ahaṃ bāhyād bāhyaṃ pṛthagjanapakṣāvasthitaṃ mithyādṛṣṭikaṃ vadāmi   yopi subhūte evaṃ vaded yā rūpasya niḥsvabhāvatā bhagavatā deśitānutpādonirodha ādiśāntatā prakṛtiparinirvṛtatā sarvā sā deśanā nirabhisaṃdhikā  nirabhiprāyā  yathārutam eva jñeyeti tam apy ahaṃ bāhyād bāhyaṃ pṛthagjanapakṣāvasthitaṃ mithyādṛṣṭikaṃ vadāmi  yopi subhūte evaṃ vaded yā vedanāyāḥ saṃjñāyāḥ saṃskārāṇāṃ vijñānasya niḥsvabhāvatā bhagavatā deśitānutpādonirodha ādiśāntatā prakṛtiparinirvṛtatā  sarvā sā deśanā nirabhisaṃdhikā nirabhiprāyā yathārutam eva jñeyeti tam apy ahaṃ bāhyād bāhyaṃ pṛthagjanapakṣāvasthitaṃ mithyādṛṣṭikaṃ vadāmi asti subhūte rūpaṃ yad rūpasyānabhiniveśāyānutpādāyānabhi saṃkhyānāya saṃvartate asti tad rūpaṃ yad rūpasya saṃkleśāyasaṃniśrayāya saṃpraveśāya saṃvartate asti tad rūpaṃyad rūpasya vyavadānāya vittatvāya saṃvartate asti subhūte vedanā saṃjñā saṃskārā vijñānaṃ yad vijñanasyānabhiniveśāyānutpādāyānabhisaṃkhyānāya saṃvartate asti subhūte vedanā saṃjñā saṃskārā vijñānaṃ yadvijñānasya saṃkleśāya saṃniśrayāya saṃpraveśāya saṃvartate asti vedanā saṃjñā saṃskārā vijñānaṃ yad vijñānasya vyavadānāya vittatvāya saṃvartate  asti subhūte rūpaṃ yad bodhisattvānāṃ prahīṇaṃ parijñātaṃ deśanāya vittatvāya saṃvartate asti subhūte rūpaṃ yat prahīṇaṃ parijñātaṃ saṃdarśanavittatvāya saṃvartate asti subhūte rūpaṃ yat prahīṇaṃ parijñātaṃ śukladharmasamanvayāya dharmavaśavartitvāya mahāsukhavihārāya saṃvartate asti subhūte vedanā saṃjñā saṃskārā vijñānaṃ yad bodhisattvānāṃ prahīṇaṃ parijñātaṃ deśanāya vittatvāya saṃvartate asti subhūte vedanā saṃjñā saṃskārā vijñānaṃyat prahīṇaṃ parijñātaṃ saṃdarśanavittatvāya saṃvartate asti subhūte vedanā saṃjñā saṃskārā vijñānaṃ yad bodhisattvānāṃ prahīṇaṃ parijñātaṃ śukladharmasamanvayāyadharmavaśavartitvāya mahāsukhavihārāya saṃvartate yaḥ kaścit subhūte bodhisattvo rūpe rūpamātraṃ duḥkhamātraṃ na samanupaśyati sa rūpa ātmānam upalabhate yo rūpa ātmānam upalabhate sa rūpa ātmadṛṣṭim upalabhate yo rūpa ātmadṛṣṭim upalabhate sa rūpe sarvam upalabhate yo rūpe sarvam upalabhate sa rūpe sarvaṃ nopalabhate yo rūpe sarvam upalabhamānaḥ sarvaṃ nopalabhate sa tasya bha vaty upalambhaḥ pariniṣpannaḥ sa tam upalambhaṃ niśritya śrāvakayānena pratyekabuddhayānena vā tāvan na niryāti kaḥ punar vādo mahāyānena  yaḥ kaścit subhūte bodhisattvo vedanāyāṃ saṃjñāyāṃ saṃskāreṣu vijñāne vijñānamātraṃ duḥkhamātraṃ na samanupaśyati sa vijñāna ātmānam upalabhate yo vijñāna ātmānam upalabhate sa vijñāna ātmadṛṣṭim upalabhate yo vijñāna ātmadṛṣṭim upalabhate sa vijñāne sarvam upalabhate yo vijñāne sarvam upalabhate sa vijñāne sarvaṃ nopalabhate yo vijñāne sarvam upalabhamānaḥ sarvaṃ nopalabhate sa tasya bhavaty upalambhaḥ pariniṣpannaḥ sa tam upalambhaṃ niśritya śrāvakayānena pratyekabuddhayānena vā tāvan na niryāti kaḥ punar vādo mahāyānena yaḥ punaḥ subhūte rūpe rūpamātraṃ duḥkhamātraṃ samanupaśyati sa rūpa ātmānaṃ nopalabhate yo rūpa ātmānaṃnopalabhate sa rūpa ātmadṛṣṭiṃ nopalabhate yo rūpa ātmadṛṣṭiṃ nopalabhate sa rūpe sarvaṃ nopalabhate  yo rūpesarvaṃ nopalabhate sa rūpe sarvaṃ upalabhate yo rūpe sarvam anupalabhamānaḥ sarvam upalabhate sa tasya bhavaty upalambhaḥ pariniṣpannaḥ sa tam upalambhaṃ niśrityaśrā vakayānena vā pratyekabuddhayānena vā niryāti no tumahāyānena  yaḥ punaḥ subhūte vedanāyāṃ saṃjñāyāṃ saṃskāreṣu vijñāne vijñānamātraṃ duḥkhamātraṃ samanupaśyati sa vijñāna ātmānaṃ nopalabhate yo vijñāna ātmānaṃ nopalabhate sa vijñāna ātmadṛṣṭiṃ nopalabhate yo vijñāna ātmadṛṣṭiṃ nopalabhate sa vijñāne sarvaṃ nopalabhate yo vijñāne sarvaṃnopalabhate sa vijñāne sarvaṃ upalabhate yo vijñā ne sarvamanupalabhamānaḥ sarvam upalabhate sa tasya bhavaty upalambhaḥ pariniṣpannaḥ sa tam upalambhaṃ niśritya śrāvakayānenavā pratyekabuddhayānena vā niryāti no tu mahāyānena yaḥ kaścit subhūte rūpebhūtaparikalpamātraṃ bhrāntimātraṃna samanupaśyati sa rūpe rūpam upalabhate yo rūpe rūpamupalabhate sa rūpe rūpadṛṣṭim upalabhate yo rūpe rūpadṛṣṭimupalabhate sa rūpe sarvam upalabhate yo rūpe sarvam upalabhate sa rūpe sarvaṃ nopalabhate yo rūpe sarvam upalabhamānaḥ sarvaṃ nopalabhate sa tasya bhavaty upalambhaḥ pariniṣpannaḥ sa tam upalambhaṃ niśritya śrāvakayānena pratyekabuddhayānena vā tāvan na niryāti kaḥ punar vādo mahāyānena yaḥ kaścit subhūte vedanāyāṃ saṃjñāyāṃ saṃskāreṣu vijñāne bhūtaparikalpamātraṃ bhrāntimātraṃ na samanupaśyati savijñāne vijñānam upalabhate yo vijñāne vijñānam upalabhatesa vijñāne vijñānadṛṣṭim upalabhate yo vijñāne vijñānadṛṣṭim upalabhate sa vijñāne sarvam upalabhate yo vijñāne sarvam upalabhate sa vijñāne sarvaṃ nopalabhate yo vijñāne sarvam upalabhamānaḥ sarvaṃ nopalabhate sa tasya bhavatyupalambhaḥ pariniṣpannaḥ sa tam upalambhaṃ niśritya śrāvakayānena vā pratyekabuddhayānena vā tāvan na niryāti kaḥ punar vādo mahāyānena yas tu subhūte rūpebhūtaparikalpamātraṃ bhrāntimātraṃ samanupaśyati sa rūpe rūpaṃ nopalabhate yo rūpe rūpaṃnopalabhate sa rūpe rūpadṛṣṭiṃ nopalabhate yo rūpe rūpadṛṣṭiṃ nopalabhate sa rūpe sarvaṃ nopalabhate  yo rūpesarvam nopalabhate sa rūpe sarvam upalabhate  yo rūpesarvam anupalabhamānaḥ sarvam upalabhate sa tasya bhavatyupalambhaḥ pariniṣpannaḥ sa tam upalambhaṃ niśritya mahāyānena tāvan niryāti kaḥ punar vādaḥ śrāvakayānena pratyekabuddhayānena vā yas tu vedanāyāṃ saṃjñāyāṃ saṃskāreṣu vijñāne subhūteabhūtaparikalpamātraṃ bhrāntimātraṃ samanupaśyati sa vijñānevijñānaṃ nopalabhate yo vijñāne vijñānaṃ nopala bhate sa vijñāne vijñānadṛṣṭiṃ nopalabhate yo vijñāne vijñānadṛṣṭiṃ nopalabhate sa vijñāne sarvaṃ nopalabhate yo vijñāne sarvaṃ nopalabhate sa vijñāne sarvam upalabhate yo vijñāne sarvam anupalabhamānaḥ sarvam upalabhate sa tasya bhavaty upalambhaḥ pariniṣpannaḥ sa tam upalambhaṃ niśritya mahāyānena tāvan niryāti kaḥ punar vādaḥ śrāvakayānena pratyekabuddhayānena vā rūpe subhūte bodhisattvasya yathārutābhiniveśavyāhārasamudācāraḥsatkāyadṛṣṭisamudācāraḥ punarbhavatṛṣṇāsamudācārovibhavaparyeṣṭisamudācāro rūpeparijñātaliṅgam  evaṃ vedanāyāṃ saṃjñāyāṃ saṃskāreṣu vijñāne subhūte bodhisattvasya yathārutābhiniveśavyāhārasamudācāraḥ satkāyadṛṣṭisamudācāraḥ punarbhavatṛṣṇāsamudācāro  vibhavaparyeṣṭisamudācāro vijñāneparijñātaliṅgam  rūpe subhūte bodhisattvasya yathārutābhiniveśavyāhārāsamudācāraḥsatkāyadṛṣṭyasamudācāraḥ punarbhavatṛṣṇāsamudācārovibhavaparyeṣṭyasamudācāro rūpe parijñātaliṅgam evaṃ vedanāyāṃ saṃjñāyāṃ saṃskāreṣu vijñāne subhūtebodhisattvasya yathārutābhiniveśavyāhārāsamudācāraḥsatkāyadṛṣṭyasamudācāraḥ punarbhavatṛṣṇāsamudācāro vibhavaparyeṣṭyasamudācāro vijñāne parijñātaliṅgam trīṇīmāni subhūte rūpe bodhisattvasya cittabījāni yani pratyayagṛhītāni vyavadānāya saṃvartante adhimukticittabījam udvegacittabījam avipraṇāśacittabījaṃ ca trīṇīmāni subhūte vedanāyāṃ saṃjñāyāṃ saṃskāreṣu vijñāne subhūte bodhisattvasya cittabījāni yāni pratyayagṛhītānivyavadānāya saṃvartante adhimukticittabījam udvegacittabījamavipraṇāśacittabījaṃ ca trīṇīmāni subhūte rūpe bodhisattvena cittāny utpādayitavyāni anabhiniveśacittaṃ visaṃyogacittaṃ pariśodhanacittaṃ ca sacet punaḥ subhūte bodhisattvaḥ tadrūpe cittotpādam anutpādaṃ mahotpādaṃ samanupaśyati sa evaṃ samanupaśyan kṣipram anuttarāṃ samyaksaṃbodhim abhisaṃbhotsyate trīṇīmāni subhūte vedanāyāṃ saṃjñāyāṃ saṃskāreṣu vijñāne bodhisattvena cittāny utpādayitavyāni anabhiniveśacittaṃvisaṃyogacittaṃ pariśodhanacittaṃ ca sacet punaḥ subhūte bodhisattvaḥ tadvijñāne cittotpādam anutpādaṃ mahotpādaṃsamanupaśyati sa evaṃ samanupaśyan kṣipram anuttarāṃ samyaksaṃbodhim abhisaṃbhotsyate rūpaṃ sacet subhūte bodhisattvostitayā tathāstitayā nāstitayāvā samanupaśyaty atattvajño bodhisattva iti veditavyaḥ evaṃ vedanāṃ samjñāṃ saṃskārān vijñānaṃ sacet subhūtebodhisattvosti tayā tathāstitayā nāstitayā vā samanupaśyatyatattvajño bodhisattva iti veditavyaḥ rūpaṃ sacet subhūte bodhisattvonastitayātathāstitayānasti nāstitayā samanupaśyati tattvajño bodhisattva iti veditavyaḥ vedanāṃ saṃjñāṃ saṃskārān vijñānaṃ sacet subhūte bodhisattvonastitayātathāstitayānastinā stitayā samanupaśyatitattvajño bodhisattva iti veditavyaḥ rūpe subhūte bodhisattvasya cittaṃ samādhātukāmasya rūpamadhimucyamānasya tac cittaṃ rūpa uccalati saṃcalati vicalati duradhimokṣo bodhisattvo veditavyaḥ  vedanāyāṃ saṃjñāyāṃ saṃskāreṣu vijñāne subhūte bodhisattvasya cittaṃ samādhātukāmasya vijñānam adhimucyamānasya vijñāne tac cittam uccalati  saṃcalati vicalati duradhimokṣo bodhisattvo veditavyaḥ rūpe subhūte bodhisattvaś cittaṃ samādhātukāmas tac ca rūpamadhimucyamāno rūpe cittaṃ na badhnāti na saṃbadhnāti na vibadhnāti svadhimokṣo bodhisattvo veditavyaḥ vedanāyāṃ saṃjñāyāṃ saṃskāreṣu vijñāne subhūtebodhisattvaś cittaṃ samādhātukāmas tac ca vijñānamadhimucyamāno vijñāne cittaṃ na badhnāti na saṃbadhnāti na vibadhnāti svadhimokṣo bodhisattvo veditavyaḥ  rūpe subhūte alakṣaṇadharmaparijñāyai duḥkhapraśamāyanirvāṇānaikāntikatvāya ca pratipanno bodhisattvaḥ samyakpratipannoveditavyaḥ evaṃ ca samyakpratipanno bodhisattvaḥ kṣipram anuttarāṃ samyaksaṃbodhim abhisaṃbudhyate  vedanāyāṃ saṃjñāyāṃ saṃskāreṣu vijñāne subhūte alakṣaṇadharmaparijñāyai duḥkhapraśamāya nirvāṇānaikāntikatvāya ca pratipanno bodhisattvaḥ samyakpratipanno  veditavyaḥ  evaṃ ca samyakpratipanno bodhisattvaḥ kṣipram anuttarāṃ samyaksaṃbodhim abhisaṃbudhyate alakṣaṇaparijñāyaiduḥkhasyopaśamāya ca anaikānte śāntatāyaibodhisattvaḥ prapadyate   rūpe subhūte nirālokaṃ samantālokaṃ tadāśrayaṃ tatpraveśaṃca dharmaṃ yathābhūtaṃ prajānan bodhisattvaḥ kṣipram anuttarāṃ samyaksaṃbodhim abhisaṃbudhyate vedanāyāṃ saṃjñāyāṃ saṃskāreṣu vijñāne subhūte nirālokaṃ samantālokaṃ tadāśrayaṃ tatpraveśaṃ ca dharmaṃ yathābhūtaṃ prajānan bodhisattvaḥ kṣipram anuttarāṃ samyaksaṃbodhim abhisambudhyate nirālokaś ca yo dharmaḥsamantāloka eva ca tadāśrayapraveśaṃ cajñātvā tāṃ bodhim āpnute    rūpe subhūte rūpaṃ parimārgamāṇo bodhisattvaḥ tac cānupalabhamāno rūpam anābhāsīkṛtya rūpadharmasamatāṃ ca prati vidhya kṣipram anuttarāṃ samyaksaṃbodhim  abhisaṃbudhyate   vedanāyāṃ saṃjñāyāṃ saṃskāreṣu vijñāne subhūte vijñānaṃ parimārgamāṇo bodhisattvaḥ tac cānupalabhamāno vijñānam anābhāsīkṛtya vijñānadharmasamatāṃ  ca pratividhya kṣipram anuttarāṃ samyaksaṃbodhim abhisaṃbudhyate  pragṛhyālabhya dharmāgryaṃvastvanābhā sacaitasaḥ abhijño dharmatāyāṃ cadhīmān bodhiṃ nigacchati   rūpe subhūte abhāvakuśalo bodhisattvo rūpavibhavena samanvāgato rūpadharmadhātuniścalaḥ kṣipram anuttarāṃsamyaksaṃbodhim abhisaṃbudhyate  vedanāyāṃ saṃjñāyāṃ saṃskāreṣu vijñāne subhūte abhāvakuśalo bodhisattvo vijñānavibhavena samanvāgatovijñānadharmadhātuniścalaḥ kṣipram anuttarāṃ samyaksaṃbodhim abhisaṃbudhyato abhāvakuśalo dhīmānvibhāvanasamanvitaḥ niścalo dharmadhātoś casarvajñatvaṃ nigacchati   rūpe subhūte nirartham apārthaṃ mahārthaṃ yathābhūtaṃ prajānan bodhisattvaḥ kṣipram anuttarāṃ samyaksaṃbodhiṃ abhisaṃbudhyate vedanāyāṃ saṃjñāyāṃ saṃskāreṣu vijñāne subhūte nirarthamapārthaṃ mahārthaṃ yathābhūtaṃ prajānan bodhisattvaḥ kṣipram anuttarāṃ samyaksaṃbodhim abhisaṃbudhyate nirarthaṃ cāpy anarthaṃ camahārthaṃ tathyam ity api saṃbuddho vai bodhisattvaḥsa hi bodhiṃ nigacchati    rūpe subhūte bodhisattvena pañca rāgān parijñāya parivarjayitavyāḥ vitarkarāgaḥ pratarkarāgo vikalparāgo rāgo mahārāgaś ca vedanāyāṃ saṃjñāyāṃ saṃskāreṣu vijñāne subhūte bodhisattvena pañca rāgān parijñāya parivarjayitavyāḥ vitarkarāgaḥ pratarkarāgo vikalparāgo rāgo mahārāgaś ca rūpe subhūte bodhisattva imān pañca rāgān parivarjayitvārūpasvabhāvaṃ nopalabhate rūpasvabhāvam anupalabhamāno rūpe rūpaṃ nopalabhate rūpe rūpam anupalabhamānorūpe rūpam upalabhate yo rūpe rūpopalambhaḥ sa eva rūpe rūpānupalambhaḥ sa tena rūpopalambhānupalambhena sarvaprakāraṃ rūpam abhibhūya niryāti yad utānuttarāyaisamyaksaṃbodhaye vedanāyāṃ saṃjñāyāṃ saṃskāreṣu vijñāne subhūte bodhisattva imān pañca rāgān parivarjayitvā vijñānasvabhāvaṃnopalabhate vijñānasvabhāvam anupalabhamāno vijñānevijñānaṃ nopalabhate vijñāne vijñānam anupalabhamānovijñāne vijñānam upalabhate yo vijñāne vijñānopalambhaḥ sa eva vijñāne vijñānānupalambhaḥ sa tena vijñāno palambhānupalambhena sarvaprakāraṃ vijñānam abhibhūya niryāti yad utānuttarāyai samyaksaṃbodhaye rūpe subhūte bodhisattvena pañca dveṣān parijñāya parivarjayitavyāḥ vitarkavicāradveṣaḥ pratarkavicāradveṣo vikalpavicāradveṣo dveṣo mahādveṣaś ca vedanāyāṃ saṃjñāyāṃ saṃskāreṣu vijñāne sūbhūte bodhisattvena pañca dveṣān parijñāya parivarjayitavyāḥ vitarkavicāradveṣaḥ pratarkavicāradveṣo vikalpavicāradveṣo dveṣomahādveṣaś ca rūpe subhūte bodhisattva imān pañca dveṣān parivarjayitvārūpasvabhāvaṃ nopalabhate rūpasvabhāvam anupalabhamānorūpe rūpaṃ nopalabhate rūpe rūpam anupalabhamāno rūpe rūpam upalabhate yo rūpe rūpopalambhaḥ sa evarūpe rūpānupalambhaḥ sa tena rūpopalambhānupalambhena sarvaprakāraṃ rūpam abhibhūya niryāti yad utānuttarāyaisamyaksaṃbodhaye vedanāyāṃ saṃjñāyāṃ saṃskāreṣu vijñāne subhūte bodhisattva imān pañca dveṣān parivarjayitvā vijñānasvabhāvaṃnopalabhate vijñānasvabhāvam anupalabhamāno vijñāne vijñānaṃ nopalabhate vijñāne vijñānam anupalabhamāno vijñāne vijñānam upalabhate yo vijñāne vijñānopalambhaḥ saeva vijñāne vijñānānupalambhaḥ sa tena vijñānopalambhānupalambhena sarvaprakāraṃ vijñānam abhibhūya niryāti yad utānuttarāyai samyaksaṃbodhaye rūpe subhūte bodhisattvena pañca mohān parijñāya parivarjayitavyāḥ bhrāntimoho bhrāntinimittamohobhrāntinimittamoho moho mahāmohaś ca vedanāyāṃ saṃjñāyāṃ saṃskāreṣu vijñāne subhūte bo dhisattvena pañca mohān parijñāya parivarjayitavyāḥ bhrāntimohobhrāntinimittamohobhrāntinimittamoho moho mahāmohaś ca rūpe subhūte bodhisattva imān pañca mohān parivarjayitvā rūpasvabhāvaṃ nopalabhate rūpasvabhāvam anupalabhamānorūpe rūpaṃ nopalabhate rūpe rūpam anupalabhamāno rūpe rūpam upalabhate yo rūpe rūpopalambhaḥ sa eva rūpe rūpānupalambhaḥ sa tena rūpopalambhānupalambhena sarvaprakāraṃ rūpam abhibhūya niryāti yad utānuttarāyai samyaksaṃbodhaye vedanāyāṃ saṃjñāyāṃ saṃskāreṣu vijñāne subhūte bodhisattva imān pañca mohān parivarjayitvā vijñānasvabhāvaṃnopalabhate vijñānasvabhāvam anupalabhamāno vijñāne vijñānaṃ nopalabhate vijñāne vijñānam anupalabhamāno vijñāne vijñānam upalabhate yo vijñāne vijñānopalambhaḥsa eva vijñāne vijñānānupalambhaḥ sa tena vijñānopalambhānupalambhena sarvaprakāraṃ vijñānam abhibhūya niryāti yad utānuttarāyai samyaksaṃbodhaye rūpe subhūte bodhisattvena pañca mānān parijñāya parivarjayitavyāḥ bāhuśrutyamānobhyudayamānobhimāno māno mahāmānaś ca vedanāyāṃ saṃjñāyaṃ saṃskāreṣu vijñāne subhūte bodhisattvena pañca mānān parijñāya parivarjayitavyāḥ bāhuśrutyamānobhyudayamānobhimāno māno mahāmānaś ca rūpe subhūte bodhisattva imān pañca mānān parivarjayitvārūpasvabhāvaṃ nopalabhate rūpasvabhāvam anupalabhamānorūpe rūpaṃ nopalabhate rūpe rūpam anupalabhamāno rūpe rūpam upalabhate yo rūpe rūpopalambhaḥ sa evarūpe rūpānupalambhaḥ sa tena rūpopalambhānupalambhenasarvaprakāraṃ rūpam abhibhūya niryāti yad utānuttarāyaisamyaksaṃbodhaye vedanāyāṃ saṃjñāyāṃ saṃskāreṣu vijñāne subhūte bodhisattva imān pañca mānān parivarjayitvā vijñānasvabhāvaṃ nopalabhate vijñānasvabhāvam anupalabhamāno vijñāne vijñānaṃ nopalabhate vijñāne vijñānam anupalabhamāno vijñāne vijñānam upalabhate yo vijñāne vijñāno palambhaḥsa eva vijñāne vijñānānupalambhaḥ sa tena vijñānopalambhānupalambhena sarvaprakāraṃ vijñānam abhibhūya niryāti yad utānuttarāyai samyaksaṃbodhaye rūpe subhūte bodhisattvena pañca dṛṣṭīḥ parijñāya parivarjayitavyāḥ svabhāvaviparyāsadṛṣṭir astītidṛṣṭir apavādadṛṣṭir dṛṣṭir mahādṛṣṭiś ca vedanāyāṃ saṃjñāyāṃ saṃskāreṣu vijñāne subhūte bodhisattvena pañca dṛṣṭīḥ parijñāya parivarjayitavyāḥ svabhāvaviparyāsadṛṣṭir astītidṛṣṭir apavādadṛṣṭir dṛṣṭir mahādṛṣṭiś ca rūpe subhūte bodhisattva imāḥ pañca dṛṣṭīḥ parivarjayitvārūpasvabhāvaṃ nopalabhate rūpasvabhāvam anupalabhamānorūpe rūpaṃ nopalabhate rūpe rūpam anupalabhamānorūpe rūpam upalabhate yo rūpe rūpopalambhaḥ sa eva rūpe rūpānupalambhaḥ sa tena rūpopalambhānupalambhenasarvaprakāraṃ rūpam abhibhūya niryāti yad utānuttarāyai samyaksaṃbodhaye vedanāyāṃ saṃjñāyāṃ saṃskāreṣu vijñāne subhūte bodhi sattva imāḥ pañca dṛṣṭīḥ parivarjayitvā vijñānasvabhāvaṃ nopalabhate vijñānasvabhāvam anupalabhamāno vijñāne vijñānaṃ nopalabhate vijñāne vijñānam anupalabhamāno vijñāne vijñānam upalabhate yo vijñāne vijñānopalambhaḥ sa eva vijñāne vijñānānupalambhaḥ sa tena vijñānopalambhānupalambhena sarvaprakāraṃ vijñānam abhibhūya niryāti yad utānuttarāyai samyaksaṃbodhaye rūpe subhūte bodhisattvena pañca vimatīḥ parijñāya parivarjayitavyāḥ dharmavimatir gatiduḥkhavimatir nirvāṇabuddhabodhisattvadharmavimatir vimatir mahāvimatiś ca vedanāyāṃ saṃjñāyāṃ saṃskāreṣu vijñāne subhūte bodhisattvenapañca vimatīḥ parijñāya parivarjayitavyāḥ dharmavimatir gatiduḥkhavimatir nirvāṇabuddhabodhisattvadharmavimatir vimatir mahāvimatiś ca rūpe subhūte bodhisattva imāḥ pañca vimatīḥ parivarjayitvā rūpasvabhāvaṃ nopalabhate rūpasvabhāvam anupalabhamāno rūpe rūpaṃ nopalabhate rūpe rūpam anupalabhamāno rūpe rūpam upalabhate yo rūpe rūpopalambhaḥ sa eva rūpe rūpānupalambhaḥ sa tena rūpopalambhānupalambhena sarvaprakāraṃ rūpam abhibhūya niryāti yad utānuttarāyai samyaksaṃbodhaye vedanāyāṃ saṃjñāyāṃ saṃskāreṣu vijñāne subhūte bodhisattva imāḥ pañca vimatīḥ parivarjayitvā vijñānasvabhāvaṃ nopalabhate vijñānasvabhāvam anupalabhamāno vijñāne vijñānaṃ nopalabhate vijñāne vijñānam anupalabhamāno vijñāne vijñānam upalabhate yo vijñāne vijñānopalambhaḥ sa eva vijñāne vijñānānupalambhaḥ sa tena vijñānopalambhānupalambhena sarvaprakāraṃ vijñānam abhibhūya niryāti yad utānuttarāyai samyaksaṃbodhaye  rūpe subhūte bodhisattvaḥ paryeṣan rūpaṃ dharmaṃ deśayan rūpe kāyavāṅmanaskarma pariśodhayaṃs tad rūpaṃ yathārutaṃ yathādṛṣṭi yathākhyātaṃ  paryeṣate dharmaṃ deśayati  tasmiṃś ca kāyavāṅmanaskarma pariśodhayati rūpeparyeṣako bodhisattvosamyagvākkarmakathitā veditavyaḥ tasmiṃś ca rūpepariśuddhakāyavāṅmanaskarmā bodhisattvo veditavyaḥ  rūpe subhūte bodhisattvaḥ paryeṣan rūpaṃ dharmaṃ deśayan rūpe kāyavāṅmanaskarma pariśodhayaṃs tad rūpam ayathārutam ayathādṛṣṭi ayathākhyātaṃ  paryeṣate dharmaṃ deśayati  tasmiṃś ca kāyavāṅmanaskarma pariśodhayati rūpe suparyeṣako bodhisattvaḥ samyagvākkarmakathitā veditavyaḥ tasmiṃś ca rūpe pariśuddhakāyavāṅmanaskarmā bo dhisattvo veditavyaḥ  vedanāyāṃ saṃjñāyāṃ saṃskāreṣu vijñāne subhūte bodhisattvaḥ paryeṣan vijñānaṃ dharmaṃ deśayan vijñāne kāyavāṅmanaskarma pariśodhayaṃs tad vijñānaṃ  yathārutaṃ yathādṛṣṭi yathākhyātaṃ paryeṣate dharmaṃ deśayati  tasmiṃś ca kāyavāṅmanaskarma pariśodhayati vijñāneparyeṣako bodhisattvosamyagvākkarmakathitā veditavyaḥ tasmiṃś ca vijñānepariśuddhakāyavāṅmanaskarmā bodhisattvo veditavyaḥ  vijñāne subhūte bodhisattvaḥ paryeṣan vijñānaṃ dharmaṃ deśayan vijñāne kāyavāṅmaskarma pariśodhayaṃs tad vijñānam ayathārutam ayathādṛṣṭi ayathākhyātaṃ  paryeṣate dharmaṃ deśayati  tasmiṃś ca kāyavāṅmanaskarma pariśodhayati vijñāne suparyeṣako bodhisattvaḥsamyagvākkarmakathitā veditavyaḥ tasmiṃś ca vijñāne pariśuddhakāyavāṅmanaskarmā bodhisattvo veditavyaḥ rūpe subhūte bodhisattvaś cittaṃ samādhātukāmaḥ tac ca rūpam adhyātmam adhimucyamāno dvaye dvayam upalabhate adhimokṣyarūpam adhimokṣarūpaṃ ca tatra yo bodhisattvo rūpe yathādhimokṣyam adhimokṣam avavadate yathādhimokṣaṃ vādhimokṣyam avavadate rūpesamyagavavaditābodhisattvo veditavyaḥ tat kasya hetoḥ na hi subhūte adhimokṣyarūpam adhi mokṣarūpāt pṛthaglakṣaṇaṃ vidyate sacet subhūte adhimokṣyarūpamadhimokṣarūpāt pṛthaglakṣaṇaṃ vidyate nānādhi muktānāṃ sattvānāṃ samādhimokṣyebhinnāni darśanāny upalabhyeran na ca svapnādiṣv anālambanādhimokṣa upalabhyeta bālapṛthagjanāś ca rūpe tattvadarśino bhaveyuḥ na ca siddhe yukte nirvikalpādhimokṣe cādhimokṣyarūpam anuvarteta yasmāt tarhi subhūte nānādhimuktānāṃ sattvānāṃ samādhimokṣye bhinnāni darśanāni pravartante svapnādiṣu cānālambanādhimokṣa upalabhyate na ca bālapṛthagjanā rūpe tattvadarśino bhavanti siddhe yukte nirvikalpādhimokṣe cādhimokṣyarūpam anuvartate tasmād adhimokṣyarūpam apṛthaglakṣaṇam adhi mokṣarūpād bodhisattvena draṣṭavyam nānyatra sanimitadṛṣṭiko rūpādhimokṣas tathā yathā samutpannaṃ tad adhimokṣyarūpam tasmād arthonyaḥ khyāti evaṃ paśyan bodhisattvodhimokṣyarūpasaṃjñāṃ vibhāvayati tasyaivaṃ bhavaty adhimokṣyarūpe saty adhimokṣarūpaṃ yujyate nāsatīti viditvādhimokṣarūpabhrāntim upalabhate adhimokṣarūpasaṃjñām api vibhāvayati sa dvayarūpasaṃjñāṃ vibhāvayitvā sarvarūpaṃ nopalabhate sarvaṃ rūpam anupalabhamāno rūpabhrāntim upalabhate rūpabhrāntim upalabhamāno rūpabhrāntinimittam upalabhate rūpabhrāntinimittam upalabhamāno rūpebhrāntidharmān samudānayati rūpebhrāntidharmān samudānayan rūpebhrāntiniṣyandān dharmān samudānayati pūrvam eva cānena rūpabhrāntyabhrāntidharmāḥ samudānītā bhavanti sa rūpebhrāntidharmān abhrāntiniṣyandadharmāṃś ca niśritya sarvabuddhadharmān bhāvayati sattvāṃś ca paripācayati  bu ddhakṣetraṃ ca pariśodhayati kṣipraṃ cānuttarāṃ samyaksaṃbodhimabhisaṃbudhyate evaṃ rūpevavadamāno bodhisattvo mahāsattvaḥ samyagavavaditā bhavati  vedanāyāṃ saṃjñāyāṃ saṃskāreṣu vijñāne subhūte bodhisattvaś cittaṃ samādhātukāmaḥ tac ca vijñānam adhyātmam adhimucyamāno dvaye dvayam upalabhate adhimokṣyavijñānam adhimokṣavijñānaṃ ca  tatra yo bodhisattvo vijñāne yathādhimokṣyam adhimokṣam avavadate yathādhimokṣaṃ vādhimokṣyam avavadate vijñānesamyagavavaditā bodhisattvo  veditavyaḥ  tat kasya hetoḥ na hi subhūte adhimokṣyavijñānam adhimokṣavijñānāt pṛthaglakṣaṇaṃ vidyate  sacet subhūte adhimokṣyavijñānam adhimokṣavijñānāt pṛthaglakṣaṇaṃ vidyate nānādhimuktānāṃ sattvānāṃ samādhimokṣyebhinnāni darśanāny upalabhyeran na ca svapnādiṣv anālambanādhimokṣa upalabhyeta bālapṛthagjanāś ca vijñāne tattvadarśino bhaveyuḥ na ca siddhe yukte nirvikalpādhimokṣe cādhimokṣyavijñānam anuvarteta yasmāt tarhi subhūte nānādhimuktānāṃ sattvānāṃ samādhimokṣye bhinnāni darśanāni pravartante svapnādiṣu cānālambanādhimokṣa upalabhyate na ca bālapṛthagjanā vijñāne tattvadarśino bhavanti siddhe yukte nirvikalpādhimokṣe cādhimokṣyavijñānam anuvartate tasmād adhimokṣyavijñānam apṛthaglakṣaṇam adhimokṣavijñānād bodhisattvenadraṣṭavyam nānyatra sanimittadṛṣṭiko vijñānādhimokṣas tathā yathā samutpannaṃ tad adhimokṣyavijñānam tasmād arthonyaḥ khyāti evaṃ paśyan bodhisattvodhimokṣyavijñānasaṃjñāṃ vibhāvayati tasyaivaṃ bhavaty adhimokṣyavijñāne saty adhimokṣavijñānaṃ yujyate nāsatīti viditvādhimokṣavi jñānabhrāntim upalabhate adhimokṣavijñānasaṃjñām api vibhāvayati sa dvayavijñānasaṃjñāṃ vibhāvayitvā sarvavijñānaṃ nopalabhate sarvavijñānam anupalabhamāno vijñāne bhrāntim upalabhate vijñānabhrāntim upalabhamāno vijñānabhrāntinimittam upalabhate vijñānabhrāntinimittam upalabhamāno vijñānebhrāntidharmān samudānayati vijñānebhrāntidharmān samudānayitvā vijñānebhrāntiniṣyandadharmān samudānayati pūrvam eva cānena vijñānabhrāntyabhrāntidharmāḥ samudānītā bhavanti sa vijñānebhrāntidharmān abhrāntiniṣyandadharmāṃś ca niśritya sarvabuddhadharmān bhāvayati sattvāṃś ca paripācayati buddhakṣetraṃ ca pariśodhayati kṣipraṃ cānuttarāṃ samyaksaṃbodhim abhisaṃbudhyate evaṃ vijñānevavadamāno bodhisattvaḥ samyagavavaditā veditavyaḥ rūpe subhūte bodhisattvena mahāsattvena pañcākārā maitrī bhāvayitavyā saddharmopasaṃhārā maitrī laukikasukhopasaṃhārāmaitrī lokottarasukhopasaṃhārā maitrī maitrī mahāmaitrī ca  vedanāyāṃ saṃjñāyāṃ saṃskāreṣu vijñāne subhūte bodhisattvenamahāsattvena pañcākārā maitrī bhāvayitavyā saddharmopasaṃhārā maitrī laukikasukhopasaṃhārā maitrī lokottarasukhopasaṃhārā maitrī maitrī mahāmaitrī ca rūpe subhūte bodhisattvena mahāsattvena pañcākārā karuṇā bhāvayitavyā asaṃgrahakaruṇā saṃyogakaruṇāpy asaṃyogakaruṇā karuṇā mahākaruṇā ca vedanāyāṃ saṃjñāyāṃ saṃskāreṣu vijñāne subhūte bodhisattvenamahāsattvena pañcākārā karuṇā bhāvayitavyā asaṃgrahakaruṇā saṃyogakaruṇāpy asaṃyogakaruṇā karuṇā mahākaruṇā ca rūpe subhūte bodhisattvena mahāsattvena pañcākārā muditā bhāvayitavyā  saddharmaprasādābhiṣyandanā nugrahānumodanā muditā laukikasukhābhiṣyandanānugrahānumodanā muditā lokottarasukhābhiṣyandanānugrahānumodanā muditā  muditā mahāmuditā ca  vedanāyāṃ samjñāyāṃ saṃskāreṣu vijñāne subhūte bodhisattvenamahāsattvena pañcākārā muditā bhāvayitavyā  saddharmaprasādābhiṣyandanānugrahā numodanā muditā laukikasukhābhiṣyandanānugrahānumodanā muditā lokottarasukhābhiṣyandanānugrahānumodanā muditā  muditā mahāmuditā ca rūpe subhūte bodhisattvena mahāsattvena pañcakāropekṣā bhāvayitavyā  asaddṛṣṭyasaṃkleśopasaṃhāropekṣā sarvadoṣaparivarjanāsaṃkleśopasaṃhāropekṣā sarvaguṇaparigrahāsaṃkleśopasaṃhāropekṣopekṣā mahopekṣā ca   vedānāyāṃ saṃjñāyāṃ saṃskāreṣu vijñāne subhūte bodhisattvenamahāsattvena pañcākāropekṣā bhāvayitavyā asaddṛṣṭyasaṃkleśopasaṃhāropekṣā sarvadoṣaparivarjanāsaṃkleśopasaṃhāropekṣā sarvaguṇaparigrahāsaṃkleśopasaṃhāropekṣopekṣā mahopekṣā ca  rūpe subhūte dānapāramitāyāṃ prayuktena bodhisattvena mahāsattvena pañcākāraṃ dānaṃ bhāvayitavyam pratijñādānam āmiṣābhayapratipattidānaṃ dharmapratipattidānaṃ  dānaṃ mahādānaṃ ca  vedanāyāṃ saṃjñāyāṃ saṃskāreṣu vijñāne subhūte dānapāramitāyāṃ prayuktena bodhisattvena mahāsattvena pañcākāraṃ dānaṃ bhāvayitavyam pratijñādānaṃ āmiṣābhayapratipattidānaṃdharmapratipattidānaṃ dānaṃ mahādānaṃ ca rūpe subhūte śīlapāramitāyāṃ prayuktena bodhisattvena mahāsattvena pañcākāraṃ śīlaṃ bhāvayitavyam samādānasāṃketikaśīlaṃ dhyānasaṃvaraśīlam anāsravasaṃvaraśīlaṃ śīlaṃ mahāśīlaṃ ca  vedanāyāṃ saṃjñāyāṃ saṃskāreṣu vijñāne subhūte śīlapāramitāyāṃ prayuktena bodhisattvena mahāsattvena pañcākāraṃ śīlaṃ bhāvayitavyam samādānasāṃketikaśīlaṃ dhyānasaṃvaraśīlam anāsravasaṃvaraśīlaṃ śīlaṃ mahāśīlaṃ ca rūpe subhūte kṣāntipāramitāyāṃ prayuktena bodhisattvenamahāsattvena pañcākārā kṣāntir bhāvayitavyā sattvāpakāramarṣaṇā kṣāntir duḥkhādhivāsanakṣāntir dharmanidhyānakṣāntiḥ kṣāntir mahākṣāntiś ca vedanāyāṃ saṃjñāyāṃ saṃskāreṣu vijñāne subhūte kṣāntipāramitāyāṃ prayuktena bodhisattvena mahāsattvena pañcākārā kṣāntir bhāvayitavyā sattvāpakāramarṣaṇā kṣāntir duḥkhādhivāsanakṣāntir dharmanidhyānakṣāntiḥ kṣāntir mahākṣāntiś ca rūpe subhūte vīryapāramitāyāṃ prayuktena bodhisattvena mahāsattvena pañcākāraṃ vīryaṃ bhāvayitavyam uddeśasvādhyāyacittavīryaṃ sarvadoṣaparivarjanavīryaṃ sarvaguṇaparigrahavīryaṃ vīryaṃ mahāvīryaṃ ca vedanāyāṃ saṃjñāyāṃ saṃskāreṣu vijñāne subhūte vīryapāramitāyāṃ prayuktena bodhisattvena mahāsattvena pañcākāraṃ vīryaṃ bhāvayitavyam uddeśasvādhyāyacittavīryaṃ sarvadoṣaparivarjanavīryaṃ sarvaguṇaparigrahavīryaṃ vīryaṃ mahāvīryaṃ ca rūpe subhūte dhyānapāramitāyāṃ prayuktena bodhisattvena mahāsattvena pañcākāraṃ dhyānaṃ bhāvayitavyam vyañjanasāpekṣakuśaladhyānaṃ vyañjananirapekṣādiviśuddhalaukikakuśaladhyānaṃ lokottarakuśaladhyānaṃ dhyānaṃ mahādhyānaṃ ca vedanāyāṃ saṃjñāyāṃ saṃskāreṣu vijñāne subhūte dhyānapāramitāyāṃ prayuktena bodhisattvena mahāsattvena pañcākāraṃ dhyānaṃ bhāvayitavyam vyañjanasāpekṣa kuśaladhyānaṃ vyañjananirapekṣādiviśuddhalaukikakuśaladhyānaṃ lokottarakuśaladhyānaṃ dhyānaṃ mahādhyānaṃ ca rūpe subhūte prajñāpāramitāyāṃ prayuktena bodhisattvena mahāsattvena pañcākārā prajñā bhāvayitavyā  vyañjanasāpekṣakuśaladhyānāśritā prajñā vyañjananirapekṣādiviśuddhalaukikadhyānāśritā prajñā lokottaradhyānāśritā prajñā prajñā mahāprajñā vedanāyāṃ saṃjñāyāṃ saṃskāreṣu vijñāne subhūte prajñāpāramitāyāṃ prayuktena bodhisattvena mahāsattvena pañcākārā prajñā bhāvayitavyā  vyañjanasāpekṣakuśaladhyānāśritā prajñā vyañjananirapekṣādiviśuddhalaukikadhyānāśritā prajñā lokottaradhyānāśritā prajñā prajñā mahāprajñā rūpe subhūte kalyāṇamitrasevāprayuktena bodhisattvena mahāsattvena pañcākārayā kalyāṇamitrasevayā kalyāṇamitraṃ sevitavyam śravaṇasevayopasthānaparicaryāśikṣānuvidhānasevayā pratipattyārādhanasevayā sevayā mahāsevayā ca vedanāyāṃ saṃjñāyāṃ saṃskāreṣu vijñāne subhūte kalyāṇamitrasevāprayuktena bodhisattvena mahāsattvena pañcākārayākalyāṇamitrasevayā kalyāṇamitraṃ sevitavyam śravaṇasevayopasthānaparicaryāśikṣānuvidhānasevayā pratipattyārādhanasevayā sevayā mahāsevayā ca evaṃ kalyāṇamitraṃ sevamāno bodhisattvo mahāsattvo vimokṣopāyaṃ ca parigṛhṇāti bahu ca puṇyaṃ prasūyate kṣipram anuttarāyai samyaksaṃbodhaye niryāti  rūpe subhūte tathāgatapūjāprayuktena bodhisattvena mahāsattvena pañcākārayā tathāgatapūjayā tathāgataḥ pūjayitavyaḥ vicitrastotropahārapūjayā lābhasatkāropasaṃhārapūjayā pratipattyārādhanapūjayā pūjayā mahāpūjayā ca  vedanāyāṃ saṃjñāyāṃ saṃskāreṣu vijñāne subhūte tathāgatapūjāprayuktena bodhisattvena mahāsattvena pañcākārayā tathāgatapūjayā tathāgataḥ pūjayitavyaḥ vicitrastotropahārapūjayālābhasatkāropasaṃhārapūjayā pratipattyārādhanapūjayā pūjayā mahāpūjayā ca evaṃ tathāgatapūjāyāṃ prayuktasya bodhisattvasya mahāsattvasyānantāparyanteṣu daśasu dikṣu lokadhātuṣu buddhabodhisattvā varṇaṃ bhāṣante sadevamānuṣāsurāc ca lokāl lābhasatkāraṃ pratilabhate apramāṇāṃś ca sattvān paripācayati buddhakṣetraṃ ca pariśodhayati kṣipraṃ cānuttarāṃ samyaksaṃbodhim abhisaṃbudhyate rūpe subhūte dānapāramitāyāṃ prayukto bodhisattvo mahāsattvaḥ sanimittaṃ dānaṃ bhāvayan na kṣipraṃ dānapāramitāṃ paripūrayati animittaṃ tu dānaṃ bhāvayan kṣipraṃ dānapāramitāṃ paripūrayati kathaṃ ca subhūte bodhisattvo rūpe sanimittaṃ dānaṃ bhāvayaty animittaṃ vā  sacet subhūte bodhisattvo rūpe dānam adhimucyamānodhimokṣyadānaṃ vopalabhatedhimokṣadānaṃ vā sanimittaṃ bodhisattvo rūpe dānaṃ bhāvayatīti  veditavyam   rūpe subhūte bodhisattvo dānam adhimucyamāno nādhimokṣyadānam upalabhate nādhimokṣadānaṃ vā yad uta rūpasvabhāvānupalambhena tathābhāvānupalambhena  prakṛtyanupalambhena rūpenimittaṃ bodhisattvo dānaṃ bhāvayatīti veditavyam vedanāyāṃ saṃjñāyāṃ saṃskāreṣu vijñāne subhūte dānapāramitāyāṃ prayukto bodhisattvaḥ sanimittaṃ dānaṃ bhāvayanna kṣipraṃ dānapāramitāṃ paripūrayati animittaṃ tu dānaṃ bhāvayan kṣipraṃ dānapāramitāṃ paripūrayati kathaṃ ca subhūte bodhisattvo vijñāne sanimittaṃ dānaṃ bhāvayaty animittaṃ vā sacet subhūte bodhisattvovijñāne dānam adhimucyamānodhimokṣyadānaṃ vopalabhatedhimokṣadānaṃ vā sanimittaṃ dānaṃ bodhisattvo vijñāne bhāvayatīti veditavyam  vijñāne subhūte bodhisattvo dānam adhimucyamāno nādhimokṣyadānam upalabhate nādhimokṣadānaṃ vā yad uta vijñānasvabhāvānupalambhena tathābhāvānupalambhena  prakṛtyanupalambhena vijñānenimittaṃ bodhisattvo dānaṃ bhāvayatīti veditavyam   evaṃ śīle kṣāntau vīrye dhyāne prajñāyāṃ ca peyālaṃ kartavyam rūpe subhūte bodhisattvena śūnyatāsamādhiḥ parijñeyaḥ katamaś ca subhūte rūpe śūnyatāsamādhiḥ yā subhūte rūpebhāva śūnyatāṃ tathābhāvaśūnyatāṃ prakṛtiśūnyatāṃ cālambanīkṛtya cittasyaikāgratāyaṃ rūpe śūnyatāsamādhiḥ evaṃ ca bodhisattvena rūpe śūnyatāsamādhiḥ parijñeyaḥ vedanāyāṃ saṃjñāyāṃ saṃskāreṣu vijñāne subhūte bodhisattvenaśūnyatāsamādhiḥ parijñeyaḥ katamaś ca subhūte vijñāneśūnyatāsamādhiḥ yā subhūte vijñānebhāvaśūnyatāṃ tathābhāvaśūnyatāṃ prakṛtiśūnyatāṃ cālambanīkṛtyacittasyaikāgratāyaṃ vijñāne śūnyatāsamādhiḥ evaṃ ca bodhisattvenavijñāne śūnyatāsamādhiḥ parijñeyaḥ rūpe subhūte bodhisattvenānimittaḥ samādhiḥ parijñeyaḥ katamaś ca subhūte rūpenimittasamādhiḥ yā subhūte bodhisattvasya rūpebhāvaśūnyatāṃ tathābhāvaśūnyatāṃ prakṛtiśūnyatām evaṃ ca manasikurvato nirud  dhe nimittebhāvanimittānusārivijñānavirahitā tathābhāvanimittānusārivijñānavirahitā bhāvābhāvanimittānusārivijñānavirahitā cittasyaikāgratāyaṃ  subhūte rūpenimittaḥ samādhiḥ  evaṃ ca bodhisattvena rūpenimittaḥ samādhiḥ parijñeyaḥ vedanāyāṃ saṃjñāyāṃ saṃskāreṣu vijñāne subhūte bodhisattvenānimittaḥ samādhiḥ parijñeyaḥ  katamaś casubhūte vijñānenimittaḥ samadhiḥ yā subhūte bodhisattvasya vijñānebhāvaśūnyatāṃ tathābhāvaśūnyatāṃ prakṛtiśūnyatām evaṃ ca manasikurvato niruddhe nimittebhāvanimittānusārivijñānavirahitā tathābhāvanimittānusārivijñānavirahitā bhāvābhāvanimittānusārivijñānavirahitā subhūte vijñānenimittaḥ samādhiḥ evaṃ ca bodhisattvena vijñānenimittaḥ samādhiḥ parijñeyaḥ rūpe subhūte bodhisattvenāpraṇihitaḥ samādhiḥ parijñeyaḥ katamaś ca subhūte rūpepraṇihitaḥ samādhiḥ yā subhūte rūpe śūnyatānimittasamādhilābhino rūpebhāva  nimittapratikūlālambanā tathābhāvanimittapratikūlālambanā bhāvābhāvanimittapratikūlālambanā cittasyaikāgratāyaṃ subhūte rūpepraṇihitasamādhiḥ evaṃ ca bodhisattvena rūpepraṇihitaḥ samādhiḥ parijñeyaḥ vedanāyāṃ saṃjñāyāṃ saṃskāreṣu vijñāne subhūte bodhisattvenāpraṇihitasamādhiḥ parijñeyaḥ katamaś ca subhūte vijñānepraṇihitasamādhiḥ yā subhūte vijñāne śūnyatānimittasamādhilābhino vijñānebhāvanimittapratikūlālambanātathābhāvanimittapratikūlālambanā bhāvābhāvanimittapratikūlālambanācittasyaikāgratāyaṃ subhūte vijñānepraṇihitasamādhiḥ evaṃ ca bodhisattvena vijñānepraṇihitasamādhiḥ parijñeyaḥ  rūpe subhūte bodhisattvena tribhir arthair anityatā parijñeyā asadarthena vināśārthena samalāmalārthena ca vedanāyāṃ saṃjñāyāṃ saṃskāreṣu vijñāne subhūte bodhisattvenatribhir arthair anityatā parijñeyā asadarthena vināśārthena samalāmalārthena ca rūpe subhūte bodhisattvena tribhir arthair duḥkhatā parijñeyā abhiniveśārthena trividhalakṣaṇārthena sambandhārthena ca vedanāyāṃ saṃjñāyāṃ saṃskāreṣu vijñāne subhūte bodhisattvenatribhir arthair duḥkhatā parijñeyā abhiniveśārthena trividhalakṣaṇārthena sambandhārthena ca rūpe subhūte bodhisattvena tribhir arthair anātmatā parijñeyā abhāvānātmārthena tathābhāvānātmārthena prakṛtyanātmārthena ca vedanāyāṃ saṃjñāyāṃ saṃskāreṣu vijñāne subhūte bodhi sattvena tribhir arthair anātmatā parijñeyā abhāvānātmārthena tathābhāvānātmārthena prakṛtyanātmārthena ca rūpe subhūte bodhisattvena tribhir arthair nirvāṇaśāntatāparijñeyā abhāvātyantaśāntyarthena tathābhāvaśāntyarthenaprakṛtiviśuddhiśāntyarthena ca vedanāyāṃ saṃjñāyāṃ saṃskāreṣu vijñāne subhūte bodhisattvenatribhir arthair nirvāṇaśāntatā parijñeyā abhāvātyantaśāntyarthenatathābhāvaśāntyarthena prakṛtiviśuddhiśāntyarthena ca  idam avocad bhagavān āttamanāḥ sthavirasubhūtis tāś ca bhikṣubhikṣuṇyupāsakopāsikāḥ sadevamānuṣāsuragandharvaś ca loko bhagavato bhāṣitam abhyanandann  iti  āryabhagavatī prajñāpāramitā svabhāvapraveśikā pañcaśatikā