 Bhadracaryādeśanā I yāvata keci daśaddiśi loke sarvatriyadhvagatā narasihāḥ tān ahu vandami sarvi aśeṣān kāyatu vāca manena prasannaḥ 
  II kṣetrarajopanakāyapramāṇaiḥ sarvajināna karomi praṇāmam sarvajinābhimukhena manena bhadracarīpraṇidhānabalena 
 III ekarajāgri rajopamabuddhā buddhasutāna niṣaṇṇaku madhye evam aśeṣata dharmatadhātu sarvādhimucyami pūrṇa jinebhiḥ 
  IV teṣu ca akṣayavarṇasamudrān sarvasvarāṅgasamudrarutebhiḥ sarvajināna guṇān bhaṇamānas tān sugatān stavamī ahu sarvān 
 V puṣpavarebhi ca mālyavarebhir vādyavilepanachatravarebhiḥ 
 dīpavarebhi ca dhūpavarebhiḥ pūjana teṣu jināna karomi 
 VI vastravarebhi ca gandhavarebhiś cūrṇapuṭebhi ca merusamebhiḥ sarvaviśiṣṭaviyūhavarebhiḥ pūjana teṣu jināna karomi 
 VII yā ca anuttara pūja udārā tān adhimucyami sarvajinānām bhadracarīadhimuktibalena vandami pūjayamī jina sarvān 
  VIII yac ca kṛta mayi pāpu bhaveyyā rāgatu dveṣatu mohavaśena kāyatu vāca manena tathaiva ta pratideśayamī ahu sarvam 
 IX yac ca daśaddiśi puṇya jagasya śaikṣaaśaikṣapratyekajinānām buddhasutān' atha sarvajinānā ta anumodayamī ahu sarvam 
  X ye ca daśaddiśi lokapradīpā bodhi vibudhya asaṅgata prāptāḥ tān ahu sarvi adhyeṣami nāthāś cakru anuttaru varttanatāyai 
 XI ye'pi ca nirvṛti darśitukāmās tān abhiyācami prāñjalibhūtaḥ kṣetrarajopamakalpa sthihantu sarvajagasya hitāya sukhāya 
  XII vandanapūjanadeśanatāya modan'adhyeṣanayācanatāya yac ca śubha mayi sacitu kicid bodhayi nāmayamī ahu sarvam 
  XIII pūjita bhontu atītaku buddhā ye ca dhriyanti daśaddiśi loke ye ca anāgata te laghu bhontu pūrṇamanoratha bodhivibuddhā 
 XIV yāvata keci daśaddiśi kṣetrās te pariśuddha bhavantu udārāḥ bodhidrumendragatebhi jinebhir buddhasutebhi ca bhontu prapūrṇāḥ 
  XV yāvata keci daśaddiśi sattvās te sukhitāḥ sada bhontu arogāḥ sarvajagasya ca dharmiku artho bhontu pradakṣiṇu ṛdhyatu āśā 
 XVI bodhicari ca aha caramāṇo bhavi jātismaru sarvagatīṣu sarvasu janmasu cyutyupapattī pravrajito ahu nityu bhaveyyā 
  XVII sarvajinān' anuśikṣayamāṇo bhadracari paripūrayamāṇaḥ śilacari vimalā pariśuddhā nityam akhaṇḍam acchidra careyam 
 XVIII devarutebhi ca nāgarutebhir yakṣakumbhāṇḍamanuṣyarutebhiḥ yāni ca sarvarutāni jagasya sarvaruteṣv ahu deśayi dharmam 
  XIX peśalu pāramitāsv abhiyukto bodhiyi cittu ma jātu vimuhyet ye'pi ca pāpaka āvaraṇīyās teṣu parikṣayu bhotu aśeṣam 
 XX karmatu kleśatu mārapathāto lokagatīṣu vimuktu careyam padma yathā salilena aliptaḥ sūrya śaśī gagane'va asaktaḥ 
  XXI sarvi apāyadukhā praśamanto sarvajagat sthāpayamānaḥ sarvajagasya hitāya careya yāvata kṣetrapathā diśa tāsu 
 XXII sattvacari anuvartayamāno bodhicari paripūrayamāṇaḥ bhadracari ca prabhāvayamānaḥ sarvi anāgatakalpa careyam 
  XXIII ye ca sabhāgata mama caryāye tebhi samāgamu nityu bhaveyyā kāyatu vācatu cetanato vā ekacaripraṇidhāna careyam 
 XXIV ye'pi ca mitrā mama hitakāmā bhadracarīya nidarśayitāraḥ tebhi samāgamu nityu bhaveyyā tāś ca aha na virāgayi jātu 
  XXV dhārayamāṇu jināna saddharma bodhicari paridīpayamānaḥ bhadracari ca viśodhayamānaḥ sarvi anāgatakalpa careyam 
 XXVI samukha nityam aha jina paśye buddhasutebhi parīvṛtu nāthān teṣu ca pūja kareya udārā sarvi anāgatakalpamakhinnāḥ 
  XXVII sarvabhaveṣu ca sasaramāṇaḥ puṇyatu jñānatu akṣayaprāptaḥ prajñaupāyasamādhivimokṣaiḥ sarvaguṇair bhavi akṣayakośaḥ 
 XXVIII ekarajāgri rajopamakṣetrā tatra ca kṣetri acintiya buddhān buddhasutāna niṣaṇṇaku madhye paśyiya bodhicari caramāṇaḥ 
  XXIX evam aśeṣata sarvadiśāsu vālapatheṣu triyadhvapramāṇān buddhasamudr' atha kṣetrasamudrān otari cārikakalpa samudrān 
 XXX ekasvarāṅgasamudrarutebhiḥ sarvajināna svarāṅgaviśuddhim sarvajagasya yath' āśayaghoṣān buddhasarasvatim otari nityam 
  XXXI teṣu ca akṣayaghoṣaruteṣu sarvatriyadhvagatāna jinānām cakranaya parivartayamāno buddhibalena aha praviśeyam 
 XXXII ekakṣaṇena anāgata sarvān kalpapraveśa aha praviśeyam ye'pi ca kalpa triyadhvapramāṇās tān kṣaṇakoṭipraviṣṭa careyam 
  XXXIII ye ce triyadhvagatā narasihās tān ahu paśyiya ekakṣaṇena teṣu ca gocarim otari nitya māyagatena vimokṣabalena 
 XXXIV ye ca triyadhvasu kṣetraviyūhās tān abhinirhari ekarajāgre evam aśeṣata sarvadiśāsu otari kṣetraviyūha jinānām 
  XXXV ye ca anāgata lokapradīpās teṣu vibudhyana cakrapravṛttim nirvṛtidarśana niṣṭhapraśānti sarvi aha upasakrami nāthān 
 XXXVI ṛddhibalena samantajavena yānabalena samantamukhena caryabalena samantaguṇena maitrabalena samantagatena 
 XXXVII puṇyabalena samantaśubhena jñānabalena asaṅgagatena prajñaupāyasamādhibalena bodhibala samudānayamānaḥ 
 XXXVIII karmabala pariśodhayamānaḥ kleśabala parimardayamānaḥ mārabala abala karamāṇaḥ pūrayi bhadracarībala sarvān 
  XXXIX kṣetrasamudra viśodhayamānaḥ sattvasamudra vimocayamānaḥ dharmasamudra vipaśyayamāno jñānasamudra vigāhayamānaḥ 
 XL caryasamudra viśodhayamānaḥ praṇidhisamudra prapūrayamāṇaḥ buddhasamudra prapūjayamānaḥ kalpasamudra careyam akhinnaḥ 
  XLI ye ca triyadhvagatāna jinānā bodhicaripraṇidhānaviśeṣāḥ tān ahu pūraya sarvi aśeṣān bhadracarīya vibudhyiya bodhim 
 XLII jyeṣṭhaku yaḥ sutu sarvajinānā yasya ca nāma samantatabhadraḥ tasya vidusya sabhāgacarīye nāmayamī kuśala imu sarvam 
  XLIII kāyatu vāca manasya viśuddhiś caryaviśuddhy atha kṣetraviśuddhiḥ yādṛśa nāmana bhadravidusya tādṛśa bhotu sama mama tena 
 XLIV bhadracarīya samantaśubhāye mañjuśirīpraṇidhāna careyam sarvi anāgatakalpam akhinnaḥ pūrayi tā kriya sarvi aśeṣām 
  XLV no ca pramāṇu bhaveyya carīye no ca pramāṇu bhaveyya guṇānām apramāṇa cariyāya sthihitvā jānayi sarvi vikurvitu teṣām 
 XLVI yāvata niṣṭha nabhasya bhaveyyā sattva aśeṣata niṣṭha tathaiva karmatu kleśatu yāvata niṣṭhā tāvataniṣṭha mama praṇidhānam 
  XLVII ye ca daśaddiśi kṣetra anantā ratnaalakṛtu dadyu jinānām divya ca mānuṣa saukhya viśiṣṭā kṣetrarajopamakalpa dadeyam 
 XLVIII yaś ca ima pariṇāmanarāja śrutva sakṛj janayed adhimuktim bodhivarām anuprārthayamāno agru viśiṣṭa bhaved imu puṇyam 
  XLIX varjita tena bhavanti apāyā varjita tena bhavanti kumitrāḥ kṣipru sa paśyati ta amitābha yasy imu bhadracaripraṇidhānam 
 L lābha sulabdha sujīvitu teṣā svāgata te imu mānuṣa janma yādṛśa so hi samantatabhadras te'pi tathā nacireṇa bhavanti 
  LI pāpaka pañca anantariyāṇi yena ajñānavaśena kṛtāni so imu bhadracari bhaṇamānaḥ kṣipru parikṣayu bhoti aśeṣam 
 LII jñānatu rūpatu lakṣaṇataś ca varṇatu gotratu bhotirupetaḥ tīrthikamāragaṇebhir adhṛṣyaḥ pūjitu bhoti sa sarvatriloke 
 LIII kṣipru sa gacchati bodhidrumendra gatva niṣīdati sattvahitāya budhyati bodhi pravartayi cakra dharṣayi māru sasainyaku sarvam 
  LIV yo imu bhadracaripraṇidhāna dhārayi vācayi deśayito vā buddha vijānati yo'tra vipāko bodhi viśiṣṭa ma kāṅkṣa janetha 
 LVI sarvatriyadhvagatebhi jinebhir yā pariṇāmana varṇita agrā tāya aha kuśala imu sarva nāmayamī varabhadracarīye 
  LVII kālakṛyā ca aha karamāṇo āvaraṇān vinivartiya sarvān samukha paśyiya ta amitābha ta ca sukhāvatikṣetra vrajeyam 
  LVIII tatra gatasya imi praṇidhānā āmukhi sarvi bhaveyyu samagrāḥ tāś ca aha paripūrya aśeṣān sattvahita kari yāvata loke 
 LIX tahi jinamaṇḍali śobhani ramye padmavare rucire upapannaḥ vyākaraṇa ahu tatra labheyyā samukhato amitābhajinasya 
 LX vyākaraṇa pratilabhya ca tasmin nirmitakoṭiśatebhir anekaiḥ sattvahitāni bahūny ahu kuryā dikṣu daśasv api buddhibalena 
  LXII bhadracari pariṇāmya yadāpta puṇyam anantam atīva viśiṣṭam tena jagad vyasanaughanimagna yātv amitābhapuri varam eva 
 LXI bhadracaripraṇidhāna paṭhitvā yat kuśala mayi sacitu kicit ekakṣaṇena samṛdhyatu sarva tena jagasya śubha praṇidhānam  
