ReferenceJaim  Jaimini Mimamsasutra  unclearśāstradīpikā prathamādhyāye prathamastarkapādaḥ lakṣmīkaustubhavakṣasaṃ muraripuṃ śaṅkhāsikaumodakīhastaṃ padmapalāśatāmranayanaṃ pītāmbara śārṅgiṇam medhaśyāmamudārapīvaracaturbāhuṃ pradhānātparaṃ śrīvatsāṅkamanāthanāthamamṛtaṃ vande mukundaṃ mudā  nyāyābhāsatamaśchannaśāstratattvārthadarśikām kumārilamatenāhaṃ kariṣye śāstradīpikām  athāto dharmajijñāsā  Jaim anena sūtreṇa prārīpsitasya śāstrasya śrotṛpravṛttisiddhaye dharmajñānaṃ prayojanaṃ kathyate yadā hi dharmajijñāsā kartavyetyukte śāstramārabhyamāṇaṃ dṛśyate tadā nūnamidaṃ śāstraṃ dharmajñānaprayojanamityavagamyate viditaṃ tāvatprayojanam saṃbandho pi śāstrasya prastāvaheturvaktavyaḥ yathā śastrāntareṣu śiṣyapraśnānantaryādisaṃbandhaḥ prastāvako varṇyate tathehāpiśāstrārambhe śiṣyapraśnānantaryādisaṃbandhaḥ prastāvako varṇyate tathehāpi śāstrārambheprayojakānāṃ saṃbandhānāmanyatamo vaktavyaḥ anena saṃbandhenedaṃ śāstramāyātamiti anyathā hyasaṃbaddhapralapitaṃ syāt satyam ihatu ya evāyaṃ prayojanena saha śāstrasya sādhyasādhanatvasaṃbandhaḥ sa eva śāstrasya prastāvako nānyaḥ bhavati hi sādhanatvameva sādhyārthinaḥ sādhane pravṛttihetuḥ sacāyaṃ saṃbandhaḥ prayojanoktyaivārthajjñāyata iti na sūtrakāreṇa pṛthagukta ityadoṣaḥ atredaṃ cintyate kimadhyayanānantaraṃ dharmajijñāsayā gurugṛhe sthātavyamuta gurugṛhātsamāvartitavyamiti yadi hi svādhyāyādhyayanavidhinā dharmamātrārthamadhyayanaṃ svardādyarthena vidhīyatetatasmānmātreṇaiva śāstrārthasya samāptatvāt adhītyasnāyāt iti smṛtivacanabalenaca samāvartitavyamiti adhyayanavidhivicāraḥ athākṣaragrahaṇādiparamparopajāyamānavākyārthajñānārthamadhyayanaṃ vidhīyate tatastasya vicāramantareṇāsaṃbhavādadhyayanavidhinaivārthādvicāro vihita iti gurugṛha evāvasthāya vicārayitavyo dharmaḥ tatra vināpi vidhinā jñānalābhānnahi tadarthatā kalpyastu vighisāmarthyātsvargo viśvajidādivat svādhyāyasaṃskāradvāreṇādhyayanasyārthajñānahetutvaṃ vinaiva vidhinā pramāṇāntareṇa siddhameveti tādardhye vidhyānarthakyam nacāvaghātādividhivanniyamārthatvam avadhāto hi darśapūrṇamāsapūrve niyamyate avaghātaniṣpannaireva taṇḍulairapūrvaṃ sidhyatīti na taṇḍulasvarūpepramāṇāntaravirodhāt tadvadihāpi jñānasyādhyayanamantareṇāpi darśanāttatsvarūpe niyamāsaṃbhavāt kratvapūrveṣvevādhyayananiyamo vidhātavyaḥ adhītaireva vedairavagatāni karmāṇi phaladānīti nacaivaṃ yuktam akratvarthatvādadhyayanasya anārabhyādhītatvātśrutyādyabhāvāccākratvarthatvam  tasmādadṛṣṭārthameva svādhyāyādhyayanamityadhyayanamātreṇa samāpte śāstrārthe gurugṛhātsamāvartitavyamiti prāpte bhidhīyate labhyamāne phale  dṛṣṭe nādṛṣṭaparikalpanā  vidheśca niyamārthatvānnānarthakyaṃ bhaviṣyati  tathāhi asatyadhyayanavidhāvagnihotrādiśāstrāṇi vidvāṃsamalabhamānānyavidvāṃsamevādhikṛtya vidyāmantareṇānuṣṭhānāsaṃbhavādvidyāmākṣipatyaviśeṣāccaturo  varṇānadhikuryuḥ  satitvadhyayanavidhau traivarṇikānāmeva viduṣāmadhikāro bhavati na turīyādeḥ tathāhi vasante brāhmaṇamupanayītagrīṣme rājanyaṃśaradivaiśyam iti dvitīyānirdeśādupanayanasaṃskṛtāstraivarṇikāḥ kimasmābhiḥ kartavyamityapekṣante tatsaṃnidhau cādhyayanamanirdiṣṭakartṛkaṃ vidhīyamānaṃ kartāramapekṣate tatrāpekṣāsaṃnidhiyogyatvairevaṃ vijñāyate traivarṇikairevopanītairakṣaragrahaṇenādhyayanādiparamparayārthajñānaṃ kartavyamiti evañca phalavadadhyayanakarkatṛbhūtamāṇavasaṃskāratvādupanayanamadhyayanīṅgaṃadhyayanamapi dṛṣṭārthajñānārthamarthajñānaṃ tvanuṣṭhānaupayikatvātprasiddhaphalakameveti sarveṣāṃ phalavattvam adhyayanādhikāraniyamaḥ evañca traivarṇikeṣu vidvasu labdheṣu nāgnihotrādividhayaścaturthavarṇasya vidyāmākṣipantikintu traivārṇikāneva viduṣo dhikurvanti so yamadhikāraniyamo paśūdrādhikaraṇe vakṣyamāṇo dhyayanavidhiprasādalabhya iti phalavāneva vidhiḥ tenārthajñānāvasānamadhyayanamadhyayanavidhinā vidhīyata iti vicāramantareṇa tadanupapatteradhyayanavidhirevavicāramākṣipaṃstadviruddhaṃ smārtā snānaṃ bādhayata iti siddhamadhyayanānantaraṃdharmajijñāsā kartavyeti  kecitpunarācāryakaraṇavidhiprayuktatvamadhyayanasyāṅgīkṛtya kimācāryakasiddhirevādhyayanasya prayojanamutārthajñānamiti vicāryaantaraṅgatvādarthajñānamityāhuḥ kiṃ punaḥ kāraṇamācāryakaraṇavidhiprayuktatve dhyayanasyaadhyayanavidheradhikāriśūnyatvādācāryakaraṇavidhiprayuktyā cātmalābhe viśvajidādivatphalakalpanānupapattiḥ kaḥ punarācāryakaraṇavidhiḥkathaṃ vā tenādhyayanasya prayuktiḥ ucyate upanīya tu yaḥ śiṣyaṃ vedamadhyāpayeddvijaḥ sakalpaṃ sahahasyaṃ ca tamācārya pracakṣate iti smṛtyanumitaḥ upanīyādhyāpanenācāryakaṃ kuryād ityācāryakaraṇavidhiḥ atra cādhyāpanamācāryatvasādhanam upanayanaṃ tu ktvāpratyayāttasyaivāṅgam tacca kena dvāreṇādhyāpalasyopakarotītyapekṣāyāṃ upaneyāsattirevājya dvāramaṅgīkriyate liṅgāt tadupaneyo pi nākiñcitkaro ṅgamiti tadvyāpāratvenādhyavasīyate tadevaṃ svāṅgabhūtamupanayanaṃ prayuñjāno dhyāpanavidhistaddvāreṇādhyayanaṃ prayuṅkte tadetadanupapannam tathāhi niyogārthasyādhyayanasyācāryakaprayojanārthajñānaprayojanatā vā na śakyate śāstreṇa bodhayituṃ sādhyadvayasyaikatrāsaṃbhavāt niyogārthataiva śāstreṇa bodhyate arthajñānārthatāyāṃ tvanujñāmātramiticet tathāpyarthadvayaṃ syādeva kiñcaivaṃ sakṛduccaritasya liṅpratyayasya vidhyarthatvamanujñārthatvaṃ ceti vairūpyamapi syāt tena saṃśaya evānupapannaḥ tathā siddhānto pyanupapanna eva pramāṇāntarasiddhatvādarthajñānārthatvaṃ na śāstragocaratāmanubhavatīti  tatra yadevāsmadabhipretaṃ vidherniyamārthatvaṃ mahatā prayatnena bhavadbhirdūṣitaṃ tadeva bhavadbhirapi muktalajjairananyagatikatvādāśrayaṇīyamāpannam niyamānaṅgīkāre ca pūrvapakṣa eva śreyānāpadyate ācāryatvasyādṛṣṭatvena prayojanatopapatteḥ arthajñānārthatve cādhyayanaṃ svādhyāyasaṃskāro niyogārthatve tu pradhānakarmeti vairūpyamapi syāt arthājjātamarthajñānaṃ prayojanaṃ na śāstrata iticetācāryatvamapi prayojanaṃ na syāt tasyāpyarthājjātatvāt smṛtibādhena ca snānotkarṣo na syādaśāstrasvīkṛtatvādvicārasya adhyayanavidhau niyojyakalpanā kiñca niyojyaḥ kalpanīyo tra vidhyarthānupapattiḥ nacopanayanasyāṅgabhāvo styadhyāpanaṃ prati dvitīyāśrutisāmarthyātsā māṇavakasaṃskriyā tathāsatyantaraṅgatvādaṅgamadhyayanasya tat yattāvanniyojyābhāvādaprayojakatvamadhyayanavirodherititadayuktaṃabhāvāsiddheḥaśrutasyāpi viśvajitādivatkalpanāt kāryaṃ hi vidhyarthaḥsaṃbandhiśabdaścāyaṃ kāryamitikasyaciddhi kiñcitkāryaṃbhavati na sarvaṃ sarvasyaataḥ kasyedaṃ kāryamityasti saṃbandhyapekṣāsāvaśyamadhyāhṛtena kenacinnivartanīyā asyedaṃ kāryamitiyasyedaṃ kāryaṃ sa eva niyojya ityucyate yadyapi kathañcitparaprayuktānuṣṭhānādevātmalābhaḥ syāttathāpi na tāvatā kāryatvaṃ sidhyati nahi kṛtisādhyatāmātraṃ kāryatvam kiṃ tarhi yatkṛtisādhyaṃ kṛtiṃprati pradhānabhūtaṃ tatkāryamityucyate prādhānyaṃ ca kṛtestaduddeśena pravṛttiḥtataścādhyayananiyogena kāryeṇa bhavatāvaśyaṃ puruṣavyāpāroddeśyena bhavitavyam nacāsati niyojye taduddeśena kaścitpravarteta adhyāpanavidhinā hi pravartyamāno māṇavakaḥ kathañcidadhyayanamātramanutiṣṭhannatvapūrvamuddiśet nahi tasya taduddeśyaṃ pramāṇābhāvāt  prayājādyapūrvāṇi darśapūrṇamāsāpūrvopakāritvāttadhikṛtena puruṣeṇa tatsiddhyarthamuddiśya kriyamāṇānīti yuktaṃ yadasatyapi sākṣānniyojyopādāne  kāryatvaṃ labhante adhyayananiyogasya tu nānyaupayikatvaṃ yatastadrūpeṇoddeśyatā syāt arthajñānasya ca niyāmaphalatvena niyogāpekṣatvāt tasmādasya kāryatvasiddhaye vaśyaṃ niyojyaḥ kalpanīyaḥ yaccādhyāpanavidherupanayanadvāramadhyayaprayojakatvamuktamtadapyayuktam upanayanaprayukterevābhāvāttaddvāreṇādhyayanaprayuktirdūrāpāstā ktvāpratyayena hi samānakartṛkatvamevocyate tena caikaprayogatā kalpyateaṅgāṅgibhāvastvekaprayogatāvaśātkalpanīyaḥdvitīyayā tu sākṣādaṅgitvamevocyateato yathā trivṛtā yūpaparivyāṇāṃ yūpārthaṃ nopākaraṇārthaṃ evamupanayanamapi māṇavakasaṃskārārthaṃ nādhyāpanārtham smṛtigataśca ktvā pratyayaḥpratyakṣavedagatā tu vasante brāhmaṇam iti dvatīyāato pi maṇavakārthatvam bhavatu māṇavakasaṃskārastaddvāreṇa tvadhyāranāṅgaṃ nādhyayanāṅgamiticetmaivaṃantaraṅgatvādadhyayanasya tadarthyameva saṃskārasya yuktam  adhyayanamapi phalavadadhyāpanamapi tayoḥ kasyāyaṃ māṇavakasaṃskāro ṅgaṃ bhavatvityapekṣāyāmadhyāpanasya puruṣāntaragāmitvena bahiraṅgatvānmāṇavakagatādhyayanārthatvameva  yuktam  yathaiva hyadhyayanasyācāryakasiddhiprayojanatāmanāhṛtya vedamadhītya snāyād iti smṛtiṃ bādhitvāntaraṅgatvādarthajñānārthataivāśrīyatetathopanayanasyāpyadhyayanārthatā veditavyā vyākaraṇādapi pāṇinīyādadhyayanāṅgataivopanayanasyānagamyate adhyayanāṅgatā hi smarannācāryakaraṇe nayaterātmanepadaṃ vidhatteadhyāpanāṅgatve hi kartrabhiprāyatvātkriyāphalasya tritvādevātmanepadaṃ sidhyet upanīya tu yaḥ śiṣyam iti ktvāpratyayo hi kathañcit darśapūrṇamāsābhyāmiṣṭvetivadasatyapyaṅgāṅgibhāve vakalpyate punarvidhānaṃcātmanepadasyātyantānarthakamtasmādadhyayanāṅgamupanayanaṃ syāt na syāt tajjanyaḥ saṃskāro hi māṇavakasamavāyī satyam māṇavakasamaveto pi na tadarthaḥkartrarthatvaṃ ca phalasya kartrabhiprāyatvaṃ natu tatsamavāyaḥanyathāhi agnīnādadhītetyātmanepadaṃ na syāt ādhānaphalasyāhavanīyatvāderagnisamavetatvena kartṛsamavāyābhāvāt iyaṃ ca smṛtiḥ upanīya tu yaḥ śiṣyam itiato balīyasī dvitīyā śrutiḥtasmānnādhyāpanāṅgamupanayanamiti na taddvāreṇādhyāpanasya prayuktiḥ prābhākaramatakhaṇḍanam yacca upanītasya vyāpārāpekṣāyāmupanayanaṃ prakramya vihitamadhyayanaṃ tadvyāpāratvenādhyavasīyata ititadapyabuddhipūrvakam evaṃ hi vadatādhyāpanāṅgamadhyayanamityupapāditaṃ bhavati yadāhyadhyāpanārthatvenopanītasya māṇavakasya tadupayogivyāpārāpekṣāyāmadhyayanavidhiradhyayanaṃtadupayogivyāpāratayā vidhatte traivarṇikairupanītairadhyāpanaupayikavyāpārāpekṣairadhyayanavyāpāraḥkartavya iti tadāpi spaṣṭamevādhyayanamarthajñānārthatayā vidhatte nādhyāpanaupayikatayātadāhyadhyayanasya tadaupayikatvaṃ kena pramāṇena gamyatenahyatra pratyakṣādīni kramante saṃnidhānāditi cetna saṃnidhānaṃ nāma svayaṃ pramāṇaṃ śabdasya tvarthaṃ pratipādayataḥ saṃnidhyapekṣāyogyatvānītikarmatavyatā netrasyevonmīlanam śabdaścedadhyāpanaupayikatayā vidadhyāt nārthajñānārthatā sidhyet ato nopanayanasaṃnidhau svādhyāyo dhyetavya iti vihitasyādhyayanasyopanayanadvārādhyāpanavidhinā prayuktisaṃbhavaḥ yadi paramadhyāpanasyādhyayanamantareṇāsaṃbhavāttadarthādhyayanamākṣipyatetathāsatyavihitena laukikenādhyayanena tatsaṃbhavānna vihitasyādhyayanasya niyogatastatprayuktiḥ naca prayuktilāghavādapi vihitopajīvanam tadupajīvane pi prayuktyanavalopāt vihitamapyadhyayanamadhyāpanavidhinaiva tvanmate prayujyate na svavidhinā tasmāllaukikamevādhyayanamupanītānāmadhyāpanavidhirākṣipet vidhivihitamadhyayanaṃ paraprayuktyabhāvādadhikāraṃ prakalpayet kiñca yadyupanayanamadhyāpanāṅgaṃ tato dhyayanavidhirarthajñānārthaḥ sannādhyāpanārthatayopanītaistraivarṇikaiḥ saṃbadhyetaye dhyāpanārthatayopanītastraivarṇikāstadupayogivyāpāramapekṣante te rthajñānārthamadhīyīranityasaṃbaddhameva syāt tataścopanītairasaṃbadhyamāno dhyayanavidhiścaturṇāmapi varṇānāṃ syāditi śūdrādhikāraprasaṅgaḥ tasmādupanītānāṃ prayojanāpekṣiṇāmadhyayanakaraṇikārthajñānabhāvanā vidhīyata ityadhyayanāṅgamevopanayanaṃsvavidhiprayuktaṃ cādhyayanam prapañcenāyaṃ pakṣonyāyaratnamālāyāmeva nirasta ityaparamyate tasmātpūrvokta eva vicāraḥ kimadṛṣṭārthamadhyayanamutākṣaragrahaṇādiparamparayārthajñānārthamiti adhyayanavidhyupasaṃhāraḥ athavā nātra kiñcidvicāryetanāvamikanyāyenaivādhyayanasyākṣarasaṃskārādiparamparayārthajñānārthatvasiddheḥ navame hi sāmnāmṛgakṣarābhivyaktidvāreṇa stutyupayogitvadarśanāttādarthyameva nādṛṣṭārthatvamiti vakṣyate  tenaiva nyāyenādhyayanasyārthajñānārthatvasiddheradhyayanānantaraṃ dharmajijñāsā kartavyeti siddhamevaitatprayojanavivakṣayā sūtrakāreṇocyate yadāhuḥ dharmākhyaṃ viṣayaṃ vaktuṃ mīmāṃsāyāḥ prayojanam iti nanvatra kaścidvedavākyārtho vicāryate tadapyāhuḥnacātra codanāvyākhyā gauravaṃ tatra coditam iti tatsiddhamadhyayanānantaraṃ dharmajijñāsā kartavyeti sā caturvidhā dharmasvarūpa pramāṇa sādhana phalaiḥ nanvadhyayanavidhinā vedavākyārthavicāramātrākṣepāddharmasvarūpapramāṇajijñāsayoḥ kaḥ prasaṅgaḥ ucyate upoddhātatvātprasaṅgaḥ yadi hi vedavākyārtho dharmaḥ syādvedaśca pramāṇaṃ tato sau vicāraḥ kartavyo bhavati itarathā kākadantaparīkṣāvatsyāttadadhyayanavidhireva pramāṇādivicāramākṣipati dharmagrahaṇaṃ copalakṣaṇārtham adharmasyāpi hānāya jijñāsyatvāt akārapraśleṣaṇe vā sūtramadharmajijñāsāyāmapi vyākhyeyamiti niravadyam codanālakṣaṇo rtho dharmaḥ  Jaim prathamaṃ tāvat ko dharmaḥ kathaṃlakṣaṇakaḥ ityetadvayamanena sūtreṇa śrutyarthābhyāṃ nirūpyate yo dharmaḥsa yodanālakṣaṇaḥ codanaiva tasya lakṣaṇaṃ pramāṇam  codanā ca tasya lakṣaṇameveti śrutyā pramāṇavidhāvarthāccodanāgamya evāgnihotrādidharmo nātallakṣaṇaścaityavandanādiriti svarūpamapi siddhyati tathā yaścodanālakṣaṇaḥ sa dharma iti svarūpavidhāvarthatpramāṇasiddhirveditavyā kaścitvāha kāryarūpo vedārtho na siddharūpa ityetadanena sūtreṇocyatecodanālakṣaṇaśabdena kāryamucyatedharmaśabdena vedārtha iti tadayuktam yāni tāvadvidhivākyāni teṣāṃ vidhāveva prāmāṇyaṃ vastusvarūpaṃ cāprāmāṇyaṃ vispaṣṭameveti na tatra kiñcidvaktavyam kṣepiṣṭādivākyānāmapi vidhyekavākyatayā tatraiva prāmāṇyam mantrāṇāmapi prakaraṇena pradhānavidhiśeṣatvaṃ dvitīyapāde vakṣyata iti na tatrāpi vaktavyamasti tena kasyātra siddhārthatāṃ nirasya kāryārthatocyate avināśī vā are ayamātmetyādīnāmupaniṣadvākyānāmiticet  na teṣāmapi yadi vidhyekavākyatvamasti tatorthavādādhikaraṇena gatamatha nāsti kathaṃ teṣāṃ kāryārthatā syāt  atha teṣāṃ vidhyaśravaṇādividhyantareṇaikavākyatvābhāvācca kāryārthatvānupapattervyutpattivirahācca sigaddhyarthe prāmāṇyayogādaprāmāṇyamevābhimatam kimidānīmātmādivākyānāmaprāmāṇyapratipādanaparamidaṃ sūtraṃsuvyāhṛtaṃ tarhi śāstrārambhe prathamaṃ tāvatsūtrakāro prāmāṇyameva vedavākyānāṃ pratipādayatīti kathaṃ ca kāryaṃ eva prāmāṇyam tatraiva vyutpatteḥ pravṛttyadhīnā hi vyutpattiḥsā ca kāryāvagamādhīneti vyutpattirapi tatraiva bhavatīti cet avaśyaṃ pravṛttyadhīnaiva vyutpattiḥ kāṣṭhaiḥ sthālyāmodanaṃ pacatītyādivartamānāpadeśeṣvapiprasiddhatṛtīyārthanāmaprasiddhakāṣṭhaprātipadikārthānāṃ ca puruṣāṇāṃ kāṣṭhārthe vyutpattidraśanāt prathamavyutpattiḥ  atha prathamavyutpattiḥ kāryaviśeṣayaiva nahi tadā śabdāntaravaśena śabdāntarasyārthe vyutpattiḥ saṃbhavati sarvasya dharmasyāprasiddhatvāditi  cet  astvevam  tathāpi paścādbahuśaḥ siddhārthe śabdaprayogadarśanāt ko yaṃ rājā pāñcālaḥ ityādiṣu praśnaprativacanādiṣu kāryasya vyabhicārādavyabhicāryārthamātraṃ  vācyamiti sujñānam  yathaiva hi kasyāñcidvyaktau prathamaṃ gośabdasya prayogadarśanātsaiva vācyetyavagamesatyapi paścādvaktyantare prayogaṃ pūrvavyaktivyabhitārādavyabhicārisāmānyamevārthaṃityadhyavasīyate tathā kāryaparatāmavagatāmapi paścātsiddhārthaprayogadarśanena bādhitatvārthamātramevāvyabhicārādvācyamiti yuktam kiñca prathamavyutpattau katipayānāmeva śabdānāṃ kāryārthatvamavagataṃ na sarvaśabdānāṃ paurvāparyaniyamo stiataḥ sarve śabdāḥ paścādvyutpādyamānāḥ kaiścitsiddhārthā bhavanti sarveṣāṃ tu kāryārthatve siddhārthapareṣu laukikavākyeṣu sarvaśabdānāṃ lākṣaṇikatvānna kaścidanvitābhidhāyī syāt tatrānvitapratītiḥ kathaṃ siddhyet vaktṛjñānamanumātavyam nacānvitapratipādakaṃ vākyamuccāritamiti kathamanvitajñānānumānam athārthasvarūpasmārakaiḥ padairanvitajñānamanamīyatetataḥ kāryavācake pyasiddheranvitābhidhānaṃ na syāt kiñca prathamameva kāryavyabhicāraḥ śakyo nagantum yadā hi putraste jāta ityuktasya kasyācinmukhavikāsaṃ pārśvasthaḥ paśyati tadā harṣaheturanenaśabdena pratipādita iti harṣahetubhūtasiddhārthapratipādane śabdasya sāmarthyaṃ kalpayati yadyapi ca tadānīmarthaviśeṣo na jñāyate harṣahetūnāṃ bahūnāṃ saṃbhavāttathāpi siddhārthatā tāvadavagatātāvatāpi kārye vyabhicāraḥ siddhaḥ kiñca bahuśaḥ putrajanane sati evaṃ śabdaprayogādanyeṣu harṣahetuṣvaprayogāt putrajananarūpārthaviśeṣo pi sujñānaeva kiñca pravṛttyadhīnāpi vyutpattirnāvaśyaṃ kāryaviṣayaiva bhavatitathāhi yadā kaścitpravṛttāvatyantāsamarthaṃ vṛddhamāturaṃ vā prativinodārthaṃ vākyaṃprayuṅkte nadyāstīre pañca phalāni santīti tatrānyo daivasaṃgataḥ kaścidarthī tadvākyamarthācchrutvānadītīraṃ gatvā phalānyāharatietatsarvaṃ paśyannanyo vyutpitsuḥ phalasadbhāvapratipādane śabdasya sāmarthyaṃ vyutpadyatetasmānnaikāntataḥ kāryārthatā śabdānām prābhākaraktadvitīyasūtrārthasya khaṇḍanam kā cāsya sūtrasya vacanavyaktiḥyadi tāvat yatkāryaṃ tadvedārtha eveti kāryamuddiśya vedārthatā vidhīyatetathā satyuddeśyasyopādeyena svaraniyamātsarvasya lokikasyāpi gavānayanādikāryasya vedārthatā syāt kiñca upādeyasya vedārthasyoddeśena dhūmenāvyāpterakārye pi vedasya prāmāṇyanirastaṃ syāt atha vedārthaḥ sa kāryarūpa evetitato yo dharmaḥ sa codanālakṣaṇaḥ iti vatanavyaktiḥ syāttatrārthaśabdo bhyudayavācī kasya viśeṣaṇaṃyadyupādeyasya codanālakṣaṇapadārthasyatataḥ sarvasya vedārthasya kāryatvamarthatvaṃ ca vidhīyate iti śyenādiniyogānāmapyarthatvaṃ syāt athoddeśyavedārthaviśeṣaṇaṃtato yamartho bhavati yorthātmako bhyudayātmako vedārthaḥ sa kāryarūpaḥtataśca śyenādiniyogānāṃ niṣiddhaphalatvenānabhyudayarūpāṇāṃ kāryatā na syāt mābhūditi cet teṣāmapi liṅga kāryatāvagamāt śyenayāgasya kāryatā nivārayituṃ śakyate na niyogasya tasya kāryaikasvabhāvatvāt asati ca kāryatve śyenavākyasya kāryārthatvābhāvātsiddhārthataiva vaktavyā syātnaca tathā saṃbhavati vidhipratyayayogāt siddhe cārthe vyatpattivirahādapramāṇāṇyameva śyenādivākyānāṃ syāt atha pūrvasūtrādvedārthaparaṃ dharmapadamanuyujya codanālakṣaṇo vedārthaḥ ityekaṃ vākyamartho dharmaḥ ityaparaṃ vākyam tadidaṃ svaprajñāvilasitamātramanuṣaṅgavākyabhedayorvināphalamāśrayaṇāt apratijñātasya ca dharmasya lakṣaṇamasaṃgatam atha pratijñātasyaiva vedārthasya kāryatvasiddhaye dharmatvamucyate kiṃ kāryaṃ eva dharmarūpo vedārthaḥ sa eva jijñāsyo nānyaḥtathācet ya eva jijñāsyo dharmastasyaiva sūtrākṣaravināśena jijñāsā pratijñāsyeti vedārthapratijñāvacanārthakam atha tvarthaśabdamanādṛśya yo vedārthaḥ sa kāryarūpa ityucyate tatorthapadamanarthakaṃ vastumātraparyāyamanuvādakaṃ syāt anarthavyudāsārthatā cāsya bhāṣyakāreṇoktātasmādviśeṣaṇamevaitat  viśeṣaṇatve cābhyudayarūpasya vedārthasya kāryatvābhidhānādanabhyudayarūpasya vādārthasya kāryatvaṃ na syāditi sarvasya vedasya eva prāmāṇyamiti  niyogo na syāt  tataśca avināśī vā are ayamātmetyādīnāmātmasvarūpaparatvaṃ na nirākartavyamityastāṃ tāvat tasmāddharmasvarūpapramāṇapratipādanārthamevedaṃ sūtram tadiha dharmaṃ viṣayīkṛtya cintyate kimasya na kiñcitpramāṇamastikiṃ vā pratyakṣādikameva pramāṇamuta codanaivaathavā vikalpaḥathavā samuccayaḥ iti tatra śabdasya pramāṇāntaraprāptaprāpakatvena svayapramāṇatvāpratyakṣādīnāṃ cāsāmarthyādapramāṇako dharma ityekaḥ pakṣaḥpratyakṣādigamya evetyekaḥ pakṣaḥyogināṃ pratyakṣagamyaḥarvācīnānāṃ tu codanāgamya ityaparaḥ jagadvaicitryārthāpatyā kimapyadṛṣṭamastīti sāmānyena prasiddho dharmaścodanayāgnihotrādiviśeṣarūpeṇa gamyate tasmātsamuccaya ita pakṣāntaram codanaiva sāca pramāṇameveti siddhāntaḥ tadiha codanaiva pramāṇaṃ sāca pramāṇamevetyavadhāraṇadvayaṃ pratijñāyate prathamapādapratipādyārthasaṃgrahaḥ  nimittasūtre tu prathamadvitīyasūtramātrālocanayā vedo dharmamūlamityādivadupadeśaśāstratāśaṅkā mā bhūditi parīkṣāśāstramevadamiti jñāpayituṃ  parīkṣāpratijñānam  yadyapi coparitanavyāpārādeva parīkṣāśāstratvaṃ gamyate tathāpi vakṣyamāṇameva śrotṛbuddhisamādhānāya kīrtitam  pratyakṣasūtre tu pratyakṣasya vidyamānopalambhanatvādbhaviṣyati dharme prāmāṇyāsaṃbhavāttatpūrvakatvenetareṣāmapyaprāmāṇyātpramāṇāntaraniyamavikalpasamuccayanirākaraṇāccodanaivetyayamarthaḥ  siddhyati    autpattikasūtre tu svataḥprāmāṇyamarthānyathātvakāraṇadoṣajñānābhyāmaprāmāṇyamityāśrityāgnihotrādicodanābhyo saṃdigdhajñānotpatteḥ svataḥ  prāmāṇyaṃ prāptam  nacāpavādakamarthānyathātvajñānaṃ sākṣādastināpi kāraṇadoṣajñānaṃpuruṣāśrayatvācchabdadoṣāṇām padapadārthasaṃbandhasyākṛtrimatvāntaddvāreṇa puruṣānupraveśābhāvāccodanānāmiti sthite samāhitemābhūtpadārthasaṃbandhadvāreṇa puruṣānupraveśaḥvākyavākyārthayostu loke saṃbandhādarśanānnirmūlo gnihotrādivākyārthapratyaya ityato vyāmohaḥ sāmayiko vāato na vākyārthe vedasya prāmāṇyamityāśaṅkyapadārthānāṃ saṃbandhagrahaṇaṃ samayaṃ cānapekṣamāṇānāmeva vākyārthe prāmāṇyaṃ saṃbhavatīti tadbhūtādhikaraṇena pratipādite punarvedānāṃ vākyātmakatvāt kāṭhakādisamākhyānācca pauruṣeyatvāttaddvāreṇa doṣasaṃsparśamāśaṅkyasmartavyatve satyasmaraṇādyogyonupalabdhinirastasya karturanumānāsaṃbhavātsamākhyāyāścapravacananimittatvādapauruṣeyā vedāḥ iti tadekadeśānāṃ codanānāṃ siddhaṃ prāmāṇyamityevaṃsamastaḥ prathamaḥ pādaścodanāsūtrapratijñātārthopapādena tasyaiva parikaraḥ so yaṃ bhāṣyakārānusāreṇa pādārtho nukrāntaḥ vṛttikāramataṃ tu paścādanukramiṣyāmaḥ dharmasya pratyakṣādipramāṇagamyatvam prakṛtamanusarāmaḥ pratijñātaṃ tāvaccodanaiva pramāṇaṃ sā ca pramāṇameveti nanu pratyakṣāderanyānapekṣaṃ prāmāṇyaṃ saṃbhavatīti tasyaiva dharme prāmāṇyaṃśabdasya tu sarvadaiva pramāṇāntarapramitaviṣayatvānna tadanapekṣaṃ prāmāṇyaṃ saṃbhavatīti ucyate pratyakṣaṃ tāvatsaṃyuktaviṣayatvena vidyamānopalambhanatvādbhaviṣyati dharme na samartham yadyapi godohanādidravyaṃyāgādikriyānīcaistvādiguṇaścaphalasādhanatvāddharmaśabdenocyate nāpūrvādaya iti śreyaskarabhāṣye vakṣyatetathāpi teṣāṃ phalasādhanarūpeṇa dharmatvāt phalasya ca janmāntarādibhāvitvāddharmasvarūpeṇa pratyakṣaviṣayatvaṃ na saṃbhavatitatpūrvakatvāccānumānādikamapi na pramāṇam bhāvanābalajaṃ tu yogipratyakṣaṃ bhaviṣyatyapi dharme samarthamiti manorathamātram bhāvanā hyanubhūtagocaraniyatānubūteṣveva niścayarūpāṃ smṛtiṃ janayet naca sātra pramāṇaṃ smṛtitvādevanitarāṃ pratyakṣamanindriyajatvāt nendriyajatvaṃ pratyakṣalakṣaṇamapitu kalpanāpoḍhatvamiticetsutarāṃ dharmasyāpratyakṣatvaṃ phalasādhanarūpasyāvikalpagrahaṇasaṃbhavāt tasmādanimittaṃ pratyakṣam tatpūrvakatvāccānumānādyapi kāśyapīyāḥ punaḥ prātibhajñānamṛṣīṇāṃ dharmo pravartata ityāhuḥtattu liṅgādyabhāsajatvātpramāṇameva na bhavati kiṃ punardharme śabdasya tu buddhijanakatvīdasatyapavāde yuktaṃ prāmāṇyam nanu na buddhijananamātrātprāmāṇyaṃ yuktaṃ ayathārtheṣvapi vākyeṣu buddhijananāviśeṣāt satyam tatra tu kāraṇadoṣabādhakapratyayābhyāṃ yuktamaprāmāṇyaṃvedetu tadbhāvātsataḥprāptaṃ prāmāṇyamanapoditaṃ bhavati atha prāmāṇyavicāraḥ kathaṃ punaḥ pramāṇasya svataḥprāptitadarthamidaṃ sarvajñānānyadhikṛtya cintyate kiṃ prāmāṇyamaprāmāṇyaṃ cobhayaṃ svata evāvagamyateathavānyataradapi svabhāvenānirupitaṃ kāraṇaguṇadoṣapratyayābhyāmavagamyateāhosvidaprāmāṇyaṃ svato vagamyateprāmāṇyaṃ svataḥprāptaṃ sadarthānyathātvakāraṇadoṣajñānābhyāmavagamyamānenāprāmāṇyenāpodyate iti tatra sarvakāraṇānāṃ svakāryaśakteḥ svabhāvikatvādubhayamapi jñānasya svarasādevāvagamyata iti kecit tadayuktam nahi jñānaṃ svaviṣayasya tathātvamatathātvaṃ ca yugapacchaknoti vedayituṃ virodhāt atha kāpi jñānavyaktiḥ svaprāmāṇyaṃ svato bodhayati kāpyaprāmāṇyamityucyatetathāpi na yuktam kāraṇāntaranirapekṣasya jñānasyaivopalambhahetutve kiṃ kva jñāne bhavatīti na śakyaṃ vivektum ato dvayamapi svasvabhāvenānirūpitaṃ kāraṇaguṇadoṣajñānābhyāmavagamya ityapare tadapyapeśalam evaṃ hi guṇadoṣāvadhāraṇātprāganyatareṇāpyākāreṇārthamanavagamayadvijñānaṃ niḥsvabhāvaṃ syāt tasmādaprāmāṇyaṃ svataḥprāmāṇyaṃ tu saṃvādajñānādibhirityedadeva yuktam yuktidarśanam tathāhi na jñānamutpannamityetāvatārthatathātvāvadhāraṇaṃ yuktaṃ vyabhicārādaniścayācca aprāmāṇyameva tasyāṃ velāyāṃ prāptaṃpaścātkāraṇaguṇajñānādarthakriyājñānādvā prāmāṇyāvagamādapodyate śabde cāptapraṇītatvaṃ guṇaḥ naca vede tadasyapauruṣeyatvābhyupagamāt valaspatayaḥ satramāsata śṛṇota grāvāṇaḥ ityevamādīnāmunmattapralapitakalpatvātapratyayitatarapraṇītatvādaprāmāṇyameva vedānāmiti prāpte bhidhīyate parāpekṣaṃ pramāṇatvaṃ nātmānaṃ labhate kvacit mūlocchedakaraṃ pakṣaṃ ko hi nāmādhyavasyati yadi hi sarvameva jñānaṃ sivaviṣayatathātvāvadhāraṇesvayamasamarthaṃ vijñānāntaramapekṣeta tataḥ kāraṇaguṇasaṃvādārthakriyājñānānyapisvaviṣayabhūtaguṇādyavadhāraṇe paramapekṣeranaparamapi tatheti na kaścidartho janmasahasreṇāpyadhyavasīyeteti prāmāṇyamevotsīdet atha arthakriyājñānaṃ svataḥpramāṇamiticet ko viśeṣaḥavyabhicāra iti cet nasvapnāvasthāyāmasatyapyudakāharaṇerthakriyāvijñānadarśanāt atha sukhajñānamevārthakriyā taccāvyabhicāryeva nahi kvacidapyasati sukhe sukhajñānamasti satyametat natu tena pūrvajñānasya prāmāṇyādhyavasānaṃ saṃbhavatiapramāṇenāpi priyāsaṃgamavijñānena svapnāvasthāyāṃ sukhadarśanāt tasmātsvataḥprāmāṇyaṃ prāptamarthānyathātvakāraṇadoṣajñānābhyāmapodyata ityavaśyamaṅgīkaraṇīyam evañca śabdenāptapuruṣasparśakṛtatvāddoṣāṇāmapauruṣeye vede tadabhāvātsākṣāccārthānyathātvajñānābhāvadapoditaṃ prāmāṇyaṃ bhavati pauruṣeyavacanāni tu puruṣabuddhiprabhavatvādbhrāntyā vipralipsayā vā prayuktāni mūladoṣeṇa duṣṭatvādayathārthāni bhavantīti vaiṣamyam kecitbāhuḥ na loke pi śabdasyāyathārthātvamasti tadabhāvātna hi loke śābdaṃ pramāṇamasti vakrabhiprāyānumāpakatvātpuruṣavacasāmtenānumānasyaivāyaṃ vyabhicāro na śabdasya navā tasyāpi vivekāgrahaṇādaliṅge liṅgavyavahārapravṛttiḥ yadi tu śabdasyaivāyaṃ vyabhicāro bhyupeyate svābhāvikamevāpramāṇaṃ syātna hi puruṣadoṣeṇa śabdasya doṣo bhavati yathāvasthitaśabdābhivyaktimātre puruṣasya vyāpārāt tadidamasāram yadi loke śābdaṃ nāsti tadā vede pi kathaṃ tatsyāt nahyabhiprāyānumānakṣīṇasya śabdasyārthaṃ prati vācakatve pramāṇamastītyuktaṃ nyāyaratnamālāyām yacca vyabhicārābhyupagame svābhāvikamaprāmāṇyaṃ bhavati puruṣadoṣasya śabde navatārāditi syādetadevaṃ yadi yadīyaṃ yadvākyaṃ tat sa puruṣo bhivyañjyāt tattutenaiva kriyate varṇā nityāḥ padāni cavākyāni tu puruṣaireva kriyante pauruṣeyatvādeva yathāvasthitāni vyajyamānāni vedavākyavadapauruṣeyāṇyeva syuḥ tataśca vaktrabhiprāyānumāpakatvamapi na syāttadyathādhyetṛbhirabhivyajyamānāni vedavākyāni nādhyetṝṇāmabhiprāyaṃ sūcayanti tathā puruṣavākyānyapi na sūcayeyuḥ yadi hi vyabhicāraśaṅkyā loke śabdasya prāmāṇyaṃ na saṃbhavatītyucyatetarhi tadvaktrabhiprāyānumāne pi tulyam anyathāsaṃvidānasyāpyanyathāvākyaracanādarśanāt kiṃ ca śabdasya cakṣurāderiva svasāmarthyena bodhakatvādvyabhicāre pi na bodhakatvahāniḥ liṅgasyāvyabhicāriṇa eva gamakatvamiti vyabhicāriṇo liṅgatvamupapannam atha vaktumāptatvādvyabhicāraśaṅkāṃ nirvartyanumānaṃtathāsati śabdamevārthe pramāṇamastu pratibandhakāyāḥ śaṅkāyā nirastatvāt avaśyaṃ hi buddhiviśeṣamanumitsatā prathamaṃ padārthāsteṣāṃ cānvayayogyatālocayitavyāte ālocyamānā drāgeva vākyārthaṃ bodhayantīti nānumānaṃ pratīkṣante kiñcānumite buddhiviśeṣe paścādanuvādabhūtaṃ vākyaṃ vākyārthamavabodhayatīti vaḥ siddhāntaḥtataśca yo nāmānāpta evābuddhyā gṛhītastadvākyādayathārthameva jñānamutpannamityabhyupagantavyamtataśca doṣādhīnatvādapramāṇyasya vaktṛdoṣāṇāṃ ca śabde saṃkrāntyanabhyupagamātsvārasikameva śabdeduṣṭatvamāpannamiti balādapramāṇyaṃ vedasya prasajyata ityāstāṃ tāvat tasmādanāptāvacasāṃ satyevāprāmāṇye vaktṛdoṣādhīnatvādvede ca tadabhāvātprāmāṇyameva vaktavyam tasmāccodanālakṣaṇa eva dharmaḥ śreyaskaraḥ ityarthaḥ yadeva śreyaḥsādhanarūpaṃ yāgahomādi tadeva dharma ityucyate lokenāpūrvamantaḥkaraṇapravṛttyādi vā lokaprasiddhivirahāt dharmalakṣaṇavicāraḥ nanvapūrvameva śreyaḥsādhanam  na avāntaravyāpārāmātratvāt tasmādyāgādireva śreyaḥsādhanarūpeṇa dharmaḥ tadrūpābhāvācca na śūdrakṛtasya dharmatāpattiḥ codanālakṣaṇamātrasya dharmatvaṃ mābhūdityarthaśabdena viśeṣyate codanāśabdena ca pravartakaṃ nivartakaṃ ca vākyamucyate tataśca niṣedhavākyaiḥ nahiṃsyāt ityādibhiranarthatvena lakṣyamāṇānāṃ hiṃsādīnāmapi dharmatvaṃ syāt tadvyāvṛttyarthaṃya evārtharūpeṇa pravartakavākyairlakṣyate tasyaiva dharmatvaṃ vaktumarthagrahaṇam  bhāṣye ca śyenādigrahaṇam tatsādhyahiṃsādilakṣaṇārtham upariṣṭāt hiṃsā hi sāsā ca pratiṣiddhā iti vivaraṇāt kecittu lakṣaṇāṃ pariharantaḥ śyenādisvarūpamevārthapadasya vyāvartya manyanteteṣāmeva śyenādayaḥ kartavyā vijñāyanteiti vidheyatvanirākaraṇena pratiṣedhaviṣayatvasamarthanāt kathaṃ punasteṣāṃ vidheyatvaṃ nirākriyatetatrāhuḥ yasya hi vidhiḥ svasiddhyanyathānupapattyānuṣṭhānamākṣipati tadvidheyamityucyatekāmyeṣu ca karmasu kāmanāvaśādeva pravṛttisiddhestata eva vidhiḥ siddhyannanyathānupapattyabhāvānna svayamanuṣṭhānamākṣipati nanu kartavyatābodhanameva pravartanamkartavyatā ca vede yāgasya vinaiva bodhiteti kathamavidheyatvam satyam natu yāgasya kartavyatā liṅābhidhīyatesvārthasya kartavyatāṃ liṅābhidhatte yāgaśca tasya viṣayaḥ karaṇaṃ caso yaṃ kartavyatātmā niyogārtho nyathānupapattyā svaviṣayasya kartavyatāṃ bodhayannanuṣṭhāpaka ityucyate śyenādīnāṃ tu rāgādevānuṣṭhānasiddherna niyogasteṣāmanuṣṭhānamākṣipatīti na teṣāṃ vidheyatvam asati ca vidheyatve teṣāṃ niṣedhaviṣayatvādanarthatvamiti tadvyāvṛttyarthamarthapadamiti tatredaṃ vaktavyam kasminnaṃśe teṣāṃ vyāvṛttiriti dharmatva iti cet  na tatsvarūpānabhidhānāt idaṃ hi sūtraṃ vedārthasya kāryatvapratipādanārthaṃ na karmasvarūpalakṣaṇārtham yataḥ śyenādīnāṃ dharmatvaṃ mā prasāṅkṣīdityarthapadenavyāvṛttiḥ kriyeta yadi paraṃ kāryatvavyāvṛttiḥ syāt sā cāyuktetyuktaṃ prāk bhavatu vā vākyabhedāṅgīkāreṇa dharmalakṣaṇārthamapi sūtram tathāpi codanālakṣaṇāpadena kāryātmakamapūrvamuddiśya tasya dharmatvamucyata iti vo matamtatra śyenādiyāgasya kaḥ prasaṅgo yadvyāvṛttyarthamarthapadaṃ syāt nahi jyotiṣṭomādiyaigasyāpi dharmatvamastiapūrvasya dharmatvābhyupagamāt  atha śyenādyapūrvasyaiva dharmatvamarthapadena vyāvartyate tato bhāṣye śyenādiśabdena karmanāmadheyena tatsādhyamapūrvaṃ lakṣyata ityaviśiṣṭā  lakṣaṇā syāt  yadi cāpūrvameva pratyudāharaṇaṃ tato hiṃsā hi sā sā ca pratiṣiddheti bhāṣyamasaṃgataṃ syāt śyenayāgo vā tatphalaṃ vā hiṃsānanvapūrvaṃ kathañcidapi hiṃsāpadāspadam asmiṃśca kalpe kathaṃ punarasāvanarthaḥ kartavyatayopadiśyata iti codyam naiva śyenādayaḥ kartavyā vijñāyante iti cottaramapūrvaviṣayaṃ syāt na ca tasya kartavyatvaṃ śakyate vārayituṃ kāryasvabhāvatvāt  evañca yāgakartavyatāniṣedhārthamidaṃ bhāṣyamaṅgīkṛtyayat tatsamādhānāya prayatyate kartavyatāviṣayo hi niyogo na punastasya kartavyatāmāheti  tadapārthakam  kāmyeṣvapi vidhireva pravartako na phalaṃtasya vidhyadhīnotpattikatvena yāgāpekṣābhāvāt vidhistu yāgādhīnaniṣpattitvādyāgamanuṣṭhāṃpayatīti yuktam kāmyeṣvapi karmasu vidhereva pravartakatvam yadi ca vidhirapravartakaḥ kāmyeṣu syāditikartavyatāpyavidheyā syāttasyāmapi phalata eva pravṛttisiddheḥ sāṅgapradhānasādhyatvātphalasya vakṣyati hi tadyukte tu phalaśrutistasmātsarvacikīrṣeti  tataścāgnīṣomīyahiṃsāyā api vidhyabhāvena niṣedhaviṣayatvāttadyuktasya jyotiṣṭomasyāpyanarthatvāpatteḥ kortho yo niḥśreyasāya jyotiṣṭomādiriti  bhāṣyānupapattiḥ  nanu na hiṃsyāditi niṣedho nārabhyādhītatvātpuruṣārthaḥ tenānena puruṣārtho eva hiṃsāḥ pratiṣeddhavyāḥkratvarthaniṣedhe hi so pi kratvarthaḥ syāt aviśeṣe tvekasya pratiṣedhavidheḥ kratvarthatvapuruṣārthatvāpattyā vairupyaṃ syāt tasmātpuruṣārthānāmeva hiṃsānāmiha pratiṣedho na kratvarthānāmiti tadidaṃ bālasaṃmohanam nahyaviśeṣaṇāpi pratiṣedhe vairūpyam  yadi hi kratvarthatvapuruṣārthatvarūpaṃ viśeṣeṇoddiśya pratiṣedhaḥ kriyeta tataḥ syādapi vairūpyaṃ pratiṣedhyopasthāpitakratupuruṣagocaratvātpratiṣedhasya yadātu hiṃsāmātramuddiśya pratiṣedhaḥ kriyate tadāsya kiṃ vairūpyam tadyathā yā bhojanārthaṃ māṃsotpādane hiṃsāyā ca vairiniryātanārthatayā sākṣātpuruṣārthā tasyāmubhayyāmaviśeṣeṇa pratiṣidhyamānāyāmapi nāstivairūpyamevamihāpi itarathā tatrāpi bhojanāṅgatā puruṣārthatā ca pratiṣedhasya syāditi vairūpyaṃ syāt tasmādyaiva kācidyena kenāpi prakāreṇa prasaktā hiṃsā sā sarvā sāmānyena pratiṣidhyate puruṣārthaśca pratiṣedho nārabhyādhītatvāt tasmādagnīṣomīyahiṃsāpyasati vidheyatve pratiṣedhagocaraḥ syāt vidheyatve tu vidherviśeṣaviṣayatvātsāmānyaviṣayo niṣedhastadvirodhāddhisāntarāṇyavalambate hiṃsāyāṃ sāṃkhyamataṃ tatkhaṇḍanaṃ ca nanu satyapi vidheyatve vidheḥ kratvarthātpratiṣedhasya ca puruṣārthatvādviṣayabhedenāvirodhānna bādhaḥ nahīdaṃ viruddhaṃ kratorhiṃsayā bhavitavyaṃ puruṣasya tu tadvarjaneneti satyam aṅgavidhimātrālocanāyāṃ nāsti virodhaḥ jyotiṣṭomavidhistu sāṅgaṃ pradhānaṃ puruṣasya vidadhatpuruṣārthāhiṃsāniṣedhamagnīṣomīyahiṃsāyāmavatarantaṃ niruṇaddhiḥ nahyagnīṣomīyahiṃsāṃ varjayatājyotiṣṭomaḥ śakyate nuṣṭhātum tasmādasti virodha iti sāmānyasya bādhaḥ vidhau tvapravartake satyagnīṣomīyahiṃsāpi pratiṣidhyeta kimarthaṃ ca śyenasya vidheyatvaṃ nirākriyatepratiṣedhasiddhyarthamiti cetkaḥ pratiṣedhaḥ na hiṃsyātsarvabhūtāni iti nāyaṃ niṣedhaḥ śyene pravartate hiṃsāviṣayatvāt śyenaphalaṃ ca hiṃsā na śyenaḥ tathā coktamyo hiṃsitumicchettasyāyamabhyupāya iti hi teṣāmupadeśa iti kaścitvāha śyenasya kartavyatve sati balāttatphalamapi hiṃsā kartavyā bhavatīti na niṣeddhuṃ śakyate ataḥ phalakartavyatānirāsārthaṃ śyenakartavyatā balānnirasyata iti tadidamasaṃbaddham  yathaiva hi śyenāpūrvasya kartavyatāyāṃ satyāmapi tatsādhyaphalasya kartavyatā na prasajyate tathā yāgasya kartavyatve satyapi rāgaprāptasya  phalasya nāsti kartavyatāpattiḥ  tasmādanarthakaṃ śyenakartavyatānirākaraṇam tasmāddhisaivātra pratyudāharaṇam idañcāparamekadeśinaḥ praṣṭavyāḥ arthaśabdena kimucyate iti yadi śreyaḥsādhanaṃnityānāṃ dharmatvaṃ na syāt atha yanniṣiddhaphalaṃ na bhavati tadarthaśabdenocyatetathāsati nañarthaviṣayasyāpūrvasya dharmatvaprasaṅgaḥcodanālakṣaṇatvānniṣiddhaphalatvābhācca bhavatviticet  na lokavirodhāt yo hi hiṃsāyāmudyuktaḥ pratiṣedhavaśānnivartate na taṃ dhārmika ityācakṣate kintvadharmānnivṛtta ityetāvat tadāhuḥ lokasiddhasya lakṣaṇaṃ parīkṣakairvaktavyaṃ na vṛddhyādivatparibhāṣaṇamityāstāṃ tāvat iti codanāsūtram dharmapramāṇaparīkṣādhikaraṇam  tasya nimittaparīṣṭiḥ  Jaim anena sūtreṇa codanākhyasya nimittasya parīkṣaṇamasminpāde vakṣyamāṇam athātaḥ śeṣalakṣaṇamatha viśeṣalakṣaṇam itivatsukhagrahaṇārthamanukīrtyate codanaivetyarthasya sādhanāya pratyakṣādīnāmanimittattvamucyatedharme pratyakṣādyagamyatvādhikaraṇam  satsaṃprayoge puruṣasyendriyāṇāṃ buddhijanma tatpratyakṣamanimittaṃ vidyamānopalambhanatvāt  Jaim pratyakṣaṃ tāvadindriyārthasaṃprayogajanyatvena vidyamānopalambhanatvādbhaviṣyati dharme na nimittam satsaṃprayogajanyatvamābhāse pi tulyatvādalakṣaṇamiti naiyāyikā dūṣayantitattu lakṣaṇānabhidhānādadūṣaṣaṇam nahīdaṃ lakṣaṇaṃ pratyakṣasyakintvanimittatlakathanamātram tatra heturvidyamānopalambhanatvaṃ tatsādhanaṃ ca satsaṃprayogajatvam nahi satsaṃprayogajamavidyamānopalambhanaṃ saṃbhavati indriyārthasaṃprayogajatvaṃ sukhādijñāneṣvavyāpteraheturiticet  na teṣāmapi manaḥsaṃjñakendriyasaṃprayogajatvāt manaḥsadbhāve ca sukhādijñānameva pramāṇamaparokṣāvabhāsajñānasyendriyādhīnatayā rūpādijñāneṣu vyāptidarśanāt sukhādiviṣayamaparokṣajñānamindriyamanumāpayati tatra cakṣurādīnāmasaṃbhāvāttebhyo nyadavatiṣṭhate atra kaścit nityadravyagataviśeṣaguṇatvātsukhādīnāṃ dravyāntarasaṃyogajatvampārthivaparamāṇugatarūpādīnāmagnisaṃyogajatvadarśanātyacca dravyāntaraṃ tanmana ityāha tanna yuktam śarīraṃ hi bhogāyatanam kiñca tasya bhogāyatanatvamanyat tatsaṃyogāpekṣasukhādyutpatteḥaśitapītādyādhāratvācca na bahiḥ śarīrātsukhādyutpattiḥ ataḥ śarīrasaṃyogādeva siddherna dravyāntarānumānam kiñca pārthivaguṇānāmeva dravyāntarasaṃyogāpekṣā dṛṣṭā na dravyamātraguṇānām tejaḥsaṃyoga eva ca katāraṇatayā dṛṣṭo na dravyamātrasaṃyogastasmānnaivaṃ manaḥsiddhiritisukhādyaparokṣajñānameva manaso liṅgam indriyalakṣaṇam kiṃpunarindriyalakṣaṇaṃ cakṣurādiṣu manasi cānusyūtam ucyate yatsaṃprayukte viśadavabhāsaṃ vijñānaṃ janayati tadindriyamityucyatetacca dvividhambāhyamābhyantaraṃ cabāhyaṃ pañcavidhaṃ ghrāṇarasanacakṣustvakśrotrātmakam āntaraṃ tvekaṃ manaḥ tatrādyāni catvāri ca pṛthivyaptejovāyuprakṛtīnītyakṣupādadarśanavadabhyupagamyate śrotraṃ tvākāśātmakaṃ tairabhyupagatam vayaṃ tu diśaḥ śrotramiti darśanāddigbhāgameva karṇaśaṣkulyavacchinnaṃ śrotramācakṣmahe manastu pṛthivyādīnāmevānyatamātmakaṃ tebhyo nyadvā sarvathā tāvadasti manaḥ taccātmatadguṇeṣveva svatantraṃ pravartate na bāhyeṣu rūpādiṣvityāntaramityucyate rūpādijñāneṣvapi taccakṣurādisahāyaṃ pravartateevamanumānādiṣvapi liṅgādisahāyaṃanyamanaskasya saṃprayukteṣvapi rūpādiṣu jñānānutpatteḥ smṛtāvapi saṃskāraparatantraṃ pravartate svatantram nanvanumānādīnāṃ manojanyatvātteṣāṃ ca bhūtabhaviṣyatorapi pravṛtterindriyajanyatvaṃ vidyamānopalambhanatvenānaikāntikaṃ syāt na syāt nahīndriyajanyatvaṃ hetuḥ kintvindriyasaṃprayogajatvam nacānumāne tītāyā bhaviṣyantyā vā vṛṣṭeranumīyamānāyā manasā saṃprayogo stītyavyabhicāraḥ atha pratyakṣam tadevaṃ pratyakṣaṃ tāvadanimittaṃ tatpūrvakatvāccānumānādyapi nahyagṛhīte dharme tena saha kasyacitsaṃbandhagrahaṇaṃ saṃbhavati sādṛśyaviṣayakatvāccopamānaṃ dūrabhraṣṭam arthāpattirapi dharmeṇa vinānupapadyamānasya kasyacidadarśanādasamarthā nanu jagadvaicatryamanupapannam  na svābhāvikatvenopapatteḥ yadyapi tadanupapattyā kiñcidadṛṣṭaṃ kalpyeta tathāpi ko dharmaḥ ko vādharma iti vivekābhāvādavaśyaṃ codanaivārthanīyā sā cedaṅgīkṛtā kṛmarthāpattyāsāmānyato dṛṣṭena vā nanu vikalpanimittaṃ saṃbandhagrahaṇaṃ tatkathaṃ pratyakṣapūrvakatvam savikalpakamapyanuparatendriyavyāpārasya jāyamānamaparokṣāvabhāsatvātpratyakṣamevetyadoṣaḥ pratyakṣabauddhamatam vikalpapaścāparokṣāvabhāsaśceti citram aparokṣamiti hi svalakṣaṇamucyate tadviṣayo vabhāsato parokṣāvabhāsaḥ vikalpastvabhilāpasaṃyogyapratibhāsatvānna svalakṣaṇaṃ spṛśatinahyabhilāpaḥ svalakṣaṇaṃ spṛśatiyadi spṛśedabhilāpamātreṇāpi vinākṣavyāpāramaparokṣāvabhāsaḥ syātnacāsāvastitaduktam anyathaivāgnisaṃyogāddāhaṃ dagdho hi manyate anyathā dāhaśabdena dāhārthaḥ saṃprakāśate iti yastvayaṃ visphāritākṣasya gaurayam iti vikalpo viśadāvabhāsaḥ sa samānakālaviśadavabhāsanirvikalpakasaṃsargakṛtaḥtadabhāve bhilāpamātre numāne ca vikalpākārapratibhāse vaiśādyābhāvāt tasmānnirvikalpakameva pratyakṣam tatraiva hi viśadasya svalakṣaṇasyāvabhāsaḥ bauddhamatakhaṇḍanam maivam unmīlitanetrasya vikalpo pi gaurayamityaparokṣāvabhāsa eva pratīyate nacāsāvanyasaṃsargakṛtaḥ pramāṇābhāvāt abhilāpasaṃsargayogyasyāpi sāmānyākārasyābhilāpaliṅgādibhiravaiśadyamindriyaiśca vaiśādyamupapadyata eva nahyayaṃ parokṣāparokṣavibhāgo viṣayakṛtaḥyadi hi tathā syāt sarvadaiva sāmānyaṃ parokṣaṃ syātnacaivamastisāmānyākārasyāpi parokṣāparokṣavibhāgadarśanāt  tathāhi  dūrācchvetaṃ svalakṣaṇaṃ paśyannanirdhāritagavāśvajātiviśeṣo heṣāviśeṣo heṣāśabdaśravaṇādaśvatvaṃ tasminneva svalakṣaṇe numimāno  pi parokṣaṃ budhyate  vadanti hi aśvo pyayaṃ na cakṣuṣā tathāvabhāsata iti pratyāsannastu vadati saṃpratyaśvatvamapyasya cakṣuṣā paśyāmi na pūrvamiti svalakṣaṇaṃ tu prāgapi viśadameveti sāmānyāṃśagata evāyaṃ dūrasamīpavartinaḥ parokṣāparokṣavibhāgaḥtasmātkāraṇakṛto yaṃ vibhāgaḥ ekasminnapi hi viṣaye kṣairjāyamānaṃ vijñānamāparokṣyaṃ janayati liṅgādijaṃ tu neti kiṃ nopapadyate jñānajanyo viṣayagataḥ phalaviśeṣo yamāparokṣyaṃ nāma sarvasya saṃvedyaḥ yadbhāvābhāvābhyāṃ liṅgābhyāmakṣaiḥ paśyāmi na paśyāmīti visphāritākṣāṇāmeva vyavahāraḥ pravartate ato sti vikalpasyāpi viśadāvabhāsitvamiti pratyakṣatvopapattiḥ jñānasya savikalpakatvaniyamastatkhaṇḍanaṃ ca kecittu savikalpakameva sarvaṃ jñānaṃ na nirvikalpakaṃ nāma kiñcidastīti manyante tattu pratīti viruddhaṃ pratīmo hi vayamakṣasaṃnipātānantaramavivaviktasāmānyaviśeṣavibhāgaṃ saṃmugdhavastumātrahagocaramālocanajñīnam tadabhāve tu vikalpa eva na jāyeta vikalpatayā hi pūrvānubhūtaṃ jātiviśeṣaṃ saṃjñāviśeṣaṃ cānusmṛtya tena puraḥsthitaṃ vastu vikalpayitavyam nacārthamadṛṣṭavatastatsmaraṇamākasmikamevotpadyate tasmādasti nirvikalpakamapi jñānam advaitamatena nirvikalpakasya sanmātraviṣayatvāt tacca sanmātraviṣayamiti kecit bhedasya vikalpavedyatvādagṛhīte ca bhede viśeṣāṇāmagrahaṇāt kiñcetarābhāvo bhedo pratyakṣeṇa grahītuṃ śakyate natarāṃ avikalpena ataśca neha nānāsti kiñcanetyādiniṣedhānāṃ pratyakṣavirodhābhāvāt ekamevādvitīyamityādiśrutibhiradvitīyam brahma siddham advaitamatakhaṇḍanam tadidamatisāhasam kiṃ bhavato nīlapītayostiktamadhurayoḥ śītoṣṇayoḥ sukhaduḥkhayoścāvilakṣaṇā buddhiḥ yadyevaṃ nātrottaraṃ vaktavyam naca satsvarūpe savikalpena viśeṣagrahaṇamiti vācyamavikalpena vikalpasyāpi vilakṣaṇasyotpattyasaṃbhavāt yaccāvaśyamidamasmādbhinnamityevaṃ vikalpenaiva bhedo grahītavyo nāvikalpena tasya saṃbhavatīti na brūmo bhedasya grahaṇaṃ kintu bhinnānām teṣāmapi na bhinnatayā kintu svarūpeṇa yadanyasmādbhinnaṃ nīlaṃ pītaṃ vā tadgṛhyata iti brūmaḥ nahi nīlaṃ pītaṃ vā bhedaḥtayorhi dharmo bhedaḥtadagrahe pi dharmiṇāṃ grahaṇaṃ nānupapannam yadica sanmātraṃ pratyakṣeṇa gṛhyate na nīlaṃ pītaṃ vā tato vikalpenāpīdamasmādbhinnamiti kathaṃ bhedo gṛhyeta na hi sadeva sato bhinnamiti saṃbhavati tasmānnīlādiguṇānāṃ pṛthivyādidravyāṇāṃ ca pratyakṣeṇa grahaṇātprapañcāpalāpaḥ pratyakṣaviruddha eva yadi tu pṛthivyādiprapañcaṃ nāpahnumahe taddharmaṃ tu bhedameveti brūyāttadapyaśakyamnīlapītayoritaretarābhāvasya pratyakṣānupalabdhisiddhasyāpahnavāsaṃbhavāt pratyakṣābhāvo pi hi pratyakṣavadeva pramāṇāntarebhyo balīyānitarathā śaśe catuṣpāttvādviṣāṇitvamanumīyateato bhedāpalāpo na saṃbhavati yadi tvitaretarāśrayatayā itaretarābhāvagrahaṇasyānavakḷpteravidyāmātranimittaṃ tadityucyatetadapi  yadi bhinnatayā pratiyoginamāśrayaṃ ca gṛhītvā tata itaretarābhāvo gṛhyeta tataḥ syātnīlapītayostvitaretarābhāvānādareṇa svarūpeṇa gṛhītayoḥ paścādataretarābhāvagrahaṇekimitaretarāśrayatvam yadi tu dvitvamapahnūyate na pṛthivyādayasteṣāṃ ca mitho bhedaḥ tadapi pratyakṣaviruddham saṃkhyāyāḥ pratyakṣatvāt satyapi pratyakṣavirodhe tadapamardena pravartamānastadbādhenāvāgamo dvaitamavagamayatīticet  na pravṛttyasaṃbhavāt  pratyakṣaṃ hi nirapekṣaṃ śīghraṃ jāyamānaṃ svaviruddhasyāgamikajñānasya padapadārthasaṃnidhyapekṣāyogyatvanyāyālocanasāpekṣatayā vilambitapravṛtteḥ  pravṛttimeva niruṇaddhi  kiñcāśakyameva śrutyā prapañcasyāsatyatvaṃ boddhum budhyamāne hi śrutirapi prapañcāntargatatvādasatī boddhavyā syāt kathaṃ ca śrutyaiva śruterasatvaṃ budhyeta asatvena hi pratīyamānā na pramāṇaṃ syāt pramāṇatve tvavasthite sattayā pratīyamānāyāḥ śruterna mithyātvaṃ śakyaṃ vaktum nahyekasyaiva vastuno yugapadeva sattvamasatvaṃ ca samuccitya boddhuṃ śakyamanyataropamardena hyanyataradbuddhāvārohati tataśca śrutirastīticetna prapañcāpalāpaḥ saṃbhavati nanu svayaṃprakāśaṃ brahma kimasyānyena pramāṇena bhavatu brahma svayaṃprakāśaṃ prāpañcābhāvasya kimāyātaṃsa hi pramāṇamapekṣata eva kathaṃ cāvidyamānasya prapañcasya pratibhāsaḥ avidyayeticetkasya punariyamavidyā jīvānāmiticet nateṣāmabhāvāt bhāve vā dvaitaprasaṅgaḥ brahmaṇi tu viśuddhavijñānātmake niravakāśaivāvidyā vidyātmakamapi brahmavidyāśabalamiva bhrāntyāvagamyata iti cetkasyeyaṃ bhrāntiḥyadi na kasyacitsūktam jīvānāmiti cet natadabhāvāt yadi brāhmaṇaḥnāsya bhrāntiḥ saṃbhavatītyuktam yadi ca vidyārūpe pyavidyā syāt kenāsāvucchidyeta dhyānādibhiriticet na teṣāmapyabhāvātbhāve tu dvaitāpattiḥ brahmaṇi tu sahāvasthānādaviruddhāvidyā na tenocchettuṃ sā śakyā tataścānirmokṣaprasaṅgaḥ tasmādbrahmaṇaḥ praśaṃsārthairasthāyitvena prapañcasyāsattvamupacaradbhiraupaniṣadairvādaistadanusāribhiścetihāsapurāṇairbhrāntānāṃvākyatātparyamajānānānāṃ nyāyābhiyogaśūnyānāṃ pralāpomadvaitavāda ityupekṣaṇīyaḥ tatsiddhamavikalpasya pratyakṣasya viśeṣaviṣayatvam nirvikalpakaviṣayakabauddhamatakhaṇḍanam apare tu svalakṣaṇamātragocaraṃ nirvikalpakamicchanti tadapi pratītiviruddham pratīyate hi saṃmugdhākāraṃ vastu sahasaiva yatpañcājjātidravyaguṇakriyānāmabhiḥ pañcadhā savikalpakena vikalpyate gaurayamdaṇḍayamśaklo yamgacchatyayamḍittho yamiti tatra nirvikalpakamanekākāraṃ vastu saṃmugdhaṃ gṛhṇātisavikalpaṃ tvekaikākāraṃ jātyādikaṃ vivicya viṣayīkaroti nanu ṣaṣṭho pi vikalpo sti tadevedamiti tatkathaṃ pañcadhā vikalpa ityucyate natvayaṃ jātivikalpo vyaktipratyabhijñā hīyam na saṃjñāvikalpaḥ anavagatasaṃjñānāmapi bhāvāt tiryañco pi hyadyajātāḥ svamātaraṃ prathamamupalabhya kṣaṇāntare punarupalabhamānāḥ saiveyamiti śabdānuvedhaśūnyameva pratyabhijānantitasmādiyaṃ ṣaṣṭhī kalpanetipṭhacavidhatvānupapattiḥ ucyate iyamevāsmābhirnāmakalpanetyucyate tathāhi ḍittho yamiti tāvadgaurayamitivadbhāvātmanā ḍitthātmanā vastu vikalpyatenadaṇḍītivattatsaṃbandhitayā matvarthānupādānāt tatra na ḍitthaśabdena jātivadarthasyātmā atyantabhinnatvāt yatastenaivārtho nurajyeta tadetadevaṃ vijñeyam ḍitthaśabdena tadvācyaṃ pūrvāvagataṃ ḍitthamupasthāpya tadātmanā puraḥsthitortho vikalpyate ḍittho yamiti kimuktaṃ bhavatiyo sāvasmākaṃ ḍitthaḥ so yaṃ puraḥsthito nānya iti seyaṃ vyaktipratyabhijñaivapañcamīkalpanā sāca śabdavidāṃ nāmarūṣitaiva bhavatīti nāma vikalpeneti vyavahriyate etena yadāhuḥḍittho yamityaśabdākārasyārthasya śabdākāreṇa vikalpanādapramāṇaṃ savikalpamiti tadapi nirastam nahyatra śabdākāreṇārthaḥ pratīyate kintu pūrvāvagatārthasmaraṇamātre śabdasya vyāpāraḥtena ca smṛtenārthena tādātmyena puraḥsthitārthavikalpanāt āhaca yadā tu yādṛśaḥ piṇḍaḥ pūrvaṃ śabdātpratīyate tādṛśasmaraṇe hetuḥ śabdastatra yathārthateti tasmānnāmavikalpe pi jātyādivannāstyatadrūpāropaḥ kiṃ punarjātyādibhirvikalpyatedravyaṃkiṃ punaridaṃ dravyaṃ nāmapṛthivyudakatejovāyuprabhṛti dravyābhāve bauddhamatena pūrvapakṣaḥ nanu rūpādivyatiriktaṃ dravyaṃ nāma na kiñcidupalabhāmahe na ca tasyopalambhakamasticakṣurādīnāṃ pañcānāṃ rūpādiṣvevopakṣīṇatvāt gandharūparasasparśasaṃghātaḥ pṛthivī rasarūpasparśasaṃghāta āpaḥ rūpasparśasaṃghātastejaḥ śabdasparśasaṃghāto vāyuḥ eva rūpādisaṃghātabhedāveva pṛthivyādivibhāgo na dravyaṃ nāma kiñciditi saugatāḥ tadayuktam āgamāpāyiṣu rūpādiṣu yadanuyāyipratyabhijñā jāyate taddravyam darśanasparśanābhyāṃ cāsya grahaṇam pratyabhijñā ca yathā badaraphalaṃ śyāmāvasthāyāṃ raktāvasthāyāṃ ca yathā vā ghaṭapiṇḍakapālāvasthāsu mṛddravyam  asti hi tatra piṇḍāvasthābhede śyāmaraktarūpabhede pi dravyapratyabhijñā mṛdiyaṃ piṇḍāvasthāmapahāya ghacāvasthā saṃjātā śyāmimānaṃ ca tyaktvā  pakvā satyaruṇimānaṃ gṛhītavatī  anantaraṃ ghaṭāvasthāmapahāya kapālikā jāteti evaṃ tantupaṭādyavasthāsvapi draṣṭavyam tarkamatenāvayaveṣvavayavyutpattiḥ nanu tantupaṭādiṣu dravyāntarotpattirevābhimatāanyathā hyavayavyapalāpaḥ syāt nāvayavinamapahnumahedravyāntarotpattiṃ tu necchāmaḥ pratipattyabhāvāt tantava eva hi saṃyogaviśeṣādekadravyatāmāpadyanteavayavī ca bhavanti tādṛśāśca paṭajātiṃ sthaulyaṃ ca bibhrata ekapaṭasthūlabuddhyā gṛhyanta iti laukikī pratipattiḥ ato na dravyasya kadācidāgamo pāyo vāghaṭapaṭagavāśvaśuklaraktādyavasthānāmevāgamāpāyau āhaca āvirbhāvatirobhāvadharmakeṣvanuyāyi yat taddharmi yatra ca jñānaṃ prāgdharmagrahaṇādbhavediti tathā yādṛśamasmābhirabhihitaṃ dravyaṃ tādṛśasyaiva hi sarvasya guṇa eva bhidyate na svarūpamiti tatsiddhaṃ dravyam tacca jātyādibhiḥ pañcadhā savikalpena vibhajyate ataḥ savikalpakamapi pratyakṣaṃtatpūrvakaṃ cānumānādīti siddhaṃ teṣāmapyanimittatvamiti pratyakṣasūtram dharme vedaprāmāṇyādhikaraṇam  autpattikastu śabdasyārthena saṃbandhaḥtasya jñānamupadeśo nyatirekaścārthe nupalabdhe tatpramāmāṇaṃ bādarāyaṇasyānapekṣatvāt  Jaim uktaṃ pratyakṣādīnāmanimittatvam tata eva tanmūlapuruṣavacanasyāpyanimittatvam  evaṃ tarhi śabdasya sarvatra pramāṇāntarāpekṣayaiva prāmāṇyadarśanāttadabhāve tasyāpyaprāmāṇyādabhāvagamyatvamevāyātaṃ dharmasyetyāśaṅkānirākaraṇāya  codanāyāḥ prāmāṇyamucyate  satyam loke pramāṇāntaramūlānāṃ prāmāṇyaṃ atanmūlānāṃ cāprāmāṇyaṃ dṛśyatenanvemapi sāpekṣaṃ prāmāṇyaṃ kintu svata eva anāptavākyasya tvaprāmāṇyaṃ na mūlavirahāt kintu duṣṭamūlatayā śabdasya duṣṭatvātsvābhīvikasya prāmāṇyasyāpavādāt vedasyāpauruṣeyatvāt apauruṣeye tu vede yadyapyāptapraṇītatvaṃ nāsti prāmāṇyasya tadapekṣābhāvādanāptasparśanimittadoṣābhāvāccānapoditaṃ prāmāṇyaṃ bhavati tredhā hyatra puruṣānupraveśaḥ padapadārthasaṃbandhadvāreṇa vākyavākyārthasaṃbandhadvāreṇa grandhasyaiva vā bhāratādivatpauruṣeyatvāt natvetannayamapyastipadapadārthasaṃbandhasya nityatvamatrautpattikaśabdenoktaṃvākyārthasya ca padārthamūlatvaṃ vedasya cāpauruṣeyatvamupariṣṭādvakṣyate sāmānyataḥ pramāṇalakṣaṇam naca sākṣādbādhakamastītyavyatirekaśabdenocyate anupalabdhārthatvācca nānuvādalakṣaṇamaprāmāṇyamastīti arthe nupalabdhe ityanenoktam etacca viśeṣaṇatrayamupāgadadānena sūtrakāreṇa kāraṇadoṣabādhakajñānarahitamagṛhītagrāhijñānaṃ pramāṇamiti pramāṇalakṣaṇaṃ sūcitam prabhākaramatena pramāṇalakṣaṇam nanvevaṃ dhārāvāhikeṣuttareṣāṃ pūrvagṛhītārthaviṣayakatvādaprāmāṇyaṃ syāt tasmādanubhūtiḥ pramāṇamitipramāṇalakṣaṇamsmṛtivyatiriktā ca pratītiranubhūtiḥ smṛtiśca saṃskāramātrajaṃ jñānamabhidhīyate mātragrahaṇaṃ ca saṃskārasaghrīcīnendriyajasya pratyabhijñānasya smṛtitvaprasaṅgenāprāmāṇyaṃ māprasāṃkṣīdityelamartham tadevaṃ saṃskārātiriktakāraṇajanyaṃ jñānaṃ pramāṇamityuktaṃ bhavatitadidaṃ svapnadarśane tāvadavyāpakamsaṃskāramātrajasyāpi jñānasya svarūpe kartari ca prāmāṇyamiṣṭaṃ bhavatām atha smartavyāpekṣayaiva smṛteḥ smṛtitvaṃ tadviṣayasaṃskārajatvātsvarūpakartrapekṣayā tvanubhūtirevaataḥ siddhyati prāmāṇyamityucyate evaṃ tarhi mātragrahaṇamanarthakampratyabhijñānasyāpi pūrvānubhūtāṃśāpekṣayaiva smṛtitvāttatra cāprāmāṇyamiṣṭamevayatra tvaṃśe prāmāṇyaṃ tatrānubhūtireva sā kiñcānuvādānāṃ ya evaṃ vidvānpaurṇamāsīmityādīnāmapi saṃskāramātrajatvābhāvātprāmāṇyaṃ syāt bhavatviticet  na lokavirodhāt tathā laukikamapi vākyaṃ vaktṛjñānānumiterthe nuvādakatayā pravartamānaṃ pramāṇaṃ syāt nacaitadiṣṭhaṃ bhavatām asaṃnikṛṣṭagrahaṇamanuvādānāṃ śāstratvanivṛttyarthamityaṅgīkaraṇāt athānapekṣaṃ pramāṇaṃ yatsvaviṣaye pramāṇāntaraṃ nāpekṣate tatpramāṇam anuvādānāṃ tu purovādasāpekṣatvādaprāmāṇyamiti  evaṃ tarhi laukikaṃ vākyamapyanumiterthe pravartamānamanumānasya śaṅkānirākaraṇamātraupayikatvādarthapratipādane tadapekṣābhāvātpramāṇaṃ syāt tathānumānasya prāmāṇyaṃ na syāttaddhi niyamagrahaṇamapekṣate na ca gṛhītamarthaṃ mātrayāpyadhikaṃ gṛhṇātīti bhavatāṃ darśanam pītaśaṅkhajñānamapyanubhūtitvātpramāṇaṃ syāt iṣṭameveti vadato lokavirodhaḥ tasmādyathārthamāgṛhītagrāhijñānaṃ pramāṇamiti vaktavyam dhārāvāhikeṣvapyuttarottareṣāṃ kālāntarasaṃbandhasyāgṛhītasya grahaṇādyuktaṃ prāmāṇyam kālapratyakṣanirūpaṇam sannāpi kālabhedo tisūkṣmatvānna parāmṛṣyata iti cetaho sūkṣmadarśī devānāṃpriyaḥ yo hi samānaviṣayayā vijñānadhārayā ciramavasthāyoparataḥ so nantarakṣaṇasaṃbandhitayārthaṃ smarati tathāhi kimatra ghaṭo vasthita iti ṣaṣṭhaḥ kathayati asminkṣaṇe mayopalabdha iti tathā prātarārabhyaitāvatkālaṃ mayopalabdha iti kālabhede tvagṛhīte kathamevaṃ vadet tasmādasti kālabhedaparāmarśaḥ tadādhikyācca siddhamuttareṣāṃ prāmāṇyam nanu yathārthatāmapi cetprāmāṇalakṣaṇamuṣṇajalajñānapramāṇaṃ syāt iṣṭamevaitat nanu lokavirodhaḥ syāt syāt yadyayathārthatāṃ jānanta eva laukikāḥ prāmāṇyaṃmanvīran te tu yathārthatāmevaitasya manvānaḥ prāmāṇyamabhrāntatvaṃ ca manyante yetvayathārthatāṃ jānanti te naiva prāmāṇyaṃ manyantenāpyabhrāntatāmtasmānnāsti virodhaḥ pītaśaṅkhajñānasyāpi smṛtitvābhimānādanubhūtitvāparijñānādaprāmāṇyaṃ manyanteato smākamapi nāsti virodha iti cettadayuktam nahi laukikāḥ śuktirajatajñāne pi smṛtitvaṃ manyantenatarāṃ pītaśaṅkhajñāne tasmātsūktam arthe nupalabdhe iti vṛttikārastvanyathedaṃ varṇayāñcakāretyevamādinopavarṣamatena tasya nimittaparīṣṭirityevamādisūtratrayamanyathākṛtvā vyācaṣṭe bhāṣyakāraḥtatra nimittasūtreṇa tāvatpratijñātasya codanāprāmāṇyasya parīkṣāpadeśena svataḥprāmāṇyaṃ heturityucyate prāmāṇānāṃ svataḥprāmāṇyam prasiddhāni hi pratyakṣādīni pramāṇāni tadantargataṃ ca śāstraṃatastadapi prasiddhameva na ca prasiddhasya pramāṇasya prāmāṇyamanyena parīkṣitavyamsvata eva tasya svaviṣayopasthāpanasāmarthyāt yadi ca parīkṣyetatato yena parīkṣyeta tasyāpyanyenetyavasthā syāt tasmātprasiddhatvātpramāṇasya codanāpi pramāṇamiti nanu na jñānamutpannamityevārthatathātvamadhyavasātuṃ śakyam prasiddhatarasyāpi pratyakṣasyāyathārthasyotpattidarśanātyathā śuktikāyāṃ rajatamiti pratyakṣamevāyathārthaṃ na śuktikāyāṃ rajatajñānasyapratyakṣābhāsātvāt pratyakṣalakṣaṇaṃpratyakṣakhaṇḍaḥ kiṃpunarābhāsaṃkīrṇaṃ pratyakṣalakṣaṇam  taddarśayati tatsaṃprayoge puruṣasyendriyāṇāṃ buddhijanmasatpratyakṣam yadābhāsaṃ vijñānaṃ tenendriyāṇāṃ saṃprayoge yadvijñānaṃ tatsatpratyakṣam tatsatorvyatyayādābhāsāsaṃkarasiddhiḥ taditi cāvyayaṃ tṛtīyāntaṃ tenetyarthe nanvasatyapi vyatyaye nāsti saṃkaraḥ indriyasaṃprayogajaṃ jñānaṃ pratyakṣam ityetāvadeva vaktavyam nahi śuktikāyāṃ rajatajñānamindriyasaṃprayogajaṃkiṃ tarhiindriyasaṃprayogacchuktiśakalaṃ rajatasādhāraṇena bhāsvaratvādirūpeṇa gṛhītamasādhāraṇaṃ tu śuktikātvamindriyadaurbalyādgṛhītamanantaraṃ ca saṃskārādbodhādrajataṃ smṛtaṃtataḥ smṛtarajatātmanā śuktivyaktirdeṣavaśādgṛhyateato nendriyasaṃprayogajaṃ rajatavijñānamiti nātiprasaṅgaḥ praṇāḍyāstīndriyasaṃprayogajatvamiti tadvyāvṛttyarthaṃ tatsaṃprayogajatvamiti viśeṣaṇaṃ vaktavyamiti cet  tanna nahīha yathākathañcitsaṃprayogajanyatvaṃ lakṣaṇaṃkintu sākṣāttajjanyatvam yadica yathākathañcidityāśrīyeta tato viśeṣaṇe satyapyativyāptimallakṣaṇaṃ syāt ārādignimadhyakṣayatoyadauṣṇyaviṣayamanumānaṃ tadapi pratyakṣaṃ syātpraṇāḍyendriyasaṃprayogajatvāt saṃprayukta viṣayatvāccaastihyauṣṇyasyendriyasaṃprayogaḥ saṃyuktasamavāyalakṣaṇaḥ tasmādavaśyaṃ sākṣātsaṃprayogajatvaṃ lakṣaṇamityaṅgīkartavyamataḥ śuktirajatavedane pi vyabhicārābhāvanarthakastatsatorvyatyayaḥ satyam sākṣātsaṃprayogajatvaṃ lakṣaṇam satyaṃ ca śuktirajatajñāne pi vyabhicārābhāvādanarthakastatsatorvyatyayaḥ satyam sākṣātsaṃprayogajatvaṃ lakṣaṇam satyaṃ ca śuktirajatajñāne pi nātiprasaṅgaḥpītaśaṅkhadvicandrādijñāneṣvativyāptiḥ syāt sākṣātsaṃprayogajatvāt  api ca smṛtena rajatākāreṇa yatsaṃnihitasya śuktiśakalasya tādātmyagrahaṇaṃ tadanuparatendriyavyāpārasya bhavatsākṣātsaṃprayogajamevāparokṣatvāt tasmādābhāsanivṛttyarthatyaya iti sūktam bhāṣye tvābhāsapradarśanārthaṃ śuktikārajatajñānodāharaṇamityanavadyam tatsaṃprayogajatve kathaṃ vivacyete ucyate jñānasvarasādeva viṣayasya tathātvamadhyavasīyatetadanyathātvaṃ tu kāraṇadoṣajñānādarthānyathātvajñānādvāvagandavyam ato yatra prayatnenānviṣyamāṇo pi kāraṇadoṣo bādhakajñānaṃ vā nopalabhyate tatpramāṇamitaraccāpramāṇam codanārthajñānasyatūbhayābhāvātsiddhaṃ ṭaprāmāṇyam ityautpattikasūtram nanu sarva eva nirālambanaḥ ityādinā pūrvoktahetudvayākṣepanimittamithyātvākṣepeṇa śūnyavādī pratyavatiṣṭhate tathāhi  yatra kāraṇadoṣajñānaṃ bādhakajñānaṃ vā tatra mithyātvamanyatra satyatvamiti vyavasthā nopapadyatesarvajñānānāṃ mithyātvāt bāhyārthaśūnyavādenākṣepaḥ sarvameva hi jñānamātmāṃśaparyavasitamanādivāsanāvaśādātmānameva bāhyatayādhyavasyanmithyaiva kathaṃ punarātmāṃśaparyavasā yitvaṃ gamyateanumānātbāhye ca pravṛttyasāmarthyāt yathācāsāmārthye tathā vakṣyāmaḥ  saṃpratyanumānamucyate stambhādipratyayāḥ svāṃśameva bāhyatayādhyavasyanto mithyābhūtāḥ pratyayatvāt svapnapratyayavat śuktakārajatādipratyayavacca svapnādipratyayā hi yathāvagamyamānabāhyārthābhāvāddeśāntarakālāntaravartināṃ casaṃnihitadeśakālatayā pratibhāsasaṃbhavāt kvacitkadācidapyasaṃbhavatāṃ svaśiraśchedādīnāṃsvapne pratibhāsādavaśyaṃ svātmānameva bahirvadgṛhṇantītyabhyupagantavyam atastatsāmānyājjāgrajjñānānāmapi svāṃśaparyavasāyitvānmithyātvam iti prāpte abhidhīyate na tāvatsvapnādipratyayāḥ svāṃśāvalambanāḥte pi bāhyārthamevānyathāsantamevānyathā gṛhṇantīti vakṣyāmaḥ bhavatu vā tatrātmakhyānaṃnaitāvatā nīlādipratyayāstathā bhavitumarhanti tatra hi nīlamidaṃ pītamidaṃ stambho yaṃ ghaṭo yamityevamidamākārāspadībhūtaṃ bāhyaṃ nīlādi pratyakṣeṇāvagamyamānaṃ na śakyamanumānenāpahnotum ātmagrāhitve hyahaṃ nīlamiti syāt tadevaṃ pratyakṣameva bāhyārthamupasthāpya tadapahnavapravṛttasyānumānasyodayaṃ niruṇaddhi svapnādiṣu tu bādhakena jñānāntareṇa bāhyasadbhāvanirākaraṇādyujyetātmakhyātiḥ natviha tathā bādhakamastyanyat bhavaduktādanumānāt nacānumānamalaṃ bādhitumityuktam dūṣaṇasahasraṃ cāsyānumānasya vārtike prapañcitamityuparamyate yogācārasautrāntikayoḥ kalahaḥ  evamanumāne pratyakṣavirodhena nirākṛte pratyakṣasya bahiḥpravṛttau sāmarthye nāstītyevaṃ pūrvoktākṣepeṇa śūnyastvityādinā sa eva śūnyavādī  punaḥ pratyakṣavatiṣṭhate  tadihaivaṃ cintyate yadidaṃ nīlamidaṃ pītamidamiti nīlādyākāraṃ vastu prathate tatkiṃ vijñānameva tathā prathate kiṃvā bāhyaṃ vastviti tadarthamidaṃ vicāryate kiṃ vijñānaṃ pratyakṣamutānumeyamitipratyakṣatve sati nirākārasya pratyakṣagrahaṇayogātākārasya caikasyaiva grahaṇāt gṛhyamāṇa ākāro jñāna evāvatiṣṭhata ityarthasyāgṛhyamāṇatvādasattvameva bhavati anumeyatve tu bāhyārthaṃ vinānumānāsaṃbhavādbāhyārthasiddhiḥ tatra jñānamevaivamākāramātmanā prathate kutaḥ nāpratyakṣasya tasyāsti pramāṇāntarato gatiḥ saṃvedyatvācca nīlāderjñānākāratvaniścayaḥ arthāntarasya ca grāhyalakṣaṇaṃ nahi yujyate yo hi vijñānapratyakṣamicchati tasya jñānameva na sidhyet pramāṇāntarasaṃbhavāt anumānamiti cet na liṅgābhāvāt na tāvadartho liṅgamvināpi tena suṣuptyādyavasthāyāmarthasadbhāvābhyupagamāt arthavyavahāro liṅgaṃ  sa hi kādācitkaṃ kāraṇaṃ kalpayatīticetevantu prāgvyavahārājjñānapratibhāso na syāt avyavahārannapi ghaṭaṃ paśyan jāne haṃ ghaṭamiti jñānamanusaṃdhatteiti pratītisākṣikam arthadharmo jñānajanmā liṅgamiticet  na tatsadbhāve pramāṇābhāvāt atītānāgatayoścārthayordharmāsaṃbhavādatītādyanumāne jñānasiddhirna syāttasmādavaśyaṃ vijñānaṃ pratyakṣameṣitavyam evaṃ ca tasyaivāyamākāra iti niṣpramāṇakorthaḥ kiñca vedyatvādapi nīlāderjñānākāratvaṃnahyanātmano nīlasya pītavadvedyatāsaṃbhavati yadi cārthāntaraṃ nīlaṃ tato sya kiṃ lakṣaṇaṃ vedyatvam yadyarthatvalakṣaṇaṃ syātsarvaṃ sarvasya vedyaṃ syāt vyavasthāhetutvabhāvāt atha vyavasthāpakaṃ  ya evārtho jñānasya hetuḥsa eva vedyo nānya iti cet  na netrāderapi vedyatvaprasaṅgāt sādṛśyaṃ hetutvaṃ ca viṣayatvamnīlārthaśca nīlajñānena sadṛśo na netramiticetevamapi samanantarapratyayasya hetutvāt vijñānatvena ca sādṛśyādviṣayatvaṃ syāt  athāsādhāraṇatvena viṣayākāreṇa sādṛśyaṃ viṣayalakṣaṇam jñānatvaṃ hi sarvajñānasādhāraṇaṃ nīlādyākārastu keṣāñcidevāsādharaṇastena tadākāreṇa  sādṛśyaṃ viṣayatvam  evamapi dhārāvāhikeṣu pūrvamuttarasya viṣayaḥ syāt ubhayornīlarūpatvāddhetutvācca syānmatam na sādṛśyaṃ viṣayatvaṃ kintu yo jñāne nīlādyākāraviśeṣasamarthako hetuḥ sa viṣayaḥsamanantarapratyayastu na nīlādyākārāṇāṃ samarpakaḥ tathāsati nīlajñānāntaraṃ sarvadaiva nīlavijñānaṃ syāt tatraikasminsaṃtāne nīlapītādivicitrārthasaṃnidhiviśeṣakṛtaścāyaṃ vicitrākārodaya ityarthasyaiva grāhyatvam punaryogācāraśaṅkā nanu kāryabhūtasamaye kāraṇabhūtasyārthasya kṣaṇikatvenātītatvātkathaṃ pratyakṣagrāhyatvametadevārthasya grāhyatvaṃ yajjñānākārarpaṇakṣamahetutvam yathāhuḥ bhinnakālaṃ kathaṃ grāhyamiti cedgrāhyatāṃ viduḥ hetutvameva tadyuktaṃ jñānākārārpaṇakṣamam iti yadyevaṃ kasyāyamākāro yo vartamānaḥ prathateyadi jñānasyaiva tarhi arthasyāprathamānasya sadbhāve jñānaṃ prati hetutve ca kaṃ pramāṇam jñānavaicitryamevana hi tatsamanantarapratyayamātrātsaṃbhavatītyuktam evaṃ tarhyanumeyorthaḥ kathaṃ pratyakṣagrāhya ityucyate etadeva hi pratyakṣagrāhyatvamarthasya yatsākṣādākārasamarpaṇena hetutvamyastu paraṃparayā jñānākārasamarpako hetuśca so numeyaḥ tadyathā vahnisvalakṣaṇaṃ dhūmasvalakṣaṇataddarśanatadvikalpapraṇāḍyā vahnijñānaṃ janayadanumeyam ata eva pratyakṣamanumānaṃ ca dve eva pramāṇe jñānārthayorbhinnatvāt asati tādātmye tadutpattinibandhana eva jñānādarthaniścayaḥ tatra sākṣādutpattau pratyakṣaṃ praṇāḍyau tvanumānamiti dve eva vidhe eta eva viṣayasādṛśyameva prāmāṇyaṃ tadadhīnatvādarthaviśeṣavyavasthāpanasya na hi jñānamityeva nīlavedanaṃ bhavati pītādāvapi tulyatvāt nīlimnā tu nīlavedanasiddhiḥ yathāhuḥ nahi saṃvittisattayaiva tadvedanā yuktā tasyāḥ sarvatrāviśeṣādaviśeṣaprasaṅgāttāṃ tu sārūpyamāviśat sarūpayituṃ ghaṭayediti tasmātsākāre vijñāne siddhamarthasya sattvaṃ grāhyalakṣaṇaṃ ceti sautrāntikāḥ atra vadāmaḥ syādidaṃ grāhyalakṣaṇaṃ yadyarthasyākārasamarpakatve hetutve vā pramāṇaṃ syātnatu tadastisamanantarapratyayaviśeṣādeva vicitrākārodayasaṃbhavāt tathāhi tvayāpi hi svapnāvasthāyāmasatyapyarthasaṃnidhau jñānavaicitryadarśanādavaśyaṃ samanantarapratyayakṛtatvamaṅgīkartavyam evañcejjāgratpratyayānāmapi tathaivāstu kimarthagrahaṇenaato na hetutvaṃ grāhyalakṣaṇam atha jñāninibandhano yatropādānādivyavahāraḥ sa viṣaya ityucyatetathāsati nīlajñānasya nīlāntargatāḥ paramāṇavo rasādayaśca viṣayabhāvamaśruvīranupādīyaṃmānatvāt atha dravyasyaivopādānaṃ na guṇānāṃ rasādīnām evaṃ tarhi rūpasyāpi viṣayatvaṃ na syāt kiñca sukhārthaḥ sarvovyavahāro to nubhūte sukhe na kaścitsukhaviṣayo vyavahāro sti na ca saṃbhavatiyataḥ sukhapratibaddhavyavahāro stīti kathaṃ tasya viṣayatvam nanu nopādānameva vyavahāraḥ śabdaprayogasyāpi vyavahāratvātato nīlajñānanibandhanaśabdaprayogagocaratvānnīlimno viṣayatvamevaṃ sukhāderapi evamapyupādānasyāpi vyavahāratvāttagadviṣayabhūtānāṃ paramāṇūnāṃ viṣayattvāpattistadavasthaiva kiñca na śabdaprayogavaśena jñānasya viṣayanirūpaṇaṃ śakyaṃ viparītatvāt arthasaṃbaddhaśabdaprayogo hi lakṣaṇaṃ na śabdamātraprayogaḥpratyāyyapratyāyakatvameva hi śabdārthayoḥ saṃbandho to yadarthaviṣayaṃ jñānaṃ yaḥ śabdo janayati sa tasya vācyaḥato jñānaviṣayanirūpaṇapūrvakaṃ śabdaviṣayanirūpaṇaṃtadadhīne tu tasmin duruttaramitaretarāśrayamāpadyeta jñānajanyātiśayabhāktvameva grāhyatvamiti cetnāsāvupalabhyatena ca saṃbhavati bhūtabhaviṣyatorityuktam atha saṃprayuktendriyajaṃ jñānaṃ yatvyāptaliṅgajaṃ vā sa viṣaya iti matam tato netrajanyasya nīlajñānasya sparśo viṣayaḥ syātasti ca sparśasyāpi rūpasyaiva saṃyuktasamavāyalakṣaṇaḥ saṃbandho netreṇa tathā gandhaliṅgasya rasānumānasya rūpamapi viṣayaḥ syātrūpeṇāpi raseneva tasya vyāptatvāt tasmāt jñānātmakatvameva nīlāderviṣayalakṣaṇamiti siddhaṃ tādātmyam sahopalambhaniyamo pi jñānārthayoraniyamavyāptaṃ bhedaṃ vyāpakaviruddhopalabdhyā pratiṣedhanna bhedamupasthāpayatibhinnānāṃ ghaṭapaṭādīnāmaniyatasahopalambhatvāt na cāsiddhau vedyopalambhasamaye vitterupalambha iti vācyam uttarakālaṃ sahaiva jñānena viṣayasmaraṇadarśanāt jñāto ghaṭa iti nacānubhūtasya smaraṇaṃ saṃbhavatitasmādutpattivelāyāmeva jñānasyaprakāśanamaṅgīkartavyam na ca nirākārasyopalabdhirastīti siddhaṃ jñānātmakatvaṃ nīlādeḥ avaśyaṃ ca svapnādibodhe bandhyāsuto yātiaṅgulyagre hastiyūthaśatamityādau cātyantāsaṃbhavādbāhyasya jñānātmakatvamevākāraṇāmabhyupagantavyam tathānyatrāpyastutasmānna bāhyamastīti prāpte yogācāramatakhaṇḍanam abhidhīyate nīlādivitterātmāṃśagrāhitvaṃ kena gṛhyate nātmanā nānyasaṃvittyā sāpi hyātmāvasāyinī ajñānasthiracitratvabāhyatvāderanātmanaḥ asato vā sato vāpi kathaṃ vijñānavedyatā vijñānavādī hi sarvameva vijñānamātmanameva gṛhṇāti nānyatatmanaiva ca gṛhyate nānyenatasyāpyanyasya svātmaparyavasāyitvāditi vadati yathoktam nānyo nubhāvyo buddhyāsti tasyā nānubhavo paraḥ  grāhyagrāhakavaidhuryātsvayaṃ saiva prakāśate iti tamevaṃvādinaṃ pratyucyate nīlajñānasyātmāvasāyitvaṃ nīlasya ca vijñānakāraṇatvaṃ kena jñānena  gṛhyate  na tāvadātmanaiva  nahi nīlamidamityatra svātmaparyavasāyitvaṃ nīlākārasya ca jñānātmakatvaṃ prakāśate nīmamātraprakāśanāt saṃvedyatvagrāhyalakṣaṇayogasahopalambhaniyamādiliṅganimittakena tvanumānenaiva tadavagantavyaṃ tadapi tvanumānamātmāṃśagrāhi cetna jñānāntarasya svātmaparyavasāyitāṃ grahītumalam athānumānaṃ na svātmāṃśagrāhitato nīlādivijñānaiḥ kimaparāddhaṃyena tānīdaṅkārāspadībhūtabāhyanīlādiprakāśakatvenāvabhāsamānānyapi svātmanyevāvarudhyante na hi tadaitadvaktuṃ śakyam nānātmanaḥ saṃvedanaṃ grāhyalakṣaṇaṃ sahopalambhaniyamo vā saṃbhavatīti teṣāṃ sarveṣāmevātasminnaiva bhavadīye numāne vyabhicārāt tatkhalvātmānamatikramya nīlādivitternīlādyātmabhūtasvātmāṃśāvasāyitāṃ gṛhṇātītyabhyupagantavyam tasyāpisvātmaparyavasāyitve nīlabuddhestadvaśena svātmāṃśagrāhitā na siddhyet āhaca caitrādipratyayānāṃ ca nirālambanatā yadi dharmabhūtā na gṛhyeta sādhanotthitayā dhiyā tato viṣayanānātvātpratiyogyanirākṛtā rūpātsālambanaprāptiḥ satī kena nicāryate iti kiñcājñānamityasya jñānasya jñānābhāvo grāhyaḥna ca jñānābhāvasya jñānātmatā saṃbhavatiatyantaviparītatvāt tathā tadevegadamiti jñāne pūrvāparakālāvasthāyitvaṃ prakāśatenaca kṣaṇikasya jñānasya sthāyitvamātmā saṃbhavati tathā citrabuddhau nānākāraṇāmavabhāsaḥ nacaikasya jñānasya nānākāratā saṃbhavati nanvarthasyāpi sthāyitvamekasya ca nānākāraṇatvaṃ na saṃbhavatyevasaṃbhavatu vā mā vājñānātmatā tāvanna saṃbhavati tadasaṃbhave cārthākārau vā sthāyitvacitratve syātāmatyantāsadrūpe vādvaidhāpi jñānānātmakayorjñānena grahaṇātsiddhaṃ naḥ samīhitam tathā bāhyaṃ nāstīti niṣedhayatāvaśyaṃ buddhāvāropayitavyamjñānātiriktaṃ ca bāhyam na ca jñānākāratā tasya saṃbhavatitasmādevamādisiddhyarthamavaśyaṃ vijñānānāmanātmagrāhitvaṃ balādabhyupagantavyambhavadīyānumānārthaṃ ca tadevaṃ saṃvidbalasiddhasya bāhyasya saṃbhave vedyatvādibhirnāpahnavaḥ saṃbhavatibāhyasyaiva hi tadā saṃvedyatvaṃ darśanabalādabhyupagamyate pratyutātmana eva saṃvedyatvaṃ na saṃbhavati nīlādivittīnāmidaṃ nīlamidaṃ pītamityanātmāvabhāsitvāt ātmāvabhāsitvābhāvāt ahaṃpratyayastarhi jñānāvalambano bhavatu so pi kartravalambano na jñānāvalambana ityātmavāde vakṣyāmaḥ tathā grāhyalakṣaṇamapi bāhyasyaiva kiñcideṣṭavyam anyathā nīlādivittīnāṃ svāṃśaparyavasāyitvasādhanārthasya tadīyānumānasya nīlādivittigataṃ svāṃśaviṣayatvaṃ grāhyaṃ na syātsthāyitvādayaśca tadbuddhīnām jñānānumeyatvasthāpanam tallakṣaṇaṃ cetareṣāmuktadoṣatvāt jñānajanyaphalabhāgitvamevāśriyatavyam jñānakriyā hi sakarmikā karmabhūterthe phalaṃ janayati pākādivattacca phalamindriyakajñānajanyamāparokṣyamliṅgādijñānajanyaṃ tu pārokṣyamityucyate asti hi viṣayāviṣayavibhāgaḥ viṣayeṣvapi parokṣāparokṣavibhāgaḥ sārvajanīnaḥ na ca phalamantareṇāyaṃ vibhāgaḥ saṃbhavatīti tadāśrīyate tadeva ca phalaṃ kāryabhūtaṃ kāraṇabhūtaṃ vijñānamupakalpayatīti siddhyatyapratyakṣamapi jñānam  athavā jñānakriyādvārako yaḥ kartṛbhūtasyātmanaḥ karmamabhūtasya cārthasya parasparaṃ saṃbandho vyāptṛvyāpyatvalakṣaṇaḥ sa mānasapratyakṣāvagato  vijñānaṃ klapayati nahyāgantukakāraṇamantareṇātmanorthaṃ prati vyāptṛtvatvamutpattumarhati tacca kāraṇaṃ loke jñānaśabdenābhidhīyate ye pi svaprakāśaṃ saṃvidamātiṣṭhante tairapyayaṃ saṃbandho mānasapratyakṣagamyo vaśyamabhyupagamanīyaḥ anyathā jñāto mayā ghaṭaḥ iti jñānajñeyasaṃbandho vā na vyavahartuṃ śakyate yanmātraṃ hi prakāśitaṃ tanmātrameva vyavahartuṃ śakyate nānyat ihaca saṃvinmātraṃ svayaṃprakāśitaṃartho pi tadvaśātjñānasaṃbandhastu kena prakāśitaḥ so pi tayaiva saṃvidā prakāśata iti cet  na tadutpattyavasthāyāṃ saṃbandhasyāniṣpannatvāt prakāśakatvameva hi saṃvidā viṣayeṇa saṃbandho nānyaḥtena jātāyāṃ saṃvidi viṣaye ca prakāśiteniṣpadyamānaḥ saṃbandho na tayā saṃvidā śakyate viṣayīkartumviramyavyāpārāsaṃbhavāt nahi prathamamarthaṃ prakāśya punaḥsaṃbandhaṃ prakāśayitumarhati kṣaṇikatvāt atha saṃbandho pi svayaṃprakāśata iti manyethāḥnātra pramāṇamasti tasmānmānasapratyakṣagamyorthena sahātmanaḥ saṃbandho jñānaṃ kalpayatītiramaṇīyam asti hi ko pi saṃbandhorthena sahātmano mānasapratyakṣagamyaḥ sarvajanīnaḥ sa jñānasya kalpakaḥ arthagato vā jñānajanyo tiśayaḥ kalpayati jñānamavaśyamaṅgīkaraṇīyaścāyamatiśayastritayapratibhāsavādibhirapi tritayaṃ pratibhāsata iti vadatā jñānajñeyajñātṛṣu triṣvapyanugataṃ prakāśanapadavācyamavaśyamaṅgīkartavyam tatra jñānatvaṃ tāvannānugatam taddhi jñāne eva na jñātṛjñeyayoḥ jñeyatvamapi jñeya eva na jñātṛjñānayoḥ jñātṛtvaṃ jñānajñeyayoḥ vyavahāraviṣayatvaṃ prakāśamānatvamitacet nasaṃvidi vyavahārābhāvādvinaṣṭatvāt śabdaprayogo vyavahāra iti cet nauktadoṣatvāt tadavaśyaṃ prakāśanabhāsanādiparyāyo dharmaviśeṣastriṣvapyanuvṛtto gotvamiva govyaktiṣvasti saca dharmo jñātari jñeye ca jñānavaśājjñāyatejñānasya tu svābhāviko gnerivauṣṇyaumiti svaprakāśaṃ jñānam itarau paraprakāśyāvityāśrayaṇīyam tannimittaṃ ca viṣayasya viṣayatvam vyavahārādīnāṃ hi viṣayalakṣaṇatvaṃ prāgeva dūṣitam ekadeśināṃ tu vyavahāranibandhanaviṣayatāṅgīkaraṇe rajatavitteḥ śaktikā viṣayaḥ syātnacaivamicchanti tadevavivādasiddherthagate tiśaye tenaiva jñānasyānumānaṃ pūrvoktena vā mānasapratyakṣagamyena saṃbandhena saṃbhavati  atikrāntadivasagatadaśatvādisaṃkhyāvaccāsatorbhūtabhaviṣyatoravidyamānatve pi dharmiṇaḥ prakāśanadharmo jāyata iti pramāṇabalādabyupagamyate ato na pratyakṣatvaṃ saṃvido bhyupagantavyam punarvijñānavādakhaṇḍanam na ca pratītibalādapi pratyakṣatvam arthāūasasamaye saṃvidaḥ pratibhāsa eva nāstinatarāmāparokṣyam evaṃ ca sahopalambhasyaivābhāvāttanniyamo ya uktaḥ sa dūrāpāsta iti pratyuktametat sahopalambhaniyamādabhedo nīlataddhitayoḥ iti yattu paścātsmaraṇasya darśanajjñānamapi prāganubhūtamiti tadapyasiddham artha eva hi tadā smaryatetattatsmaraṇācca tadaivārthavyāptirātmano manasāvagamyatetaddhaśācca tadārthe tāvajjñānaṃ kalpayati tasya jñānasyendriyādikāraṇābhāvātsmṛtitvaṃ niścitya smṛtikāraṇabhūtaṃ pūrvajñānaṃ tadaiva kalpayatīti nāsya smaraṇam itaśca na nīlāderjñānātmakatvamanumānādiṣu viṣayākārāṇāṃ parokṣatvātjñānasya ca sarvatra pratyakṣatvābyupagamātnahi parokṣāparokṣayorekatvaṃ saṃbhavati evamatyantāsadrūpatvenābhimatasya sthāyitvādeḥ sadrūpajñānātmakatvamatyantāṃsaṃbhāvyam tathā bhūtānumāneṣu bhūtatvamavabhāsate na ca vartamānasya jñānasya bhūtatvamātmā saṃbhavati bhinnatve pi grāhakādgrāhyasya jñānamevātītamuttarasya grāhyaṃ nārtha iti cet napramāṇābhāvāt atra cātītaṃ tredhā vikalpya atītaṃ yacca vijñānamityādinā dūṣaṇamityuktam uttaramapi tredhaiva vikalpya dvyākāraklapanāyāṃ ca ityādinā dūṣaṇamityuktamiti vivecanīyam tasmādidamapi vaibhāṣikamatamayuktameva tasmād bāhyārthākāra eva nīlādirna jñānākāraḥ kathaṃ tarhi svapne tatrāpi bāhyameva deśakālāntaragatamadṛṣṭodbodhitasaṃskāravaśātsmaryamāṇaṃ nidrā dūṣitamanaskatayā bhrāntyā saṃnihitadeśakālamiva manyate vispaṣṭaṃ caitadanantaradivasānubhūtasya svapne vartamānavabhāsadarśanātanyatrāpi svapne tathāṅgīkartuṃ yuktam śiraśchedo pyanyatrāvagataḥ svasaṃbandhitayā doṣavaśādavagamyate sarvatra saṃsargamātramasadevāvabhāsate saṃsargiṇastu santa eva seyaṃ viparītakhyātirucyate mīmāṃsakaiḥ asatkhyātivādinasyaiva śuktikāśakalasyānātmabhūtaivātmatayāvagamyate tathā vandhyāsutādiṣvapi vidyamāna eva sutaśabdārtho vandhyānvitatayā tatpadasaṃnidhidoṣādavagamyate svīyaviparītakhyātimatopanyāsaḥ yattu kaiścidevamādiṣu tadākārāvabhāsamapahnutya bhrāntirityuktaṃtatsaṃvidvirodhādevopekṣaṇīyam ko hi nāmāṅgulinipīḍitadṛṣṭiścandradvitvaṃ na prakāśata iti brūyāt  kiñcaikaṃ evāyaṃ candro na dvāvivekaṃ candrasya vispaṣṭamanusaṃdadhānasya cakṣuṣā dvitvabhramo jāyamānaḥ kathaṃ vivekāgrahaṇanimittaḥ syāt evamavagatadikkasya digbhramo nāgrahanimittaḥ saṃbhavati kathaṃ punardvitvasyāvagamaḥna smaraṇam taddhetvabhāvātna grahaṇamaprāptasya cakṣuṣā grahaṇasaṃbhavāt ucyate deśadvayaṃ netreṇa prāptaṃ candraścatayośca saṃsargo doṣavaśādavagamyatedeśadvaye candraṃpratītyadeśagataṃ dvitvaṃ doṣavaśāccandre dhyavasyati tathā pittavartipītatvaṃ śaṅkhasvarūpaṃ ca cakṣuṣā gṛhṇandoṣavaśātsaṃbandhaṃ budhyata ityavagantavyam  kiñca yadi samyagrajatabodhe tādātmyavabhāsate na śuktirajatavedane tato vabhāsyabhedādavabhāsasya vailakṣaṇyaṃ prāgeva bādhakādanusaṃdhātuṃ  śaknuyāt  vailakṣaṇyavagamācca na pravarteta kiñca yadi rajatārthī śukterupādānaṃ kāryatayāvagacchettato kāryasya kāryatayā bhānāgadviparītakhyātyāpattiḥ atha nāvagacchetna pravarteta tatkāryāvagamādhīnatvātpravṛtteḥ atha kāryatvānavagame pi tatkāryāvagatisādṛśyātpravṛttiḥtatastatkāryāvagatisādṛśyamapyastīti nivṛttirapi syāt sādṛśyayoraviśeṣāt nacāsati kāraṇe kāraṇasadṛśaṃ tatkāryaṃ sādhayitumarhati māsīṣadhacchuktikārajatakāryamābharaṇam nanu vrīhikāryamapūrvaṃ nīvāraḥ sādhayanti naivam vrīhyaṃśā eva tatra kāryaṃ kurvantiteca vikalāḥ santo pyaśaktyavasthāyāṃ tatsādhanatvena yathāśaktiprayogavidhānādavagatā iti nākāraṇāttatsadṛśātkāryotpattiḥ atha tvakāryānavagatireva pravṛtteḥ kāraṇaṃtato bāhyā api vedārthe pravarteran akāryatvānavagamāt atha tvakāryameva te vagaccheyuḥtataḥ kāryasyākāryatayāvagamādviparītakhyātirityāstāṃ tāvat tasmātsvapnādiṣvapi bāhyasyaivānyathābhūtasyaivānyathāvabhāsātsiddhaṃ sarvatra bāhyālambanatvam yogācāramatakhaṇḍanam   atha svapnapratyayatvātstambhādivijñānamanyathābhūtamityanumīyatetadasattathāsati pratyayatvāviśeṣāttvadīyamapyanumānaṃ mithyā syāt mithyātvagrāhiṇo numānasyāmithyātve vā tatraiva hetorvyabhicāraḥ tasmātsūktaṃ yasya ca duṣṭaṃ karaṇaṃ yatra ca mithyeti pratyayaḥ sa evāsamīcīnaḥ pratyayo nānyaḥ śābhā iti tasmādavyabhicārātpratyakṣaṃ na parīkṣitavyam iti śūnyavādaḥ anumānaparicchedaḥ pratyakṣasya satsaṃprayogajanyatvalakṣaṇena lokasiddhenāvyabhicāramuktvā idānīmanumānāderavyabhicārārthe lokasiddhameva lakṣaṇamāha anumānaṃ jñātasaṃbandhasyaikadeśadarśanīdekadeśāntare saṃnikṛṣṭerthe buddhiḥ śā  bhā  yasya yādṛśasya yena yādṛśena saha sākṣādvā praṇāḍyā vā yādṛśaḥ saṃbandhaḥ saṃyogaḥsamavāya ekārthasamavāyaḥ kāryakāraṇatvamanyo vā dṛṣṭāntadharmiṣu niyato jñātastaṃtādṛśaṃ sādhyadharmiṣu dṛṣṭavatastasmiṃstādṛśe tādṛśasaṃbandhasaṃbana adhini prabalenapramāṇena tādrūpyatadviparyayābhyāmaparicchinne yā buddhiḥ sānumānam yathā dhūmasyānuparatordhvagamanasyāgnisāhityaṃ mahānasādiṣu niyatamupalabdhavataḥ parvate taddarśanādagnijñānam anumāne prābhākaramatam nanu niyamāvadhāraṇādhīnatve kathaṃ tādrūpyeṇāparicchinne pravṛttiḥīdṛśo hi niyamaḥ yatra yatra dhāmastatratatrāgniḥyadyadrasavattattadrūpavaditi evañcedyāvaddhūmamagnisadbhāvo vagata eveti nāparicchinnaviṣayatvamanumānasya saṃbhavatīti ata eva codyādbibhyataḥ kecidasaṃnikṛṣṭagrahaṇaṃ smaraṇābhimānanirāsārthaṃ vyācakṣate gṛhītagrāhitvamevānumānasya svīkurvāṇaḥ tathāpi nāprāmāṇyam nahyagrahītagrahaṇaṃ pramāṇalakṣaṇam anubhūtirhi tallakṣaṇam anumānaṃ ca gṛhītagrāhitve pi pratyutpannaliṅgakāraṇajanyatvena saṃskāramātrajanyatvābhāvādanubhūtireveti yuktamasya prāmāṇyam atha smṛtipramoṣaḥ kasmānnāśrīyatepratyutpannakāraṇasadbhāvātsaṃskāratiriktakāraṇasadbhāvena hi idaṃ rajatamityatrānubhavarūpasyāpi rajatajñānasya balātsmṛtitvamāśritya pramoṣo ṅgīkṛtaḥ atratu liṅgasyānubhavakāraṇasya sadbhālādayuktaṃ pratītisiddhasyānubhavarūpasyāpahnavena smṛtipramoṣāṅgīkaraṇamiti so yameṣāmakāraṇakastrāsaḥ tathāhi yadi yāvadvyāpyavyāpakasadbhāvo vagataḥ syāttato gṛhītagrāhitvamāśaṅkyetāpinatvevamastimahānasādiṣveva hi dṛṣṭāntadharmiṣu prāganumānāddhūmasyāgnisāhityamavagataṃ na sarvatrapramāṇasaṃbhavāt yathācāsaṃbhavastathā nyāyaratnamālāyāmeva prapañcitam  dṛṣṭāntadharmiṣveva bahuśo gnisāhityamupalabdhavato nagnau ca kvacidapi prayatnenānviṣyamāṇe dhūmadṛṣṭavataḥ sādhyadharmiṣvagnimattājñānamutpadyate āha ca sāhitye mitadeśatvātprasiddhe vahnidhūmayoḥ vyatirekasya cādṛṣṭergamakatvaṃ prakalpyate iti mamatvadṛṣṭimātreṇa gamakaḥ sahācāriṇaḥ ithi ca tataścānumitsatā na sarveṣāṃ dhūmavatāmagnimattāvagantavyā nāpi sarvatrānagnau dhūmasyābhāvaḥ bhūyo gnisāhityaṃ vyabhicārādarśanamityetāvadevānumānārthibhirabhyarthanīyaṃ nādhikaṃ kiñcit yattvidaṃ yatra yatra dhūmastatratatrāgniriti jñānaṃ tadanumānameveti tatraivoktam gṛhītagrāhitvakhaṇḍanam  nanvevamapyanenaiva sāmānyānumānena sarvadhūmavatāmagnimattāvagateti yatpunaḥ parvatādideśaviśeṣeṣu dhūmadarśanādagnyanumānaṃ tasya gṛhītagrāhitvaṃ  tadavasthameva syāt  maivam sāmānyaviśeṣabhedāt sāmānyena hi dhūmavatāmagnimattāvagatāparvatādestu deśaviśeṣasya svarūpamapi prāgamavagataṃnatarāmagnimattvam yastvavagatameveti manyatetena parvatasvarūpameva tāvadaprāptaṃ parvatasamīpasthaiḥ kena pramāṇenāvagatamiti vaktavyamnapratyakṣeṇanānyena pramāṇena nacānavagataparvatastasyāgnimattāmavadhārayitumalam yadi cedānīntanaṃ parvatasyāgnimattvaṃ prāgevāvagataṃ syāt tato gnyarthī vinaiva dhūmadarśanenāgnaye parvatamārohet nahyagnyarthino vagategnau dhūmadarśanenārthaḥ kaścit kiñca dhūnopalakṣitasya parvatādideśaviśeṣasyāgnisaṃbandho vagata iti vadatā dhūmasaṃbandho pyavagata iti vaktavyam nahyajñātasaṃbandhamupalakṣyamupalakṣayituṃ kṣaṇam atha deśamātrasya dhūmenopalakṣaṇaṃ na deśaviśeṣasyatato gnimattvamapi tanmātrasyāvagataṃ na deśaviśeṣasyaato liṅgaliṅginoraviśeṣāt liṅgasyaiva deśakālātireko na liṅginaḥ iti pralāpamātram  api ca yatrāgnīndhanasaṃyogastatra dhūma ityanena dhūmo pyavagata eveti na kiñcidapyavagantavyamavaśiṣyate dhūmajñānenetyalaṃ bālajalpitena yadi cāvagatamevānumānenāvagamyate tataḥ smaraṇameva pramuṣitatadbhāvamanumānajñānaṃ syāt naca pratyutpannakāraṇajatvādasmṛtitvamsaṃskāraścodbodhitaḥ smṛtiṃ janayatītyavivādamsmṛteśca pramoṣaḥ śuktikārajatādivedaneṣu kḷpta eva tadevaṃ kḷptenaivamārgeṇa dhūmādagnijñānotpattau konāmākḷptam liṅgasya liṅgajñānahetutvaṃ kalpayet klapanāyāṃ vā śuktāvapi rajatavedanasyānubhavarūpatvāttadupapattaye doṣasyaivānubhavahetutvaṃ kalpanīyam nanvagniviśeṣasyāgṛhītasaṃbandhasyaimananumeyatvātsāmānyamevānumeyaṃ tacca prāgavagatameveti kathamagṛhītagrāhitvam yathāhuḥ viśeṣe nugamābhāvaḥ sāmānye siddhasādhyatā anumābhaṅgapaṅke sminnimagnā vādidantinaḥ iti naiṣa doṣaḥ avagatasyāpi sāmānyasya deśāntarakālāntarasaṃbandhasyāgṛhītasyagrahaṇādupapannaṃ prameyatvam idañcāparamekadeśinā vaktavyaṃ kena pramāṇena dhūmadarśanasyāgnijñānahetutvamavagamyata iti tadānantaryāditicet  na tasya saṃskāradvāreṇāpyupapatteḥ anubhavarūpatvamanupapannamiticet  na smaraṇasyāpi tatparāmarśapramoṣeṇānubhavābhimānopapatteḥ vastuto nubhavatvaṃ tvasiddhameva pramāṇābhāvāt nahyagnijñānasyānubhavatve pratyakṣamanyadvā pramāṇamasti asti tu smṛtipramoṣatve atha smṛtipramoṣasyāpyabādhadarśanāt maṇiprabhādarśino maṇibuddhistāvadatsmṛtipramoṣa evaanyathā viparītakhyātiprasaṅgāt atha ca pravṛttasya maṇilābhānna bādhakamastitasmātsmṛtirevānumānamityapramāṇyāpattiḥ kathaṃ ca gṛhītagrāhitvamanumāsyaatyantāparidṛṣṭe deśe kāle cāgniranumīyate sa kena pramāṇena prāgavagataḥ na pratyakṣeṇa tasya vidyamānopalambhanatvāt nacānyena kenacit kiñcāgnidhūmayormithaḥ saṃbandho deśakālānavacchinnaḥ pratyakṣeṇāvagata ityetāvadeva bhavānbravītinacaitāvatā deśāntarakālāntarasaṃbandho gneravagato bhavatitasmādagṛhītagrāhyevānumānam kimatrāgṛhītamagnisāmānyaṃ tāvadgṛhītamevaparvato pi pratyakṣeṇāvagataḥagniviśiṣṭastu parvato na kenāpyavagata iti so numeyo bhaviṣyati tatra ca prāptāprāptavivekena saṃbandhamātraṃ prameyamavaśiṣyate yathā dadhnā juhotīti viśiṣṭaviṣayo pi vidhirviśeṣaṇaparo bhavati tathehāpiviśiṣṭaviṣayamevānumānamviśeṣaṇaviśeṣyayostu prāptatvāt yajuryuktaṃ rathamadhvaryave dadātītivatsaṃbandhaviṣayaṃ bhavatīti anumānāvayavanirūpaṇam yastu pratipannamarthaṃ paramanumānena pratipādayiṣati tena sādhanaṃ prayoktavyam yena vākyena yasyānumānabuddhirutpadyate  tacca keciddvayamanye vayaṃ trayam udāharaṇaparyantaṃ yadvodāharaṇādikam akṣapādīyastāvat pratijñāhetūdāharaṇopanayananigamanaiḥ pañcāvayavaṃ sādhanaṃ manyante anityaḥ śabda iti pratijñākṛtakatvāditi hetuḥ yatkṛtakaṃ tadanityaṃ dṛṣṭaṃ yathā ghaṭādītyujāharaṇamkṛtakaśca śabda ityupanayaḥtasmādanitya iti nigamanam ayaṃ tvativistaro gatārthakha iti manvānaḥ saugatā dvyāyavamudāharaṇopanayātmakaṃ manyante smaryamāṇaniyamaṃ hi liṅgaṃ sādhyadharmiṇyanusaṃdhānasya svayameva liṅgabuddhirutpadyate  tena yatkṛtakaṃ tadanityamiti kṛtakatvasyānityatvena vyāptiniyamaṃ smārayitvā kṛtakaśca śabda ityupanayamātre kṛte śabdasyānityatvamavagamyata  eveti kṛtamavayavāntaraiḥ  evaṃ tvatyantasākāṅkṣameva vākyaṃ kleśagamyārthaṃ bhavatīti tryavayavameva yuktamanityaḥ śabdaḥ kṛtakatvāt yatkṛtakaṃ tadanityaṃ yathā ghaṭādītyevamudāharaṇāntaṃsādhanaṃ sarvatra vārtikakāraḥ prayuṅkte athavā yatkṛtakaṃ tadanityaṃ yathā ghaṭādikṛtakaśca śabdastasmādinityaḥ ityudāharaṇaprabhṛti prayoktavyam evamapyanyūnādhikameva sādhanam tathā ca yatkarma tatphalavat homo pi karma tenāpi tatphalavatā bhavitavyamityeva sarvatrabhāṣyakāraḥ prayuṅkte pratijñādoṣāḥ pratyakṣavirodhādayo prasiddhaviśeṣaṇatvādayaśca vārtike prapañcitāḥ hetvābhāsanirūpaṇam asiddhiḥ anaikāntikatvaṃbādhakatvaṃceti trayo hetudoṣāḥ pañcadhā buddho dharmādharmavedī sarvajñatvāditi svarūpāsiddhiḥnahi sarvajñatvasvarūpaṃ kvacidasti vahniradāhakaḥ śītatvāditi saṃbandhāsiddhiḥ śaityasyavahnisaṃbandhābhāvāt nanvevaṃ samudravṛddhau candrodayasya hetutvaṃ na syātudayasya samudrasaṃbandhābhāvātekakālasaṃbandhādubhayoradoṣaḥ yadā tarhi candrasya nabhomadhye sthitiṃ dṛṣṭvā pañcadaśanāḍikātikrāntā samudravṛddhiranumīyate tadā kathaṃtatrāpi paramparāsaṃbandhādubhayoradoṣaḥ nahi sākṣātsaṃbandha eva sarvatrāśrīyateyaddhi yena sākṣātpraṇāḍyā vā kenāpi saṃbandhena niyataṃ tattasya tathaivānumāpakaṃ bhavatīti darśitamevaitat tena yādṛśaḥ saṃbandho hetorvādinā darśitastadasiddhau doṣo bhavati nānyathā gośabdaḥ sāsnādimadvacano gośabdatvāditi vyatirekāsiddhiḥ nahi dharmivyatirekeṇa gośabdatvaṃ nāma kiñcidasti nityamākāśamanavayavadravyāditi vyaptyasiddhiḥ mūrtatvasyākāśe vyaptyabhāvāditi anaikantikatvaṃ dvividham savyabhicāraṃ sapratisādhanaṃ ca nityaḥ śabdo mūrtatvāditi karmādiṣvanityeṣvapyamūrtatvasya saṃbhavādvyabhicāryamūrtatvam  apratyakṣo vāyurdravyatve satyarūpatvāt pratyakṣo vāyurmahattve sati sparśavattvāditi saṃpratisādhanatvādubhayamapyanirṇāyakaṃ saṃdhayahetuḥ agṛhyamāṇabalābalatvādubhayoḥ kaścittvāha na viruddhārthaṃ hetudvayaṃ tulyabalamekatra saṃbhavatitadbhāve vastuni nityaṃsaśayāpatteḥ dravyatve satyarūpatvasyāparokṣāvabhāsīvirodhādapratyakṣatvamanumāpayitumasāmathryāddaurbalyam spārśanānumānaṃ tvaviruddhaṃ balavaditi na dvayostulyabalavattvaṃato nāsti sapratisādhano heturiti sa vaktavyaḥ savyabhācāro pi tarhi na saṃśayahetuḥ syānnityasaṃśayāpattiprasaṅgādeva satyapi tasya saṃśayahetutve pramāṇāntareṇa nirṇayasaṃbhavānna nityasaṃśayāpattiriti cettarhīhāpi pramāṇāntareṇa nirṇayasaṃbhavādadoṣaḥ tathāsati yatpramāṇāntaraviruddhaṃ tasya durbalatvāditarasya balīyastvādatulyabalatvamitacetkena coktamubhayaṃ tulyabalamitikintvagṛhyamāṇabalābalatvamātram tathāhi yaḥ sthāṇutvaṃ puruṣatvaṃ vā nāvadhārayati tasyordhvatvaṃ saṃśayaheturbhavatinirṇīte tvanyatarasminrūpe saṃśayo nivartate tathā yo vāyoraparokṣāvabhāsaṃ nāvadhāritavān tasya pṛthivyādiṣu pratyakṣatvavyāptaṃsparśavattvaṃ vyomādiṣu cāpratyakṣatvavyāptamarupatvaṃ vāyāvupalabhamānasya bhavatyeva saṃśayaḥ satu pramāṇāntareṇa nirṇaye sati nivartata ityāstāṃ tāvat tasmātsapratisādhanamapi savyabhicāravatsaṃśayahetuḥ tathā ca bhāṣyakāraḥ yatkarma tatphalavat homo pi karma tenāpi phalavatā bhavitavyamityasyauparate karmaṇi dravyāṇāṃ tatsaṃyogānāṃ ca dravyāntaraṃ phalaṃ dṛṣṭamiti dravyamapiphalavatsyāt iti pratisādhanaṃ bruvansapratisādhanatvamapi dūṣaṇamiti darśayatitasmātso pi saṃśayahetuḥ asādharaṇaṃ tu gandhavatvaṃ pṛthivyāṃ dṛṣṭaṃ na kvacidapi buddhimādadhātīti na saṃśayahetuḥ sādhāraṇaṃ hi dvayoḥ sādhyatadabhāvayordṛṣṭatvādubhayatrāpyanavasthayā buddhimādadhatsaṃśayaheturiti yuktam  tathā viruddhārthavyāptamapi hetudvayamekatra dṛśyamānaṃ svavyāpakamekasmindharmiṇyupasaṃharadekasya viruddhobhayarūpadharmatvāsaṃbhavātsaṃśayaṃ  janayati  nacaivaṃ bhāvo sādhāraṇasya saṃbhavatīti nāyaṃ saṃśayahetuḥ tathā bādhako nāma hetvābhāso yo viruddha iti tārkikairabhidhīyate saca ṣaḍvidhi iti kecitdharmadharmyubhayeṣāṃ svarūpasya viśeṣasya ca bādhāt catudhati kecit ubhayabādhasya dharmadharmibādhāntargatatvāt ekadhetyapare sarvadhā samīhitadharmaviparyayasādhanatvātidameva ca yuktamavāntarabhedasyānupayogāt yadyavaśyamavāntarabhedo vaktavyastarhi dvaividhyameva vaktavyam dharmasvarūpabādhanaṃ ceti  nahi dharmitadviśeṣabādhakatvaṃ nāma hetordūṣaṇaṃ saṃbhavatīti svayameva vārtikakāreṇa dharmisvarūpabādhena viruddho yo bhidhīyata ityādinā  darśitam  tathā hi dravyātiriktaḥ samāvāya iha pratyayahetutvātsaṃyogavaditi atreha pratyayahetutvasamavāyatvena bhedena ca vyāptaṃ saṃyoge dṛṣṭamsamavāyasyāsamavāyatvaṃ bhedaṃ cāpādayat samavāyadharmisvarūpaṃ tadviśeṣaṇaṃ caikatvaṃ bādhata ityudāhṛtam tadayuktam iha pratyayahetutvaṃ hi samavāye dharmiṇi dṛṣṭaṃ na vāyadyadṛṣṭaṃ tato siddhatvānna kasyacidapi sādhakaṃ bādhakaṃ vā bhavatiyadi dṛṣṭaṃ tatkathaṃ tatraiva dṛśyamānaṃ tasyaiva bādhanaṃ kuryātvirodhe hi sati bādhetanacataddharmatayā dṛśyamānasya kathañcidapi tena virodhaḥ saṃbhavati samavāyatvabādhe praśnaḥ nanu samavāyatvaṃ bādhata ityuktam yadi samavāyatvaṃ nāma samavāyadharmiṇo tiriktaṃ tadbādhe pi na dharmisvarūpaṃ bādhitaṃ syāt atha dharmyeva tanna tasya bādhakaṃ saṃbhavatītyuktam tasmānna dharmisvarūpabādhanaṃ nāma hetudoṣaḥ kvacitsaṃbhavati bādho natvetaddūṣaṇam yadi khalviha pratyayahetutvaṃ samavāyasyaikatvaṃ virundhyāt tato dravyātirekaṃ sādhayataḥ kiṃ hīyate na hi dravyātirekasādhanakṛtamekatvasādhanaṃyatastasya dūṣaṇatvena saṃbhāvyeta tasmāddharmasvarūpasya tadviśeṣasya ca bādhanāddvividhameva bādhakam tatra nityaḥ śabdaḥ kṛtakatvāditi kṛtakatvamanityatvena vyāptatvānnityasvarūpameva bādhate yastu svarūpameva śabdānāmabhidheyaṃ nārthāntaramityetamarthaṃ pratipipādayiṣustatsiddhyarthamevaṃprayuṅkte agṛhītasaṃbandhāvastho pi śabdaḥ svābhidheyamarthaṃ pratipādayati vibhaktimattvātgṛhītasaṃbandhavadititasya dharmaviśeṣaviparyayasādhano hetuḥpaścāddhi saṃbandhagrahaṇādasvarūpapratipādanaṃdṛṣṭamiti tadvadeva prāgasvarūpārthatvaṃ tenāva hetunā prasajyetasvarūpapratipādane ca bādhiterthapratipādanamapi taddharmasvarūpaṃ bādhitameva nahi prāk saṃbandhagrahādarthāntarapratipattiḥ śakyate vaktuṃ pratītivirodhādeva sarvatra yo heturyādṛgviśeṣaviśeṣṭena sādhyena dṛṣṭāntadharmiṣu niyataḥ sa tādṛgviśeṣaviśiṣṭasyasādhyasya dharmiṇi pramāṇāntaravirodhātsādhanāsamabhavena viparītaṃ viśeṣaṃ niyamabalātsvayamevabādhamāno nirviśeṣasya ca sādhyasyāsaṃbhavātsādhyameva na sādhayati yathā śarīricetanakartṛkatvena ghaṭādiṣu vyāptamutpattimattvaṃ dehāṅkurādīnāṃ cetanakartṛkatvasādhanāyocyamānaṃśarīriṇaścetanasyānupalabdhivirodhena sādhayitumaśakyatvādaśarīrasya tenaiva hetunāghaṭādivannivāraṇādvidhādvayaśūnyasya cetanasyāsaṃbhavāccetanakartṛkatvamevāṅkurādīnāṃ na sādhayati tena dharmaviśeṣavirodho hetoḥ sādhyasiddhimeva niruṇaddhīti bhavati dūṣaṇam dharmiviśeṣavirodhastu sādhyāvirodhitvānna dūṣaṇaṃpratyuta siddhāntāntaradūṣaṇatvātprativādina eva nigrahasthānatvāddūṣaṇaṃ tadbhavati na vādinaḥ yastu dṛṣṭāntaparidṛṣṭasādhyaviśeṣavirodhasaṃbhave pi tadrahitaṃ sādhyamātraṃ hetuḥ sādhayatyevatacca viśeṣāntaramākṣipya siddhyatīti vadatitasya uṣṇāgniniyatastṛṇādivikāro hime dṛśyamānaḥ śaityapratyakṣavirodhādauṣṇyasaṃbhave pyanuṣṇamevāgniṃ sādhayettasmāddharmiviśeṣaviparyayasādhanatvaṃ hetoradūṣaṇameva anumāne dṛṣṭāntanirūpaṇam udāharaṇaṃ dvividham sādharmyodāharaṇaṃvaidharmyodāharaṇaṃ ca sādharmyaṃ liṅgamuddiśya liṅgena upādānam yo yo dhīmavān mahānasādiḥ sa sarvo gnimān dṛṣṭa itisamyagukte ca sādharmyena na vaidharmyaṃ vaktavyaṃ gatārthatvāt yadā vaktavyamāpatati tadā liṅgyabhāvamuddiśya liṅgābhāvopādānam yatrāgnirnāsti tatra dhūmo pi nāsti yathā toyādiṣviti yata bhāvena bhāvaḥ sādhyate tatraiva vidhirūpaṃ sādharmyaṃ tatpratiṣedharūpaṃ ca vaidharmyam  yatra tu medhābhāvādinā vṛṣṭyādyabhāvaḥ sādhyate tatra sādharmyameva pratiṣedharūpaṃ yathā yadā yatra meghotpattirnāsti tadā tatra vṛṣṭirnāstīti vaidharmye tu vidhirūpam yatra vṛṣṭirasti tatra meghotpattirastīti tena yadbhikṣuṇoktaṃ prasajyapratiṣedhātmakameva iti tadanādaraṇīyam sādharmyābhāsāśca sādhyavikalatvādayaḥvaidharmyābhāsāśca sādhyābhāvavaikalyādayo vārtika eva draṣyavyā iti anumāne prābhākarānuvādaḥ  tattu dvividhamiti dṛṣṭasvalakṣaṇaviṣayamevānumānamiti manvānānnirākartumadṛṣṭasvalakṣaṇaviṣayamapyanumānaṃ kriyādiviṣayamastīti darśayituṃ  dvaividhyābhidhānam  nahi kriyā svalakṣaṇaṃ pratyakṣeṇa kadācidgṛhyate pūrvottaradeśasaṃyogavibhāgamātrasya pratyakṣeṇa grahaṇamyābhyāmevāgantukābhyāmāgantukaṃ kāraṇamanumīyatetacca kriyetyucyate nanu dravyameva kāraṇaṃ syāt na tasya prāgapi sadbhāvāt nanu kṣaṇāntare nyaddravyaṃ sarvasaṃskārāṇāṃ kṣaṇikatvātsādṛśyāttu pratyabhijñānam tadyadā samānadeśe pūrvapūrvamuttarottaramārabhate tadā tiṣṭhatīti lakṣyate yadā tvanantaradeśe pūrvapūrvamuttarottaramarabhate tadā gacchatīti lakṣyate dīpagamanavacchāyāgamanavacca sadṛśāparāparakṣaṇānāmuttarottaradeśaprārabdhānāṃ gamanābhāsanimittatvātkṛtaṃ kriyayā kiñcānutpannasya kṣaṇasya kriyāśrayatvāyogātutpannasya ca vināśagrastatvātkathaṃ kriyārambhakatvam yathāhuḥ kṣaṇikāḥ sarvasaṃskārā asthirāṇāṃ kutaḥ kriyā iti tadidaṃ śabdādhikaraṇe nirākariṣyāmaḥ tataḥ sthiratve sati tanmātreṇānupapatteḥ kriyānumānaṃ yuktamiti na yuktam kāryaṃ hi kāraṇamātramapekṣate tacceha dṛṣṭamevāsti prayatnaviśeṣānantaraṃ hi śarīre deśasaṃyogavibhāgākhyaṃ phalamutpadyamānamupalabhyate tataḥ sa eva nimittam tadvadātmaśarīrasaṃyogaścāsamavāyiśarīraṃ ca samavāyīti kimatrādṛṣṭakāraṇānumānena paramukhena prābhākarakhaṇḍanam nanvasamavāyikāraṇabhūtasya saṃyogasya svāśraye svāśrayasamavete vā kāryaṃ nānyatratantusaṃyogānāmiva svāśrayeṣu tantuṣu paṭaḥtantuturīsaṃyogasya vā paṭaturīyasaṃyogaḥ prayatnavadātmasaṃyogastvanevaṃvidhe vyomni kathaṃ saṃyogamārabhate ataḥ kāraṇāntaraṃ kalpanīyamiticet  na tantusaṃyogānnodanākhyādyugapadeva paṭasya bahutantuvyāpitatvātsaṃyogānāṃ ca dvayordvayoreva vṛtteḥ kiñca śarajyāsaṃyogānnodanākhyādyugapadeva śare śarāvayaveṣu ca sarveṣvantarbahirvirtiṣu bahūnikarmāṇyutpadyatetatra yeṣāmavayavānāṃ jyosaṃyogo nāsti teṣvāśrayeṣu svāśrayāsamaveteṣu ca jyāsaṃyogaḥ karmārabhata iti vyabhicāraḥ nahi te saṃyogāśrayībhūte śare samavetāḥ śarasyaiva teṣu samavāyāt  kiṃ ca prayatnavagātmasaṃyogānantaraṃ yugapadeva haste prayatnavadātmasaṃyukte tatsaṃyuktecāṅgade aṅgulīyake ca tallagne maṇau ca karmotpadyate athaivamādiṣu na codanāt na prayatnavadātmasaṃyogācca tadanantare tathātmasaṃyogāddhastetatsaṃyogādaṅgadetatsaṃyogānmaṇāvapīti evaṃ tarhyatrāpi śakyate vaktum  prayatnavadātmasaṃyuktaśarīrākāśasaṃyogāccharīrākāśadeśavibhāgastatsaṃyogācca tadanantaradeśasaṃyoga iti dṛṣṭenaiva saṃyogena saṃyogavibhāgasiddherna  karmakalpanāvakalpate  kiñca na saṃyogasyaivāyaṃ dharmaḥsarvāṇyevāsamavāyikāraṇāni svāśraye svāśrayamavete vā kāryamārabhate nānyatra tataśca karmāpyasamavāyikāraṇatvenānumīyamānaṃ viyati vihaṅgame cobhayatrānumīyeta na hi vihagakarmaṇā viyati kāryaṃ saṃbhavatitataśca viyatyapi calatīti buddhiḥ syātato nānumeyaṃ karma kimidānīṃ nāstyeva kriyātatvam asti pratyakṣāvagamāt nanu saṃyogavibhāgāgiriktaṃ na kiñcidatra dṛśyate hi sarpati sarpe bhūmeḥ sarpasya ca dvayormithaḥ saṃyogavibhāgāviśeṣe pi sarpameva calatīti buddhirālambatela na bhūmim ato syā buddherālambanamasti sarpe calanaṃ nāma tatvam tadbhāvābhāvābhyāṃ sarpabhūmyoścalatīti buddherbhāvāvityaṅgīkāryam naceyamānumānikī saṃbhavatītyuktamtasmānnaivamabhiprāyamidaṃ bhāṣyaṃkintu viśeṣaviṣayaṃ sāmānyaviṣayaṃ siddhasādhyatā itite nena nirākriyante ubhayorapi viśeṣatvopapatteḥ yatra viśeṣasyaivānugamastatra viśeṣaviṣayatvaṃsāmānyānugametu sāmānyaviṣayatvam na ca siddhasādhyatvaṃ deśāntarakālāntarasebandhasyāgṛhītasya grahaṇāditi prāgeva varṇitam ityanumānavādaḥ śāstraṃ śabdavijñānādasaṃnikṛṣṭerthe tacchābdaṃ nāma pramāṇam tallokasiddhatvānna parīkṣitavyam tacca dvavidhaṃ pauruṣeyamapauruṣeyaṃ ceti tatra pauruṣeyamāptavākyam apauruṣeyaṃ ca vedavākyam ubhayamapyanāptapraṇītatvadoṣavirahātsvataśca śabdasyāduṣṭatvātpramāṇam tacca punardvividham siddhārthe vidhāyakañceti dvividham upadeśakamatideśakaṃ ca itthamidaṃ kartavyamityupadeśaḥ yathā loke dadhighṛtasūpaśālyādibhirdevadatto bhojayitavyā iti vedepi prayājāvaghātādiprakāreṇa darśapūrṇamāsābhyāṃ svargaṃ kuryāditi tadvadidaṃ kartavyamityatideśaḥ yathā loke devadattavadyayajñadatto bhojayitavyā iti vedepi sauryeṇa kuryādyathāgneyeneti śabdāntarādibhiḥ śrutiliṅgādibhiḥ śrutyarthādibhiśca vicitro yamupadeśo bhedaviniyogakramānavabodhayati vacanānāmadheyacodanāliṅgaiścātideśoṣanyatra vihitasyanānāpadārthaviśaṣṭasya prakārasyatatpratipādakasya vā śāstrasya vidhyantāparanāmadheyasyāntena saṃbandhaṃ vikāraṃbādhaṃ vā bodhayatītyūhanīyam asaṃnikṛṣṭagrahaṇaṃ ca pūrvavattāddrūpyaparyayaparicchedanirāsārthamā etadeśināṃ tu tadanarthakameva syāt viparītaparicchinne tāvannāstyeva śabdājjñānam yadi syāt puruṣadoṣāṇāṃ śabde saṃkrāntyanabhyupagamāt svābhāvikameva śabdasyāprāmāṇyaṃ syāditi vedāprāmāṇyaṃ syāt yadi paraṃ tadrūpaparicchinnaviṣayasyānuvādasya nirāsaḥ syāt taccāyuktam tasyāpi śāstratvāt nahi tasyāpyaprāmāṇyam anubhūtitvāt pratyakṣādyantarbhāvābhāvācca śāstratvamevetyāstāṃ tāvat aulukyamatānuvādaḥ idaṃ ca asyedaṃ kāraṇaṃ saṃbadhyekārthasamavāyivirodhi ceti laiṅgikamityunumānalakṣaṇamabhidhāyaetenaiva śābdaṃ vyākhyātam iti kāśyapīyāḥ pratyakṣānumānaṃ ca dve eva pramāṇe itibruvāṇaḥ saugatāścānumānādabhinnamiti manyante tatra yattāvatpadārthajñānaṃ tadavagatārthaviṣayatvātpramāṇameva na bhavatīti kiṃ tasya bhedābhedaparīkṣayā yattu vākyārthajñānaṃ tadagṛhītasaṃbandhaireva padārthairupajāyamānaṃ nānumānaśaṅkāmarhati nahi sarvairvākyārthaviśeṣaiḥ saṃbandhagrahaṇamasti naca saṃbhavatyanantaiḥ saṃbandhagrahaṇam atyantāpūrvo pi vākyārthaviśeṣaḥ padārthairavagamyate dūradeśavārtāsviti sarvajanīnametat yattvāptavākyatvādavisaṃvādānumānaṃ tadvākyārthāvagamottarakālatvānna tasyānumānatvamāpādayati vākyaśravaṇānantarameva hyāptānāprajñānānapekṣaireva padārthairvākyārtho vagamyate atyāntādṛṣṭapuruṣapraṇīte pi vākye vagate tu vākyārthe satyāsatyatvasaṃśaye praṇeturāptatvāvagamesati satyatvamanumīyamānaṃ na vākyārthāvagaterāptatvāvadhāraṇānapekṣajanmano numānatvamāpādayati tasmātpramāṇāntarameva loke śābdamityapauruṣeyasyāpi vedasya siddhaṃ prāmāṇyam ekadeśināṃ tu lokavacasāmanumānatvamaṅgīkurvatāṃ yathā vedaprāmāṇyaṃ na siddhyatitathoktam iti śabdapramāṇavādaḥ athopamānaparicchedaḥ upamānamapi sādṛśyamasaṃnikṛṣṭerthe buddhimutpādayati yathā gavayadarśanaṃ gosmaraṇasya pūrvadṛṣṭe smaryamāṇerthe dṛśyamānārthasādṛśyajñānamupamānam yā sāvasmābhirnagare dṛṣṭvā gauḥ sānena gamayena sadṛśīti kiṃ punaḥ sādṛśyam arthāntarayogibhiḥ saṃbandhisāmānyairarthāntarasya tādṛśayogaḥ sādṛśyam yathā gojātiyogibhiḥ karmādyavayavasāmānyairgavayajāteryogo gavayasya gosādṛśyaṃ gavayasaṃyogibhiśca goryogastatsādṛśyam ata eva ca sāmānyayogātiriktamanyadeva tatvaṃ sādṛśyaṃ teṣāṃ prakarṣāprakarṣabhedaḥ kiṃnimitta iti cintanīyam na ca tattvāntaratve pramāṇamapi kiñcidastītyāstāṃ tāvat nacedamupamānaṃ pratyakṣāntargatam anindriyasaṃnikṛṣṭatvānnagarasthasya goḥ nacānumānamagṛhītasaṃbandhasyāpyupajāyamānatvāt evaṃ kilānumīyetagaurgavayasadṛśo gavayasādṛśyapratiyogi tattatsadṛśaṃ dṛṣṭaṃ yugapanna dṛṣṭavānekamevatu gāmupalabhya nagare vane gavayaṃ paśyati so pi gāṃ gavayasādṛśyaviśiṣṭāmupaminotyeva tasmānnānumānam śābdatvaṃ tu na śaṅkyameva ataḥ pramāṇāntaramprasiddhatvācca na parīkṣitavyam ityupamānavādaḥ arthāpattinirūpaṇam arthāpattiriti dṛṣṭaḥ vārtho nyathā nopapadyata ityarthakalpanā yathā jīvato devadattasya gṛhābhāvadarśanena bahirbhāvasyādṛṣṭasya parikalpanā pramitasyārthāntareṇa vinānupapannādupapādakalpanā sā arthāpattiḥanumānameva tarhitatrāpi vahnimantareṇānupapannāddhūmāhniḥ kalpyate syādevam yadyanupapannaṃ gamakaṃ syāt iha tu yannopapadyate tadeva gamyam gṛhābhāvena hi vinābahirbhāvo nopapadyate kimidānīmupapādakādanupapanne buddhirarthāpattiḥ ko doṣaḥ na khalu kaściddoṣaḥ kiṃ tvasau naivāsti na hyupapādakadarśanādanupapannārthe buddhirbhavati yadi syāt vṛkṣatvadarśanācchiṃśapātvaṃ kalpyeta vṛkṣatvena vinā śiṃśapātvasyānupapatteḥ tasmādanupapannameva gamakaṃ nopapādakam athocyate nāvinābhāvenānupapattirityucyate kiṃ tu saṃśayāpattiḥ yasya hi jīvanaṃ gṛhasaṃbandhyeva prāyaśo vagataṃ tasya gṛhābhāve dṛṣṭe jīvanaṃ sāṃśayikaṃ bhavadbahirbhāvakalpanayā samādhīyate tataśca prāgbahirbhāvakalpanāyā jīvanasya saṃdigdhatvānna liṅgatvam na hi sandigdhaṃ liṅgaṃ bhavati jīvanarahitañca gṛhābhāvamātraṃ mṛte pi sadbhāvādanaikāntikaṃ na bahirbhāvamanumāpayitumalam ato numānāsaṃbhavātpramāṇāntaramevedam yathā cānumāne niścitaṃ gamakam evamarthāpattau sandigdhaṃ gamakamiti darśanahalādabhyupagamyate saṃśayaścātra pūrvadṛṣṭarūpavisaṃvādāt arthāpattisamādhānam tadidamasaṃbaddham na hi saṃdigdhe jīvane bahirbhāvaḥ śakyate kalpayitum kathaṃ hi jīvati vā mṛto devadattaḥ iti saṃdihānastasya bahirbhāvaṃ kalpayet na hi bhāvābhāvasaṃśayasyabahirbhāvakalpanayāpanodaḥ saṃbhavati sarvatra hi saṃśayasya nidānocchedāducchedo bhavati anyatarapakṣāvadhāraṇādvā na ca bahirbhāvakalpanayā tāvannidānocchedaḥ jīvanasya prāyeṇa gṛhasaṃbandhitvāttadviparyayo tra saṃśayahetutvenopanyastaḥ nacāsau bahirbhāve kalpite samucchidyate pratyuta viparyaya eva dṛḍhamavasthāpyate nacānyatarapakṣāvadhāraṇamapi vidyate jīvanabhāvābhāvau hyatra saṃdihyate nacānayoranyatarasyāpi bahirbhāvakalpanayā nirṇayo bhavati anyaddhi jīvanaṃ anyaśca bahirdeśasaṃbandhaḥ naca gṛhābhāvanibandhanārthāpattirjīvananirṇayāyālaṃ bhavati nahyevaṃ saṃbhavati yasmāddevadatto gṛhe nāsti tasmājjīvatītipratyuta pūrvaniścitameva jīvanaṃ gṛhābhāvādeva saṃdigdhaṃ kathaṃ tata eva nirṇīyate na hi saṃśayahetureva nirṇayaheturbhavati tasmājjīvanaṃ saṃdigdhaṃ tattāvadanyato niścitya paścādbahiḥsaṃbandhaḥ kalpayitavyaḥ yasmāddevadatto jīvati gṛhe ca nāsti tasmānnūnaṃ bahiravasthita iti na tu saṃdihyamāne jīvane tatkalpanaṃ saṃbhavati yasmādavidyamāno gṛhe jīvati vā navā tasmādbahiḥ sthita ityasaṃbaddhameva syāt tasmādbahirbhāvaniyataṃ gṛhābhāvasahitaṃ jīvanaṃ niścitya bahirbhāvaḥ kalpyata ityanumānamevedaṃ na pramāṇāntaramiti siddhāntena tarkamatanirākaraṇam atrābhidhīyate na tāvadgṛhābhāvamātraṃ liṅgaṃ mṛte pi saṃbhavāt na jīvanamātraṃ gṛhe pi sadbhāvāt ato jīvanasaṃsṛṣṭo gṛhābhāvo liṅgamiti vaktavyam prathamaṃ ca liṅgamavagamya paścālliṅgyanumānena bhavitavyam na tu liṅgāvagamasamaya eva liṅgyavagamaḥ atra ca na bahirbhāvāvagamamantareṇa gṛhābhāvo jīvanaṃ ca saṃsṛṣṭaṃ pratyetuṃ śakyate virodhāt jīvatā hyavaśyaṃ gṛhe vā bahirvā sthātavyamityasaṃdigdham  ataśca bahirbhāvamanantarbhāvya jīvanagṛhābhāvau samuccitya pratipadyamānasyedṛśī pratipattirāpadyate devadatto gṛhe navasthito gṛhe vā bahirvāvasthita  iti  nacaivaṃ saṃbhavati bhāvābhāvayorekatra deśe samuccetamaśakyatvāt ato vaśyaṃ deśabhedenaiva devadattasya bhāvābhāvau samuccetavyau tena bhāvābhāvasaṃsargabuddhyaiva bahurbhāvasya buddhatvānna paścātkiñcitprameyamasti āha ca vidyamānatvasaṃsṛṣṭagehābhāvadhiyānayā gehādutkālitā sattā bahirevāvatiṣṭhate iti nanu pramāṇāntaratvepi jīvanamātrasya gṛhābhāvamātrasya vāvagamakatvābhāvātsaṃsṛṣṭamubhayaṃ gamakamityaṅgīkartavyam saṃsṛṣṭadhiyaiva ca bahirbhāvasya buddhatvānna paścāt kiñcutprameyamavaśiṣyata iti tulyo yaṃ doṣaḥ ucyate iyameva saṃsṛṣṭadhīrarthāpattirityavagamya śāmyatu bhavān kiṃ punastasyāḥ kāraṇam dvayorgṛhābhāvadajīvanayoḥ parasparapratighāta iti brūmaḥ  yathā khalvekena nadyāstīre phalāni santītyukte pareṇa ca na santītyukte pareṇa na santītyukte balābalaviśeṣamajānānaḥ śrotā mithaḥ pratihatamubhayaṃ  buddhyate  nacānyataradapi tyuktuṃ gṛhītuṃ vā śaknoti tathāpi tu nasatvāsatve samuccinoti virodhāt evamihāpi gṛhe vā bahirvāvasthito devadatta iti kenacitpramāṇena pratītam anyena ca gṛhe nāstīti tadubhayaṃ samuccitam parasparapratighāti pratīyate so yaṃpratighāto na phalasadbhāvavadasamādheyaḥ kintu bahirbhāvakalpanayā samādhātuṃ śakyata ityetāvānviśeṣaḥ tena pramāṇasiddhayordvayorarthayoḥ parasparaṃ pratighātorthāntarakalpanayā samādheyatvenālocyamānorthāpatteḥ kāraṇam tatsamādhānāya cārthāntarakalpanārthāpattiḥ pramāṇāntaramanumānāt yaścāyaṃ pratītasya pramāṇāntareṇa pratighātaḥ sa evārthānupapattirityucyate arthāpattāvanumānasyāntarbhāvaśaṅkā bhavatvarthāpattiḥ pramāṇaṃ anumānaṃ tvarthāpattāvevāntarbhavati tathāhi yatra yatra dhūmastatratatrāgnirityavagatam parvatasya ca dhūmavattāvagatā yadi parvate gnirna syāttadī dhūmavattā vā mithyā syāt sarvadhūmavatāṃ vāgimattvaṃ mithyā syāt kathaṃ tadubhayamapyamithyā syādityagnimatvaṃ kalpyata ityarthāpattireṣā syādevaṃ yadi sarvadhūmavatāmagnimattvamanumānādanyenāvagataṃ syāt natvevamasti dṛṣṭāntadharmiṣveva hi dhūmasyāgniniyamo vagato na sarvatra anumānastu sarvadhūmavatāmagnimattāvagatirityuktam na ca dṛṣṭāntadharmiṣvevāvagatasyāgniniyamasya sarvadhūmavadagnimattāṃ vinā kaścidvirodho yenārthāpattiḥ syāt  tasmādasaṃkīrṇaviṣayatvādanumānenāvagataṃ tasya parvatādiṣu dhūmadarśanādyadāgnivijñānaṃ tadaddvedhāpi saṃbhavati dṛṣṭāntaparidṛṣṭaniyamasmaraṇādvānumānam pratighātalocanayāvārthāpattiḥ tasmādarthāpattiḥ pramāṇāntaram yāpi kvacidavasthitasya devadattasyānyatra sarvatrābhāvapratipattiḥ sāpyarthāpattiḥ tathāhi mūrtasyārthasya yugapatkārsnyenānekadeśasaṃbandho na ghaṭata iti svaśarīre vagatam svaśarīrasya hi kvacidavasthitasya tato nyatra sarvatrābhāvo dṛśyādarśanenāvagataḥato nyasyāpi devadattāderyugupadanekadeśasaṃbandho nāstītyanumīyate  tato devadattaṃ kvacitpratyakṣeṇāvagacchanyugapadanekadeśāsaṃbandhaṃ cānumānenāvadhārayannubhayopapattaye deśāntareṣu sarveṣvabhāvaṃ kalpayati nanvanumānamevedaṃ saṃbhavati devadatto dhunā sarvatra nāsti gṛhe vasthitatvānmadvaditi satyam devadattena sahaikadeśāvasthitasya saṃbhavatiyastu kvacidgṛhe vasthitastadanantaraṃ gṛhamapyatītya tṛtīye gṛhe devadattaṃ kenacitpramāṇenāvagatavānsa tadgṛhātirikte madhyagṛhe deśāntareṣu ca sarveṣvabhāvaṃ devadattasya kena liṅgena pratīyāt  atha kvaciddevadattaṃ paśyan taddeśavyatirikte ca pratyāsanne deśe tadabhāvamavagacchannanyeṣāmapi sarvadeśānāṃ pratyāsannadevadattaddeśavyatiriktatvāttacchūnyatāmanumimīte tatrāpi viruddhāvyabhicāritvaṃ tadvadeva hi gamyate samīpadeśabhinnatvāccaitrādhiṣṭhitadeśavat iti vārtika eva dūṣaṇamuktam tasmādarthāpattireveyam etena bījādiṣvaṅkurajananaśaktikalpanā vyākhyātā   kiṃ punaḥ śaktikalpanāṃ vinā nopapadyate bījādiṣu satsvaṅgurādyupapattidarśanāt asatsu cādarśanāt bījādīnāmaṅkurādikāraṇatvamavagamyate satsvapi bījeṣu mūṣikāghrāteṣvaṅkurānutpatterakāraṇatvaṃ pratibhāsate so yaṃ kāraṇatvākāraṇatvayorvirodhaḥ śaktikalpanayā samādhīyate nūnamastyatīndriyamapirūpaṃ yadbhāvāt kadācidaṅkurotpattiḥ yasya ca mūṣikāghrāṇena nāśātkadācidanutpattiritikalpyate ghrāṇābhāvo pyaṅkurasya kāraṇam ghrāṇo ca sati tadabhāvādevānutpattyupapatteralaṃ śaktikalpanayeti cet  na ghrāṇakriyāyāḥ kṣaṇikatvāduttarakālaṃ tadabhāve satyapyaṅkurānutpatteḥ prāgabhāvaḥ kāraṇaṃ na pradhvaṃsābhāva iti cet  na abhāvatvāviśeṣāt na hi prāgabhāvapradhvaṃsābhāvayoḥ prāgūrdhvakālabhedaṃ muktvā kiñcidapi rūpavailakṣaṇyamastinacāvilakṣaṇe kāraṇe kāryavailakṣaṇyaṃ saṃbhavati prāgabhāvasya pradhvaṃsābhāvādvilakṣaṇamasti rūpamiti cet kalpyamevaṃ sati kiñcit taccābhāve kalpyatāṃ bījasvarūpe veti bījasya sākṣādaṅkukāraṇatvāttatraiva kalpayituṃ yuktam evaṃ yāgāderapūrvasvargādisādhanaśaktikalpanamūhanīyam kathaṃ punaḥ śaktimati yāge vinaṣṭe nirādhārā śaktiravatiṣṭhatena nirādhārā bhaviṣyati ātmādhāratvāt kathamanyaśaktiranyatra syāt tathāvagamāt nāvaśyaṃ svāśrayaiva śaktiriti niyamo stisā hi kāryataḥ kalpyamānā yatraiva kāryāyakalpate tadgataiva kalpyā sāceyaṃpūrvākhyātiryāgāśrayā satī yāgavināśānna svarganiṣpattaye paryāptayādityātmāśrayā kalpyate yathāha śaktiḥ kāryānumeyatvādyadgataivopayujyate tatraiva sābhyupetavyā svāśrayānyāśrayāpi veti kathamātmāśrayā satī yāgaśaktiriti vyapadiśyate tasya hi phalasādhanatvamupapāpādayituṃ sā kalpyate tāvatā tacchaktitvam loke pi prasiddhametat tailapānasāmarthyācciravṛtte pi tasminbalapuṣṭyādikamadya me jātamiti laukikā vyavaharanti tasmādanavadyam  dṛṣcagrahaṇenaiva pratītimātragrahācchautasyāpi grahaṇe siddhe śrutārthāpatteḥ pramāṇagrāhiṇītvena dṛṣṭārthāpattito vailakṣaṇyamupapādayituṃ  śrutagrahaṇaṇ  tathāhi loke tāvat dvāraṃ dvāramityādiṣu saṃpūrṇārthapratipādanāya saṃvriyatāmityādiśabdāntaraṃ śrutaśabdaikavākthatvenakalpyate tathā vede pi viśvajitā yājetetyatra svargakāma iti vā svargārthamiti vā yenaivaśabdena śrutiśabdaikavākyabhūtena paripūrṇārthābhidhānaṃ saṃpadyate tadeva hṛdayamānīyaśrutena saha melayitvā paripūraṇādvākyādvākyārthaḥ pratīyateyathā sauryaṃ caruṃ nirvapedbrahmavarcasakāmaḥ ityādiṣu vidhiṣvitikartavyatāpratipādakaśabdāśravaṇādapūrṇeṣutatpratipādakaśabdānapekṣayā codanāliṅgopasthāpitasyāgneyavidhekhyaṃśasya sādhyasādhanāṃśapratipādakabhāgāvanapekṣitatvādanādṛtyayastṛtīyoṃśa itthaṃbhāvo gnyatvādhānādirvidhyantatvena parikalpitastasya divacchabdena kalpitena kintu ya evāyamāgneyavidhyantastasyaiva vyavahitasyāpi codanāliṅgabalopasthāpitasya vikṛtividhinā sahaikavākyatāmātramarthāpattyā kalpyate nahyayamanuṣaṅgo yena vyavahitasya na syāditi atideśastvayaṃ vyavahitasyāpi kathañcidupasthānādupapanna eva  tathā ca vakṣyati vidhyaṃnto vā prakṛtivaccodanāyāṃ pravarteti vidhyanta iti pradhānavidhivarjitaṃ samastameva pauroḍāśikaṃ kāṇḍamabhidhīyata  iti bhāṣyakāraḥ  nanvevaṃ śāstrātideśāṅgīkaraṇe daśamādyavirodhaḥ syātūhabādhayoścāsiddhiḥ bhavedevaṃ yadi yathāśrutarūpameva vrīhinavahantīti vākyaṃ vikṛtiṃ nītvā tasya yathāsaṃbhavaṃ vikṛtividhinā sahaikavākyatā parikalpyeta yadi tathā kriyate tatra kṛṣṇalacarau vrīhiśabdasya havirlaṇārthatvāyogādavadhātasya bādhaḥ syāt evaṃ nīvārādiṣvapi vrīhaya evāvahantavyāḥ iti na nīvārādiṣvavahantirūhyeta natvevamasmābhirucyate kintu prakṛtau pradhānena sahaikavākyatayāvagatasyāsya yāvanparikaro tādṛgatidiśyate prakṛtau haviṣṭvāttallakṣaṇārthoavaghātasya ca teṣu dṛṣṭaṃ prayojanaṃ tuṣavimocanaṃ saṃbhavatīti taddvāreṇāsya pradhānaikavākyatā tataśca avaghātavituṣīkṛtairvrīhibhiḥ puroḍāśaṃ kṛtvā tena yajetetīdṛśaḥ prakṛtividhiḥtasya sākṣādavaghāto viśeṣaṇamavaghātaviśeṣitavituṣīkaraṇaviśiṣṭaṃ hi haviryāgasya viśeṣaṇaṃ prakṛtauatastadeva vikṛtāvākṛṣyate kṛṣṇalayāge ca kṛṣṇalaśabdasya havirvācinaḥ pratyakṣaśravaṇāttadvirodhātpuroḍāśaśabdo nivartatetannivṛttyā ca vrīhīṇāmapi nivṛttiḥ na hi te kṛṣṇalānāṃ prakṛtitvena saṃbhavanti vituṣīkaraṇaśabdo pi yo dvārapratipādakaḥ so pi kṛṣṇaleṣu tadasaṃbhavādanivṛtto vaghāta ityūhasyāpi siddhiḥ daśamādye ca yāvacchrutānāmaṅgaśāstrāṇāmatideśamāśaṅkyā prakṛtyanvitānāṃ tena rūpeṇātideśaḥ nārthamātreṇa ityalamatiprasaṅgena nanvarthamevādhyāhṛtya vākyaṃ pūryatāṃ kiṃ śabdakalpanayā nārthamātreṇa pūraṇaṃ saṃbhavatiekavākyabhūtapadadvayapratipāditā hi padārthā vākyārthaṃ pratipādayanti nānyathā na hi ānaya ityetāvatyukte gāmityanukte pratyakṣapratipanne pi gavi gavā sahānayanamanvīyate evaṃ ca vikṛtiṣusauryādiṣvasamavetārthāgryādipadanivṛtternyūnasākāṅkṣamantravākyapūraṇāya sūryādipadāprakṣepādūhasiddhiḥ arthādhyāhārapakṣakhaṇḍanam arthādhyāhāravādināṃ tu sūryārthenādhyāhṛtena viśiṣṭaṃ nirvapāmipadameva prakāśayatīti nohaḥ sidhyet  tathā yatrādhikāravākyerthavādamātraṃ śrutaṃ pratitiṣṭhanti ha vā ya etā rātrīrupayantīti tatrāpi bhavanmate vidhyarthaṃ evādhyāhāryo na vidhiśabdaḥ tataśca prākṛtasyopakārasya padārthānāṃ ca nāpūrvaidamarthyaṃ sidhyet satsvapi hyarthānāmākāṅkṣāsaṃnidhiyogyatveṣu nābhidhānamantareṇānvayasiddhiḥ nacehāpūrvābhidhāyī śabdo sti yo pūrvaṃ prākṛtairanvitasteṣāmanvayaḥ nāpyutpattyapūrveṇānvaya eva syāt evaṃ prakṛtāvapi sarvebhyaḥ kāmebhyo darśapūrṇamāsau ityatra vidhiśabdasyānāmnānādanadhyāhārāccavidhyarthasyaiva svargakāmādhikārāpūrvādāgneyādyutpattyapūrvebhyaśca pṛthagbhūtasyādhyāhārānnasamidādīnāmaidamarthyaṃ sidhyet na hi samidādiyajatayo vaghātādivadadhikārāpūrvānvitaṃ svārthāmabhidhātumalaṃ svāpūrvaviṣayatvavyāghātāt tasmādīdṛdṛśeṣvadhikāravidhiṣu vidhiśabda evādhyāhāryo nārthaḥ kathaṃ ca vidhyarthasyātyantālaukikatayā pramāṇena tadābhāsena vā buddhāvāropayitumaśakyatvenābhimatasyabuddhisaṃnidhānatmako dhyāhāro śrutavidhiśabdakeṣvadhikāravākyeṣu vā utpattivākyeṣuyadāgneyo kapālo māvāsyāyāmityādiṣu vā śakyateityakāmenāpi śabdādhyāhāro ṅgīkartavya ityāstāṃ tāvat ityarthāpattivādaḥ abhāvaanupalabdhiparicchedaḥ abhāvo pi pramāṇābhāvo nāstītyasyārthasyāsaṃnikṛṣṭasyeti kathaṃ punaḥ pramāṇābhāvaḥ pramāṇalakṣaṇaṃ viparītatvāt pūrvoktasadupalambhakapratyakṣādipramāṇapañcakābhiprāyo yaṃ pramāṇaśabdaḥ tadabhāvaśca ṣaṣṭhasya lakṣaṇamiti nānupapattiḥ kimasya prameyam uktaṃ nāstītyarthasya iti sarvaṃ hi vastu sadasadātmanā dvavidhaṃtadyadā yatra sadrūpeṇa bodhakānāṃ pratyakṣādīnāṃ sadrūpabodhanāyotpattuṃ yogyatvesatyapi yo nutpādod daśyādarśanayogyanupalambhādiparyāyo bhāṣye pramāṇābhāvaśabdenoktasyenaivendriyaśabdādisthānīyenanāstīti pratīyate bhūtale tra ghaṭo nāstīti  yastu nāstitvamapahnutyaprameyābhāvātṣaṣṭhaṃ pramāṇaṃ nāstītyāha tasya dṛśyādarśanānantaraṃ nāstīha bhūtale ghaṭa ityevamupajāyamānasya jñānasya kimālambanam na bhūtalam satyapi ghaṭe prasaṅgāt tathā gavi yo śvo na bhavatīti pratyayo rūpe ca raso na bhavatīti tasya kimālambanam na gorūpam tasya pratiyogyanapekṣapratītikatvāt aśvo na bhavatīti jñānasya pratiyogyapekṣatvāt gorūpālambanatve siṃhādāvaśvo yaṃ na bhavatīti pratyayo na syāt gorūpasya tatrābhāvāt atha yo śvādbhedo gavādiṣvanusyūtaḥ so syālambanamityucyate ko yaṃ bhedo nāmayadītaretarābhāvaḥ samāśritastarhyabhāvaḥ atha pṛthaktvaṃ nāma guṇaviśeṣo bheda ityucyatetatastasya dravyagatatvādguṇeṣu rūpādiṣu raso na bhavati rūpaṃ rūpaṃ na bhavati rasaḥ itītaretarābhāvapratyayo na syāt prabhākaramatakhaṇḍanam yastu vaiyātyāt bhūtalapratītivyatirekeṇa ghaṭo nāstītyevaṃvidhā ghaṭo nāstītyevaṃvidhā pratītireva nāsti iti vadatisa bhūtalādipratītimapyapahnuvītaaviśeṣātghaṭo tra bhūtale nāstīti vyavahārasya kiṃ kāraṇaṃdṛśye ghaṭe yadbhūtalamātraviṣayaṃ jñānaṃ tadasya kāraṇamiticettathāsati paṭavadbhūtalopalambhe ghaṭo nāstīti vyavahāro na syāt bhūtalamātropalambhābhāvāt ghaṭaviviktabhūtalopalambha iti cetko yaṃ ghaṭavivekaḥyadi bhūtalarūpamevaghaṭavatyapi prasaṅgaḥ ghaṭasaṃyogābhāvaścetaṅgīkṛtastarhyabhāvaḥ syānmatam yadabhāvavādino bhāvajñānasya kāraṇaṃ tadevāsmākaṃ vyavahārakāraṇaṃ bhavatviti naivaṃ vaktuṃ śakyam mama hi dṛśyādarśanamabhāvajñānakāraṇamadarśanaṃ ca darśanābhāvo nacāsau bhavatāṅgīkṛtaḥabhāvābhyupagamaprasaṅgāt pramāṇābhāvāṅgīkāre vā kimaparāddhaṃ prameyābhāvena  nanu prathamaṃ pratyakṣeṇa bhūtalaṃ gṛhītvā paścādabhāvo boddhavyastatrābhāvatrānātprāk yādṛśaṃ bhūtalajñānaṃ tādṛśādeva vyavahāro bhavatu tadidamuktottaramtathāhi yasyāmavasthāyāṃ bhūtalasvarūpajñānaṃ ghaṭatadabhāvayoścājñānaṃ jñānābhāvastenaghaṭatadabhāvajñānaśūnyaṃ bhūtalajñānaṃ tasyāmavasthāyāmasmābhirupeyate tadeva bhūtalamātravedanamityucyate  svarūpamātraṃ dṛṣṭvācetyādiṣu mātraśabdena hi ghaṭatadabhāvavedanayorabhāva ucyatebhūtalamātraṃ jñāyate na ghaṭastadabhāvo vetyarthaḥ tena yadi bhavānapi ghaṭādijñānābhāvayuktaṃ bhūtalajñānamaṅgīkuryāt tato jñānābhāvāṅgīkartavya ityuktameva  tena naivaṃ bhramitavyam abhāvavādināpi svarūpamātraṃ dṛṣṭvā ca paścātkiñcitsmaraṇannapīti vadatā bhāvajñānātirekeṇa tanmātravedanamaṅgīkṛtam tadeva dṛśye pratiyogini nāstīti vyavahārakāraṇatvānnāstīti śabdasyārthābhāvādbhūtalavedanameva kāraṇamiti vaktavyam tataśca ghaṭavatyapi prasaṅga iti sthitaṃ dūṣaṇam atha bhāve deśāntarasthe deśāntaragrahaṇaṃ kāraṇamiti mataṃtataḥ śābaleyasthitaṃ gotvaṃ dhāvaleye nāstīti vyavahriyetasthūṇāntarasthitaśca vaṃśaḥ sthūṇāntare nusyūto pi tatra nāstīti vyavahartavyaḥ syātato trābhāva eva nāstīti vyavahārakāraṇamnānyatra sadbhāvaḥ smaryamāṇe ghaṭe bhūtalavedanaṃ nāstīti vyavahārakāraṇamiticet  na gṛhyamāṇasyāpi pārśvadeśeṣvabhāvavyavahārāt saṃpratyānītasya ca ghaṭasya gṛhyamāṇasyaiva prāgayamiha nāsīt iti prākkālīnābhāvavyavahārāt prabhākaramatānuvādaḥ nanu bhavanmate pramīyamānasya ghaṭasya prākkālīnābhāvajñānaṃ bhāvapramāṇabhāvo hyabhāvajñānakāraṇam  na ca pramāyamāṇo pi ghaṭaḥ prākkālasaṃbandhitayā na pramīyate ataḥ prākkālasaṃbandhagocarapramāṇānudayāttatkālīnābhāvajñānaṃ yuktameveti  cet  na  ayogyatvāt na hi prākkālasaṃbandho dhunā pramātuṃ yogyaḥyogyapramāṇābhāvaścābhāvajñānakāraṇaṃ na pramāṇābhāvamātram prākkāle tu yogyasyaiva prāmāṇasyānudaya āsītna hi tadānīṃ ghaṭābhāvaḥ sannapi pramitaḥ pratiyogino ghaṭasyāparāmarśāt tadapekṣatvāccābhāvajñānasyaata eva ghaṭābhāvo dhunā smaryata iti na yuktam apramitasya smaraṇayogāt yaścāyaṃ prākkālīnaḥ pramāṇānudayaḥ so dhunā pramāṇodayena naṣṭo nābhāvajñānamutpādayitumarhatiuddhṛtamiva netraṃ rūpabuddhim atha naṣṭo pi pramāṇānudayaḥ saṃprati smaryamāṇo hyastanāgnijñānam syādevaṃ yadi pramāṇābhāvo jñāyamānatayā meyābhāvaṃ bodhayet liṅgamiva liṅginam na ca tathā saṃbhavati anavasthāprasaṅgāt prameyābhāvaṃ bodhayet jñātavyaḥ sopicābhāvatvādanyenābhāvajñānena jñātavyaḥso pyanyeneti na janmasahasreṇāpi ghaṭābhāvo vadhāryeta tasmātsattāmātreṇaiva pramāṇābhāvo bhāvajñānamutpādayati netrādivadityaṅgīkartavyamataḥ pramīyamāṇasya ghaṭasya kathaṃ prākkālābhāvapramitiriti vaktavyam ucyate sattāmātreṇa jñānābhāvo jñāyābhāvaṃ bodhayatīti samyaguktamastyeva tvadhunā dṛśyamānasyāpi ghaṭasyaprākkālasaṃbandhagocarayogyajñānānudayaḥsahi prākkālisaṃbandhitayā smartuṃ yogyaḥ sannapi na smaryatenacāvaśyaṃpramāṇābāvaevābhāvasya bodhakaḥ smaraṇajñānasyāpi yogyatve satyanudayo bhāvaṃ bodhayatyevatena saṃprati dṛśyamāno pi ghaṭo yadi prāgapyāsīttato vaśyaṃ tatra sthitena pramitaḥ syātpramitaścādhunā smartavyaḥ syāt evaṃ satyapi na smaryate so yaṃ smartavyaviṣayasmaraṇānudayaḥ saṃprati vidyamānaḥ saṃpratitanaṃ prākkālīnābhāvaviṣayaṃ vijñānaṃ janayatīti  na kiñcidanupapannam  bhāṣye ca pramāṇābhāvaśabdaḥ smaraṇābhāvasyāpyupalakṣaṇārthaḥtathā vārtike pi yadvā pramāṇasya smaraṇaphalatvāttadabhāvo pi phalataḥ pramāṇābāva eveti śakyate vaktum uktaprabhākarakhaṇḍanam nanu na sattāmātreṇa yogyānupalabdherabhāvabodhakatvaṃ yuktaṃsatyāmapi tasyāṃ kadācidabhāvabuddhyanudayātasatyāmapi kadācidudayāt  tathāhi yo ṅgulīyakabubhutsayā sasantamasāvapavarakadeśaṃ hastābhyāṃ sarvataḥ parāmṛṣṭavān tasya tāvat sarvadeśaparāmarśāt vastuto yogyānupalabdhirjātaiva  atha ca kiṃ sarvo deśaḥ parāmṛṣṭaḥ kiṃ vā kaściddeśo syāditi saṃdihāno yogyānupalabdheraniścayāt satyāpi tasyāṃ nāṅgulīyakasyābhāvamavadhārayati  kadācittu sarvato parāmṛśyāpi sarvataḥ parāmṛṣṭamiti bhrāntyā yogyānupalabdhiṃ niścityāsatyāmeva tasyāṃ bhrāntyāṅgulīyakasyābhāvamavadhārayati tasmājjñātatayaiva yogyānupalabdhirabhāvajñānakāraṇamityabhyupagantavyam tathācānavasthāprasaṅgaḥ tasmātsvasaṃvedyā tanmātrasaṃvideva dṛśyasya pratiyogino bhāvo na tatvāntaram  nanu cābhāvalaṅgīkāre tanmātradhīrapi na kadācinnirūpayituṃ śakyatena ca bhūtaladhīreva tanmātradhīḥsaṃsṛṣṭadhiyo pi tanmātratāpātāt tatrāpi bhūtalāvabhāsāt ato ghaṭādivedanābhāve sati yā bhūtaladhīḥ sā tanmātradhīḥ evaṃ ca jñānābhāvāṅgīkārādabhāvapahnavo narthakaḥ kathaṃ tarhyetannirūpayitavmtadabhidhīyate ghaṭādyabhāvo sti prameyam yogyapramāṇānudayaśca tasya sattāmātreṇaiva netrādivadbodhako na jñātatayāyato anavasthā syāt yattu satyāpi yogyānupalambho hi kāraṇaṃ tatra yogyatvaṃ jñātatayaiva kāraṇaṃ na sattāmātreṇatataḥ yogyatvaṃ kadācidajñātaṃ nābhāvamavadhārayati kadācittvavidyamānameva yogyatvaṃ bhrāntyā niścityābhāvamavadhārayati upalabdhyabhāvastu sanmātratayā kāraṇaṃ na jñātatayātena nānavasthāpattiriti sarvamavadātam ato styabhāvākhyaṃ prameyam abhāvasyānupalabdhigamyatvam na ca tadaindriyakamindriyavyāpārābhāve pi tajjñānotpattidarśanāt yo hani prātaḥkāle gṛhe vasthito madhyandinasamaye pṛcchyate kimasmingṛhe prātaḥkālemāthuraḥ kiścitpuruṣaḥ śuklavāsā dīrghatamo lohitavarṇaḥ samāgataḥ iti sa tadānīmevayogyasmaraṇānudayāttasyābhāvaṃ prātaḥkālīnamavadhārayati vinaivendriyavyāpāreṇa na ca prātaravagato bāvastadā smaryata iti vācyam pratiyogino māthurasya tadānīṃ kathañcidapi buddhāvanārohātabuddhisthe ca pratiyogini bhāve tadabhāvajñānasaṃbhavāt evaṃ ca yatrāpīdānīmevānuparatendriyavyāpāreṇa saṃnihitadeśakālavarttyabhāvaḥ pratīyatetatrāpi yogyajñānānudayasyaiva kḷptasāmarthyasya kāraṇatvasaṃbhavānnendriyasya kāraṇatvaṃ kalpayituṃ śakyam tasmānna pratyakṣo bhāvaḥ nāpyanumeyaḥajñātena tena kasyacilliṅgasya saṃbandhagrahaṇasaṃbhavāt yadatra kaiściducyate dṛśyasya sattādarśanavyāptā tenavyāpakībhūtadarśananivṛttyā vyāpyasya dṛśyasya nivṛttiravasīyata iti tannirastam vyāpakanivṛttyā vyāpyanivṛttimanumimānenāvaśyaṃ dṛṣṭāntadharmiṣu nivṛttidvayamavagamya tato dṛśyanivṛttiranumātavyānivṛtteścābhāvātmikayai na pratyakṣeṇa grahaṇaṃ saṃbhavatinivṛttyantareṇa tadanumāne tadapi nivṛttirūpatvānnivṛttyantareṇānumātavyam tadapi tathetyanavasthāpattiḥ ato vaśyaṃ kvacitpramāṇāntarabhūtayānupalabdhyābhāvaḥ pratyetavyaḥ pramiteca tasminpaścādbhavatvanumānam siddhaṃ tāvadabhāvasya pramāṇāntaratvaṃ śabdopamānārthāpattayastu nāśaṅganīyā eva ataḥ siddhaṃ ṣaṣṭhaṃ pramāṇam etāvantyeva ca pramāṇāni  yattvadhikaṃ saṃbhavākhyaṃ pramāṇaṃ sahasrādisaṃkhyayāvayavabhūtaśatādisaṃkhyāvagatiḥ āḍhakapramāṇenāvayavakuḍavaparimāṇāvagatiḥ kaiścidiṣyate tadavinābhāvanimittatvādanumānameva vaṭevaṭe vaiśravaṇaḥ ityādikaṃ caitihyaṃ pramāṇameva na bhavati nirṇayābhāvāt prāmāṇyepi vāgame ntargatatvānna pramāṇāntaram prātibhākhyamapi pramāṇaṃ kaiścidiṣṭaṃ śvaste bhrātāgantetyādikaṃtattu liṅgādyābhāsajaṃaniścāyakatvādevāpramāṇam ato yatkāśyapīyaiḥ pratibhāgamyamṛṣīṇāṃ dharmādharmatvamāśritam tadasāram lokaprasiddhirapi pratyakṣāntargataiveti na pramāṇāntaram ataḥ ṣaḍeva pramāṇāni tathā ca bhagavadrāmāyaṇe rāma ṣaḍyuktayo loke yābhiḥ sarvo nudṛśyate iti ityābhāvavādaḥ citrādyaihikaphalacodanāsvākṣepaḥ lokaprasiddhasvataḥprāmāṇyadarśanena pratyakṣādīnāṃ tadantargatasyāpi ca śāstrasya svataḥprāmāṇyāt codanālakṣaṇortho dharmaḥ iti pratijñāterthe sādhite saṃprati animittaṃ vidyamānopalambhanatvāt ityanena citrādicodanānāmaihikaphalānāṃ pratyakṣādibhirasaṃvādena visaṃvādena  ca prāmāṇyamākṣipyate pūrvoktastu nanvatathābhūtaṃ ityākṣepaḥ paralokaphalasvargakāmādicodanāviṣaya iti viṣayabhedādapaunaruktyam  nanu ca nanvatathābhūtamapyarthaṃ brūyāccodaneti codanāmātraparigrahādaviśeṣeṇaivāsāvākṣepaḥ tathehāpi yadā tāvadasau vidyamānāsīt tadā phalaṃ  na dattavatī  yadā phalamutpadyate tadāsau nāsti kathamasatī phalaṃ dāsyatītyākṣepasya svargakāmacodanāsvapi tulyatvādaviśeṣatvamiti nāsti viṣayabhedaḥ ucyate pūrvākṣepastāvatparalokaphalaviṣaya eva tatra hi pramāṇāntarāpekṣaḥ śabdo na svātantryeṇa pramāṇam na ca codanārthe pramāṇāntaramasti ato pramāṇaṃ codanetyayamākṣepaḥsa cāyaṃ paralokaphalaviṣaya eva bhavati paśukāmacodanāsu hi yadi tāvatkarmānantarameva paśvādīnyupalabhyante tato pekṣitamūlapramāṇalābhātsiddhyati codanāyāḥ prāmāṇyam atha nopalabhyate tataḥ pramāṇāntarabādhenaiva sukhaprāmāṇyamabhidhātuṃ śakyata iti kimākṣepasārūpyapratipādanavyasanena tasmātsa tāvatparalokaphalaviṣaya eva ayaṃ tvaihikaphalaviṣaya na hi pāralaukikasya phalasyānantarakālānupalabdhyā nirāsaḥ saṃbhavati na hi tenānantaraṃ bhavitavyamjanmāntarabhāvitatvāt nanu asatī kathaṃ phalaṃ dāsyatītīdaṃ tulyam neti brūmaḥ apūrvadvāreṇa saṃbhavāt  svargo hi svabhāvāddehāntarānubhavanīyatvādanantarāsaṃbhavitvena śāstrārthāvadhāraṇavelāyāmeva kālāntare niścīyata ityapūrvamantarbhāvyaiva  tatra śāstrārtho vadhāryate tacca cirasthāyīti kāraṇasyāvināśātsaṃbhavati kālāntare svargasyotpattiḥ paścādayastvanantaramapi saṃbhavantīti tatsādhanatvena codyamānānāṃ citrādīnāṃ śāstrārthāvadhāraṇasamayepūrvapraṇāḍīsamāśrayaṇe kāraṇaṃ na kiñcidastīti svarūpeṇaiva phalasādhanatvaṃ śāstrārtho vadhāryate tathācānantarameva palena bavitavyam kālāntare karmasvarūpasya vinaṣṭatvāt kāraṇatvābhāvātanantaraṃ ca phalamanupalabdhyaiva nirastamityaprāmāṇyaṃ citrādicodanānām citrādīcodanāsvākṣepaparihārau  nacānuṣṭhānānantaraṃ phalānupalabdhyaiva śāstrārthe pūrvamantarbhāvayituṃ śakyate śāstrārthāvadhāraṇapūrvakaṃ hyanuṣṭhānaṃ nānuṣṭhānapūrvakaṃ tasmādaihikānāmatrākṣepa iti yukto viṣayabhedaḥ viṣayabhedācca nyāyopi bhidyate paralokaphalāsu pramāṇāpekṣitatvāmākṣepanyāyaḥ atratu pramāṇāntaravirodha iti nyāyabhedādapaunaruktyam athavā pūrvoktaṃ svamate sūtrāṇi vyācakṣaṇo sūtritamevākṣepaṃ darśitavān idānīṃ tu vṛttikāramatena sūtreṇaivākṣepaḥ kriyate tadiha citrādivākyāni pramāṇānyapramāṇāni veti vicāryate tadarthaṃ ca kiṃ teṣāṃ pramāṇāntaravirodho sti na veti tatra phalānāmanantaramupalabdhavyānāmanupalambhādatatsādhanatvaṃ citrādīnāmavagamyate tadidaṃ pratyakṣāvisaṃvāde vaśyaṃbhāvini sati tadabhāvādaprāmāṇyam kvacittu pratyakṣavirodhādapramāṇyaṃ sa eṣa yajñāyudhī yajamāno ñjasā svargaṃ yātīti yajñāyudhīti hi yajñāyudhasaṃyogāccharīramucyateyajamānaśabdo pi hi kartṛvacanastasyaiva vācako nātmanaḥtasya sarvagatatvenābhimatasya kriyovirahiṇaḥ kartṛtvāyogādyajñāyudhasaṃyogābhāvāccasaṃyogābhiprāyaścāyaṃ yajñāyudhīti śabdaḥ pātracayanastutyarthatvātna svasvāmisaṃbandhābhiprāyaḥ prāgapi pātracayanāttatsaṃbhavāt śarīrasya ca pratyakṣaviruddhaṃ svargamanam na ca kālāntare pi saṃbhavati yātīti vartamānāpadeśātbhasmībhūtasya ca kālāntare pi tadasaṃbhavāt na ca śarīravyatiriktaḥ kaścidātmāsti tasmādapramāṇam evamapauruṣeyasyāpyaprāmāṇye svargakāmacodanāyāmapi nāśvasituṃ yuktamityapramāṇyamevāyātam evaṃ pratyakṣānupalabdhivirodhena pratyakṣavirodhena cākṣipte prāmāṇye virodhaparihāramupekṣyaivakāraṇadoṣanirākaraṇena pūrvoktameva svataḥprāmāṇyaṃ svapakṣasādhanatvena siddhāntavādīdarśayati autpattikastu śabdasyārthena saṃbandhastasya jñānamupadeśa iti  pūrvaṃ hi pratyakṣādīnāṃ svataḥprāmāṇyasya lokasiddhātvāttadantargatatvācca śāstramapi puruṣānupraveśābhāvātpuruṣāśrayatvācca śabdadoṣasyāduṣṭemeva  śāstramataḥ pramāṇamityuktam  iti citrākṣepavādaḥ śabdārthayoḥ saṃbandhākṣepaḥ evaṃ saṃbandhanityatayāprāmāṇyaṃ nirākṛtya svataḥprāmāṇye sthāpiteparaḥ punarāha syādetat naiva śabdasyārthenāsti saṃbandhaḥ kuto sya pauruṣeyatāpauruṣeyatāveti tathāhi na tāvatsaṃyogo sti tadbhāve hi kṣurādiśabdoccāraṇe mukhyasya pāṭanāpi syāt na ca kāryakāraṇabhāvaḥdvayorapi nityatvāt nanu varṇasphoṭajātyādivikalpena vyaktyākṛtisaṃbandhādivikalpena ca bāhyayoḥ śabdārthayordurnirūpatvādgakārādyākāraṃ vijñānameva śabdaḥtajjanitaṃ ca gavādyākāravijñānamevārthaṃ iti kāryakāraṇatvameva śabdārthayoḥ saṃbandhaḥ naivam nirālambanajñānānutpatteḥsaṃbandhāntaraṃ tu nāśaṅganīyameva pratyāyyapratyāyakatvaṃ saṃbandha iticet na asati saṃbandhe pratyāyakatvāsaṃbhavāt kena saṃbandhena śabdorthaṃ pratyāyayatītyetadeva hi nirūpyate tatra pratyāyakatvādeva pratyāyakatvamityātmāśrayadoṣāpattiḥtasmānnāsti saṃbandhaḥ  asati ca saṃbandhe vastvantarasya vastvantarabodhakatvāsaṃbhavādanirūpitahetuviśeṣaṃ svapnajñānavadyādṛcchikaṃ śabdārthajñānaṃ na pramāṇaṃ laukikastu vyavahāro satyapi śabdaprāmāṇyepramāṇāntaravaśātkathañcitsaṃgacchetāpi vaidikastu vyavahāraḥ śabdaikaśaraṇatvādanādartavyaḥ syānnirmūlatvāt syādevaṃ yadyasaṃbandhaḥ śabdārthayoḥasti tu saṃbandhaḥ pratyāyya ityayameva saṃbandho bhaviṣyati yaccendriyaliṅgādivatsaṃnikarṣavyāptyādisaṃbandhānapekṣamarthapratipādanam idamevābhidhānamityucyatetadeva ca saṃjñāsaṃjñitvaṃtenocyate saṃjñāsaṃjñilakṣaṇaḥ saṃbandha iti kiṃ punaḥ śabdasyārthapratipādane pramāṇamśabdānantaramarthapratipattireva nanviyamabhiprāyānumānadvāreṇaivopapannāneti brūmaḥ arthābhiprāyaśūnyenāpi svāpādyavasthāyāṃ paravaśaprayuktairapi śabdairarthapratipattidarśanāt tathā puruṣāntarakṛtamapauruṣeyaṃ vā vedavākyamanarthajñairapi prayujyamānaṃ vyutpannānāmarthabuddhiṃ janayatyevatasmāt pratyāyakaḥ śabdaḥ kimiti tarhi prathamaśravaṇe na pratyāyayatisahakārivirahātsaṃjñātvagrahaṇamapi śabdasyārthe pratyayato ṅgaṃ netrasyevālokaḥtena yaḥ puruṣāntarebhyo ayaṃ puruṣāntarebhyo ayaṃ śabdo sya saṃjñeti jñātavān tasyaiva pratyāyayati nānyasyeti na doṣaḥ śabdārthasaṃbandhānityatve ākṣepaḥ nanvemastu nāma saṃbandhaḥsa tu pauruṣeya iti tvaduktyaivāpannam tathāhi na hi śabdasyārthena saṃyogagādātmyādisaṃbandhaḥ kintu pratyāyakatvam tacca puruṣādhīnamityuktamato devadattādiśabdasyeva asyārthasyeyaṃ saṃjñetyevaṃ saṃbandhe kṛte paścācchabdasyārthapratipādanamiti siddhaṃ pauruṣeyatvam  iti saṃbandhākṣepaḥ pūrvākṣiptaṃ saṃbandhanityatvamasamādhāyedānīṃ atha gaurityatra kaḥ śabdaḥ iti kayā saṃgatyā kena vā prayojanena śabdasvarūpaṃ saṃgatistāvatprāsaṅgīkā saṃbandhaprastāvāt saṃbandhinorapi śabdārthayoḥ prastutatvātsvarūpaṃ nirūpyate prayojanamapi tadavayavāśritānāmūhādīnāṃ satyatvaṃniravayave hi vākye pade vā vācake vayavānāṃ mṛṣātvāt tadāśritānyapi kāryāṇi mṛṣā bhaveyuḥ kiñca saṃbanghasiddhyarthamavaśyaṃ varṇānāṃ vācakatvaṃ samarthanīyam anyathā hi teṣāṃ saṃgatyābhāvādvācakabhāvo nirādhāratvānna syānnatarāṃ nityatvamiti tatsiddhyarthaṃ vācakatvaṃ samarthayituṃ śabdasvarūpaṃ ki gaurityatra varṇā eva śabdaḥuta tebhyorthāntaramityetatprādhānyena nirūpyate varṇāvayavagatvagośabdāvayavijātinirākaraṇaṃ tu prāsaṅgikam varṇā eva śabda ityavadhāraṇasamarthanārtham tatra varṇānāmapi pudgalākhyānavayavānārhatāḥ saṃgirante tattvavayavānupalambhādayuktam pratyakṣeṇa tāvadavayavā nopalabhyantevarṇeṣu sākalyavaikalyagrahaṇābhāvāt nānumānenataiḥ saha kasyacilliṅgasya saṃbandhāgrahaṇāt na ca sāmānyato dṛṣṭamnahi yadyadvastu tasya tasyāvaśyamavayavairbhavitavyamparamāṇūnāṃ niravayavatvāt te pi sāvayavā iti cettadavayavā api tathā syustataḥ paramapi tathetyekasyaiva māṣāvayavino nantāvayavitvaṃ syāttataścaikenaiva māṣeṇa tilena vā sarvaṃ jagadvyāpyetaanantairavayavairmūrtairanyonyasyāvarakāśamaprayacchadbhiranantadeśavyāpteḥ tasmānniravayavāḥ paramāṇavo varṇāśca tathā gatvajātirautvajātiśca niṣprāmāṇikaiva  nanu drutavilambitamadhyeṣūdāttānudāttasvariteṣu sānunāsikaniranunāsikayorhrasvadīrghapluteṣu ca pratyabhijñāyamānā jātiḥ kathaṃ nāstīti śakyate  bhidhātum  satyam pratyabhijñāsātu pratyabhijñāsātu vyaktekatvādevopapannā drutādibhedābhāsastu drutādyavasthābhedālambano na vyaktibhedamāpādayitumalaṃ bhavati gatvādijātinirākaraṇam bhedābhedāvabhāso pi dvedhā bhavati kvacidbhedo dharmiviṣayo yathā śābaleyādiṣvayaṃ gaurayaṃgaurayamiti jāterātmalābhaḥ  kvacittu bhedābhāvabhāso dharmādabhedāvabhāsaśca dharmiṇamālambateekasminneva devadatte yuvāyaṃ vṛddho yaṃ kṛśo yamiti na tatra jātiraṅgīkriyate tadiha drutādiṣu dharmiviṣayo bhedo dharmiviṣayastu bhedaḥ tathāhi īdṛśo trāvabhāsaḥanenāyamakāro drutamuccārito nena vilambitamiti na tu ayamakāro druto yaṃ tu vilambitaiti yena dharmibhedo jātiścāṅgīkriyetām  nanu kārśyādīnāṃ kramavartitvādekasmindevadatte yuktaḥ samāveśaḥanunāsikādīnāntu dharmāṇāṃ yugapadanekavaktruccārite varṇe samavetānāṃ kathamekavarṇaviṣayatvam na hi viruddhadharmāneko dharmī yugapadbibharti satyam natvete paramārthato varṇadharmā dhvanidharmāstvete varṇe kevalamābhāsanteyathālpe mahati ca darpaṇe yugapaddṛśyamāne mukhe lpatvaṃ mahatvaṃ ceti tasmādvarṇasya vyaktyekatve pi na virodha ityaprāmāṇikī gatvādijātiḥ evaṃ gośabdāvayavyapigakārādīnāmayaugapadyātsarvagatatvāccāvayavyārambhāsāmarthyāt sarvatra hi kāraṇaparimāṇādadhikaṃ kāryaparimāṇam tantupaṭayoriva na ca vibhubhyo varṇebhyaḥ parimāṇādhikyaṃ kasyacidbhavatiato nāsyavayavī tadabhāve ca tadādhāraṃ gośabdatvaṃ dūrāpāstam tasmādvarṇa eva śabdaḥ āha gṛhṇīma etat avayavāvayavigadvādikaṃ nāstīti natu varṇā eva śabdā iti arthapratyayānupapatteḥ tathāhi  nahyekākṣaravijñānādarthadhīrupajāyate vācaśca kramavartitvātsāhityaṃ nāvakalpate ucyate yathāgneyādikarmāṇi kramavartini santyapi saṃhatya kurvate kāryamekaṃ varṇāstathaiva naḥ varṇānāmarthapratyāyakatvam nanu kramavartināmapyutpattyapūrvavaśena yuktaṃ sāhityamvarṇānāṃ tu katham teṣāmapi saṃskāreṇa bhaviṣyati tatsadbhāve kiṃ pramāṇamyadevāgneyādiṣu yathāhi teṣāṃ śāstreṇa saṃhatyakāritāvagamātsvarūpataśca tadasaṃbhavādapūrvaṃ dvāraṃ kalpyatetathā varṇānāmapyekaikaśo bhidhānādarśanātsakaloccāraṇe cāvagamātsaṃhatyakāritve niścite svarūpeṇāsaṃbhavātsaṃskārakalpanaṃ yuktamevatadvadeva caikakartṛtvaṃ kramaviśeṣaścādriyate viparyayeṇārthābhidhānādarśanāt sphoṭavādakhaṇḍanam nanvevaṃ prativarṇaṃ saṃskārakalpanādekakalpanā syāt tadvaramekameva śabdatvaṃ kalpitam naivam dṛśyādarśanena nirastavat śabdo hi pratyakṣagrāhyo bhyupagamyatena ca pratyakṣeṇa kiñcitprakāśate tena nāstītyavagacchāmaḥ tvayāpi hi śabdatvaṃ kalpayitvā punaḥ saṃskārakalpanāvaśyaṃ kartavyā dhvanayo hi na pratyekaṃ sphoṭamabhivyañjatisāhityaṃ ca kramavartināṃ saṃskāradvārameveti tulyaṃ tatkalpanam syānmatam pratyekameva nādāḥ śabdamabhivyañjantinacaivamuttaranādavaiyarthyampūrve hi nādāḥ śabdasphuṭamabhivyañjanti uttarottare sphuṭaṃ sphuṭataraṃ ca vyañjantīti nottareṣāmānarthakyam yadyevaṃ tato ya evottare nādāḥ sphuṭābhivyaktisamarthāstaireva bhavitavyamalaṃ pūrveḥ nanu na kaścidapi nādaḥ svato sya sphuṭābhivyaktiṃ karoti kintu sarve te pratyekaṃ vyañjakāḥ sa tu na drāgeva sphuṭamavabhāsate prathamamasphuṭāvabhāsitaḥ san punaḥ punaḥ śrūyamāṇaḥ sphuṭaḥ bhavatitadyathā dūrādavasthitaḥ sahakāraḥ prathamaṃ hastipalālakūṭādisādhāraṇarūpeṇa pratibhātaḥpunarālocyamāno vṛkṣātmanā prakāśate punaḥsahakārātmanā sphaṭo bhavati tadvadeva draṣṭavyam  yadyevaṃ ya eva te pūrvai nādāstairevābhyasyamānairīdṛśī sphuṭābhivyaktiḥ syāt uttarairvā kevalairabhyasyamānaiḥtatra vijātīyanādāśrayaṇamanarthakam tathāpratyekaṃ hi vyañjakatve satyuttarairasphuṭābhivyaktiḥ pūrvaiśca sphuṭābhivyaktiḥ syāditi vyutkrameṇāpyuccāraṇaṃ syāt ato pekṣitakramaviśeṣānekavijātīyanādasamuccayāśrayaṇādavaśyaṃ pūrvanādāhitasaṃskārasahitāntimanādābhivyaṅgyaḥ sphoṭa ityavaśyāṅgīkartavyamiti  tulyā saṃskārakalpanā  yadvā tavaiveyaṃ saṃskārāntakalpanāmatpakṣe tu smṛtihetubhireva saṃskāraiḥ siddhyatyarthāvagatiriti na saṃskārāntaraṃ kalpayitavyama nanu mamāpi ta eva bhaviṣyanti  na teṣāṃ smṛteranyatrāvyāpārāt matpakṣe tu smṛtireva janayantorthapratipattiṃ saṃskārā janayanti tathāhi pratyekavarṇānubhavabhāvitaiḥ saṃskāraiḥ saṃhatya sarvavarṇagocaraikā smṛtirjanyate tasyāṃ ca yugapadavabhāsamānā varṇā vinaiva saṃskārāntareṇa saṃhatyārthapratyayaṃ janayanti tvatpakṣe tu naivaṃ saṃbhavatitathāhi nādā hi na jñāyamānatayā sphoṭaṃ vyañjayantina ca yugapatsattāsti kramavartitvātataḥ saṃskāradvārameva sāhityamityavarjanīyaṃ saṃskārāntarakalpanam atha matam satyaṃ na smṛtihetubhiḥ sphoṭābhivyaktiḥye tu varṇopalabdhihetavo nādajanyāḥ śrotragatāḥ saṃskārāstaireva varṇānāmiva sphoṭābhivyaktirbhaviṣyati kiṃ saṃskārāntarakalpanayeti tadayuktam teṣāṃ kṣaṇikatvāt nahyadyavarṇopalabdhihetuḥ saṃskāro ntyavarṇaśravaṇavelāyāmavatiṣṭhate yadyavatiṣṭhate tato visarjanīyaśravaṇavelāyāmapi gakāraśravaṇamanuvartetatasmātkṣaṇabhaṅginasteato na teṣāṃ saṃhatya sphoṭābhivyañjakatvaṃ bhavati pratyekābhivyaktau cottarottareṣāmanarthakatvamityuktam athavā dhvaniyoga eva śrotrasaṃskāro nānyaḥtasya ca vispaṣṭameva bhaṅgukatvamityuktam athavā dhvanisaṃyoga eva śrotrasaṃskāro nānyaḥtasya ca vispaṣṭameva bhaṅguratvaṃ gatvaratvādghavanīnām tasmādanye sthāyinaḥ saṃskārāḥ kalpyāḥtathā varṇātiriktaḥ śabdaḥ kalpya iti bahvapramāṇakamāpannam matpakṣe tu dṛḍhasmṛtiviparivartināṃ varṇānāṃ vācakatvānna kiñcidūnam nanu yugapatsmaryamāṇānāṃ vācakatve vyutkrameṇāpyuccāritā varṇā vācakāḥ syuḥ natatkramasyāpyaṅgatvāt kaḥ punaḥ kramo ṅgamna hi varṇānāṃ vibhūnāṃ nityānāṃ ca svarūpataḥ kramavattvam na pratītikramaḥtasyāḥ smṛtirūpāyā ekatvāt evaṃ tarhi dhvanikramo yo varmeṣvāropitaḥ pratibhāsate so ṅgamityadoṣaḥ tasmādvyañjakānāṃ dhvanīnāṃ krameṇa vyaṅgyeṣu varṇeṣu samāropitena tadvantaḥ smaryamāṇā varṇā vācakāḥ nānyaḥ śabdo stīti siddham iti sphoṭavādaḥ padārthanirūpaṇopakramaḥ atha gaurityasya śabdasya korthaḥ iti vācyanirūpaṇopakramavyājenākṛtisadbhāvaṃ pratipādayati saṃbandhanityatvasiddhaye nahyasatyāmākṛto vyaktibhiḥ śabdasyāpauruṣeyaḥ saṃbandhaḥ tāsāmanityatvātupalakṣaṇasyāpi nityasyābhāvādākṛtyabhāvetasmādākṛtirasti nāstīti vicāryate sādhite tu tatsadbhāve saiva śabdābhidheyetyākṛtyadhikaraṇe vakṣyate bauddhamatena jātikhaṇḍanam tatra saugatāḥ svalakṣaṇameva paramārthaṃ manyamānā nākṛtisadbhāvaṃ manyante tathāhi pṛthaktve vyaktito jātirdṛśyeta pṛthageva sā abhede vyaktimātraṃ syādvedhā cenna virodhataḥ na hi saiva tatonyā cānanyā ca saṃbhavati viruddhatvādbhedābhedayoḥ yadi ca bhinnā jātiḥ sā sarvagatā vyaktiṣveva vāna tāvatsarvagatatvamantarāle nupalabdheḥ vyaktisthā cedvyaktāvutpannāyāṃ tasmindeśe prāgasatī kathaṃ tasyāmupalabhyatena tāvattatrotpadyate nityāyā utpattyayogāt na ca vyaktyantarādāgacchatiamūrtatvāttasmiṃśca vyaktyantare nupalabdhiprasaṅgāt nacāṃśenāgatāṃśena ca tatraiva sthiteti śakyaṃ nityatvāt nacānyetra yāti amūrtatvāt vyaktyantare ca pūrvamevānasthitā jātiriti punaḥpraveśe dviguṇopalabhyeta yathāhuḥ nāyāti na ca tatrāsīdati paścānna cāṃśavat jahāti pūrvaṃ nādhāramaho vyasanasaṃtati iti vyaktau ca vartamānāṃ yadyekasyāṃ vyaktau kārtsnyena varteta vyaktyantareṣu na syāt nahyekā matī yugapadanekatra kārtsnyena varteta vyaktyantareṣu na syāt nahyekā satī yugapadanekatra kārtsnyena vartituṃ śaknoti nacāvayavaśo vartate niravayavatvāt kathaṃ ca nānāvidhāsvatītānāgatavartamānāsu vyaktiṣvavayavaśo vṛttiḥ saṃbhāvyeta vyaktau ca vartamānehapratyayamanubhavet dhāsvatītānāgatavartamānāsu vyaktiṣvavayavaśo vṛttiḥ saṃbhāvyeta vyaktau ca vartamānehapratyayamanubhavet naceha gotvamiti kasyacitpratītirasti kiṃ tviyaṃ gauriti  atha vyakterātmaiva jātirna tadādhāraṃ vastvantaramiti cetnaivaṃ yuktamkathaṃ hi nānābhūtānāmanityanāṃ vyāvṛttasvabhāvānāmekarūpā nityānuvṛttasvabhāvā ca jātirātmā syāt trailokyasaṃkaraprasaṅgāt na ca pramāṇamapi kiñcidākṛtisadbhāve saṃbhavatina tāvatpratyakṣam na hi jātiḥ svaviṣayaṃ jñānaṃ janayati nityatvābhyupagamāt nityānāṃ ca sarvārthakriyāsvasāmarthyāt na hi jātiḥ svaviṣayaṃ jñānaṃ janayati nityatvābhyupagamāt nityānāṃ ca sarvārthakriyāsvasāmarthyāt nacājanakasya viṣayatvaṃ saṃbhavati tallakṣaṇatvādviṣayatvasya tasmadvikalpākāramātraṃ sāmānyam alīkaṃ vā nanu yathā jñānavaicitryopapatteḥ arthaśūnyā api vikalpā vicitrārthakriyāsamarthasvalakṣaṇābhimānino jāyamānāstatravyavahārārthinaṃ pravartayantaḥ paramparayā tatprabhavatayā tatprāpayanto maṇimivamaṇiprabhāviṣayamaṇibuddhirvyavahārāvisaṃvādino bhavantīti na lokayātrāsthiteḥ kaścidvirodhaḥtasmānnāsti jātiḥ  etenāvayavidravyaṃ pratyūḍhamtasyāpyavayavabhedādivikalpākṣamatvāt sthūlāvabhāsastu saṃcitānekarūpādiparamāṇuvaśādeva keśoṇḍrkāvabhāsavadupapanno nāvayavikalpanāyālam tadabhāve ca nirādhāratvāddūrāpāstaṃ gotvādisāmānyam kathamasatyekarūpe sāmānye tyantavilakṣaṇāni svalakṣaṇānyavilakṣaṇarūpaṃ vikalpaṃ janayanti janayanti cet kimiti kānicideva govikalpaṃ janayanti kānicidevāśvavikalpamnarvāṇi sarvam sāmānyavādino vā kathaṃ vilakṣaṇarūpā vyaktayo vilakṣaṇasāmānyātmakatvaṃ tadāśrayatvaṃ tadabhivyañjakatvaṃ vā bhajante bhajanticetkimiti kāścideva vyaktayaḥ kenacideva sāmānyena saṃbadhyante na sarvāḥ sarvaiḥ svabhāvāditi cetasmākamapi tulyamidamuttaram svamatena jātisthāpanam  atha vyaktīnāmapyavilakṣaṇarūpasāmānyasaṃbandhasiddhyarthaṃ paramavilakṣaṇarūpamabhyupagamyate tatastenāpi saṃbandhasiddhyarthamaparāparāsāmānyāpekṣayāmanavasthā  syāt  tasmādvikalpamātramevedamna paramārthataḥ sāmānyaṃ nāma kiñcit atrābhidhīyate pratyakṣabalasiddhasya sāmānyasya kutarkataḥ na śakyo pahnavaḥ kartuṃ sarvaṃ vijayate hi tat sarveṣvapi vastuṣu iyamapi gauriyamapi gauḥayamapi vṛkṣo yamapīti vyāvṛttānuvṛttākāraṃ pratyakṣaṃ deśakālāvasthāntareṣvaviparyastamudīyamānaṃsarvameva tarkābhāsaṃ vijitya dvyākāraṃ vastu vyavasthāpayat kenānyena śakyate bādhitumna hi tato nyadbalavattaramasti pramāṇamtanmūlatvātpramāṇāntarāṇāṃ tadbādhasāmarthyābhāvāt kiñcānumānānyapi sāmānyāpekṣatvātsutarāṃ sāmānyaṃ samarthayante na tu bādhituṃ śaknuvantinahi yadyapekṣaṃ tattasya bādhaṃśaknoti kartum tadbādhe hi svātmāpi na siddhyet tadapekṣatvāt tathāhi bhedābhedavikalpena sāmānyaṃ nirākurvatāvaśyamevaṃ vaktavyam yadvastu tadbhinnamabhinnaṃvā bhavati sāmānyamapi yadi vastu syāttato nenāpi bhinnenābhinnena vā bhavitavyam na ca dvedhāpi saṃbhavati tasmādavastu iti evaṃ ca vadatā vastutvaṃ sāmānyamaṅgīkāryamanyathā kathaṃ vastutvasyabhedābhedābhyāṃ vyāptatvādvyāpakānupalabdhyā sāmānyasya vastutvaṃ na saṃbhavatīti bhaṇituṃ śakyam  nanvaulapādhiko vastuśabdo na jātinimittakastatkathamanena jātyāpattiḥ ucyate jātirvā bhavatūpādhirvā sarvathā tāvatsāmānyarūpamapekṣitavyam aupādhikānāmapi mūlopalakṣaṇamekamantareṇātmalābhābhāvāt  na ca vyāvṛttaikarasaṃ sarvaṃ vastujāmamabhyupagacchataḥ saugatasya kvacidapi kiñcidapyanuvṛttaṃ rūpaṃ saṃbhavatītyaupādhiko vyavahāro durghaṭa tasmātsarvapramāṇasiddhaṃ sāmānyaṃ na śakyamapahnotum kaḥ punarvikalpānāṃ parihāraḥna tāvadaparihṛtā api śaknuvanti sāmānyamapahnotuṃteṣāmapi tadapekṣatvādityuktaṃ tathāpi parihāro bhidhīyate jātivyaktyorbhedābhedavicāraḥ bhedābhedavikalpe tāvatkecidāhuḥ bhinnameva sāmānyaṃ vyaktibhyaḥ na ca pṛthagupalabdhiprasaṅgo vyaktisaṃbandhitvāt kaḥ punaḥ saṃbandhaḥ samavāyaḥ kaḥ punarasauayutasiddhānāmihapratyayahetuḥ saṃbandha iti kecit tattvayuktam ihapratyayāsiddheḥ iyaṃ gauriti hi sarvadā sarveṣāṃ pratītirnehagotvamiti kāceyamayutasiddhiḥyutasiddhyabhāvaḥ kā punaryutasiddhiḥpṛthaggatimatvaṃ pṛthagāśrayāśritatvaṃ vātadabhāvo yutasiddhiḥ yadyevamavayavāvayavinoḥ saṃbandhaḥ samavāyo na syātvināpyavayavicalanenāvayavānāṃ calanātavayavino vayavānāṃ ca svāvayavāśrayatvāt tathā sāmānyasya vyaktyāśrayatvāt vyakteśca svāvayavāśritatvādasti pṛthagāśrayāśrayitvamiti samavāyānupapattiḥ tasmādevaṃ vaktavyam yena saṃbandhenādheyamādhāre svānurūpāṃ buddhiṃ janayatisvākāreṇa bodhayatītyarthaḥ sa saṃbandhaḥ samavāya iti yadi jātyātmanā vyaktiḥ pratīyate tato jātivyaktyorabheda eva pratītibalādāpadyate kathaṃ bhedābhyupagamaḥ ucyate gaurayaṃ śāvaleyo gaurayaṃ bāhuleya ityubhayatra gavākāro nuvartamāno dṛśyateśāvaleyabāhuleyākārau tu vyāvartetetadyapi tayoḥ śābaleyagavākārayorabhedaḥ syādekānuvṛttāvitaro pyanuvartetatadvyāvṛttau vā gavākāro pi vyāvarteta  kiṃ ca tasyāmeva vyaktāviyaṃ gauriti gavātmanā pratīyamānāyāmapi neyaṃbuddhigobuddhyorgaurirgauritivatparyāyatvaṃ pratīyate tasmānnābhedaḥ kathaṃ tarhi tādrūpyaṃ vyakteḥ pratīyate idameva hi tādrūpyaṃ vyakteryat tat samavāyaḥ saṃbandhaḥtasyaiṣa mahimā yenādhāramādheyaṃ svabuddhyānurañjayati tasmādadoṣaḥ athavā tādātmyapratīterabhedopyastupūrvoktanyāyena bhedo pitasmātpramāṇabalena bhinnābhinnatvameva yuktam nanu viruddhau bhedābhedau kathamekatra syātāṃ na virodhaḥ sahadarśanāt yadi hi idaṃ rajataṃ nedaṃ rajatamitivatparasparopamardena bhedābhedau pratīyeyātāṃ tato viruddhyeyātāṃna tu tayoḥ parasparopamardena pratītiḥ iyaṃ gauritibuddhidvayamaparyāyeṇa pratibhāsamānamekaṃvastu dvyātmakaṃ vyavasthāpayati sāmānādhikaraṇyaṃ hyabhedamāpādayati aparyāyatvaṃ ca bhedamataḥ pratītibalādavirodhaḥ apekṣābhedācca tathāhi gorūpeṇa nirūpyamāṇayā jātyā vyaktirabhedena pratīyate gaurayaṃ śābaleya iti yadā tu jātirvayaktyantarātmanā nirūpyate tadeyaṃ vyaktisato bhinnarūpāvasīyate yo sau bāhuleya gauḥ so yaṃ śābaleyo na bhavatīti evaṃ dharmiṇo dravyasyarasādidharmāntararūpeṇa rūpādibhyāṃ bhedo dravyarūpeṇa cābhedaḥ tathāvayavinaḥ svarūpeṇāvayavairabhedo vayavāntararūpeṇa tvavayavāntarairbheda ityūhanīyam  tatra yathā dīrghahrasvādīnāṃ viruddhasvabhāvāmāmapyapekṣābhedādekatrāpyaviruddhaṃ pratītibalādaṅgīkriyate tathā bhedābhedayorapi draṣyavyaṃ  pratītyaviśeṣāt  prābhākaramatena bhedābhedāsamānādhikaraṇye ākṣepaḥ  kaścitpunarāha pratītireva bhedābhedabhāsinī na saṃbhavatīti vilakṣaṇarūpā pratītirhi bhedāvabhāsaḥ tadyena bhedapratibhāsasamaye jātirūpaṃ  vyaktirūpaṃ ca pratītam tenābhedapratītivelāyāṃ tayoranyataratpratyetavyamtatraikasya dviravabhāso yaṃ bhavetna punaritareṇābhedaḥ pratīto bhavatitasmānnāsti bhedābhedayorekatra pratītiḥ tadidamasāram na hi vastudvayapratītireva bhedapratītiḥ tadbhāve pyabhāvāt prathamaṃ vyaktidarśane pi hyasti jātivyaktyordvayoḥ pratītirnaca tadā tayorbhedaḥpratīyate vyaktyantaradarśanena tu jāteranvayātpūrvavyakteśca vyatirekādanvayavyatirekābhyāṃjātivyaktyorbhedo vadhāryata iti bhavato pi siddhāntaḥ tathā devadattamupalabhya kālāntare tatsadṛśaṃ yajñadattaṃ dūrātpaśyan pūrvopalabdhaṃca devadattaṃ smaran vastutastadvilakṣaṇameva puruṣagadvayaṃ pratyeti tathāpi nabhedamavadhārayati saṃśete hi kiṃ sa evāyaṃ devadattaḥ kiṃ vānya iti tasmādvastudvayapratītireva bedapratītirityuktam tathā tameva devadattaṃ kiṃ vānyaḥ iti tasmādvastudvayapratītireva bhedapratītirityuktam tathā tameva devadattaṃ kālāntare dūrātpaśyannapi kiṃ sa evāyamutānya iti saṃdihāno vastugatyaikameva pratiyannapi nābhedamavadhārayayitumalaṃ bhavatitasmānna vastudvayapratītireva bhedapratītiḥ nāpyekavastupratītirevābhedapratītiḥkintvanyo yamiti buddhirbhedāvabhāsaḥ ananyo yamiti cābhedāvabhāsaḥ asti ca śābaleyabāhuleyāvupalabhyamānasya ayaṃgaurayamiti gauḥ ityabhedāvabhāsaḥ anyaḥ śābaleyādbāhuleya iti ca bhedāvabhāsaḥ tasmādupapannaṃ bhinnābhinnatvam nanvanuvṛttā nityānutpattivināśadharmā ca jātiḥviparītasvabhāvā ca vyaktiḥkathaṃ tayauraikyam nahyekameva vastvanuvṛttaṃ vyāvṛttaṃ nityamanityamutpattivināśadharmakamataddharmakaṃ ca saṃbhavati trailokyasaṃkaraprasaṅgātjātirapyevamanityatvādidharmā syātvyaktirapi nityatvādidharmā naiṣa doṣaḥ nānākāraṃ hi tadvastu kenacidākāreṇa nityatvādikaṃ kenaciccānityatvādikaṃ bibhranna virotsyate jātirapi vyaktirūpeṇānityā vyaktirapi jātyātmanā nityeti nātra kācidaniṣṭāpattiḥ jāteḥ sarvagatatvādyākṣepatatparihārau yattu sarvagatā vyaktigatā vā jātiriti vikalpitaṃtadapi vyaktyātmatvābhidhānādeva parihṛtam vyakterhyasāvātmā kathamanyatra syāt nanvevaṃ vyaktideśe vyaktyutpatteḥ prāgavidyamānā jātiḥ kathaṃ tatra paścādbhavatisvakāraṇānniṣpadyamānā vyaktirjātiviśeṣātmanā saṃbaddhaivotpadyate nityatvāt nacānyatra āgacchati amūrtatvāt  ucyate yo pi deśāntarādāgatyānena deśena saṃyujyate so pi prāgasmindeśe vidyamāna eva kathamanena deśena saṃyogamanubhavati kāraṇavaśāditi evaṃ jātirapi kāraṇavaśādeva vyaktisaṃbandhamanubhavati  iyāstu viśeṣaḥ saṃyujyamānaḥ pūrvatrāvasthito nantaradeśena prathamaṃ saṃyujyate tatastadanantaradeśeneti krameṇa deśāntaralasaṃyogaṃ gacchati tādātmyasamavāyayostvanantaradeśamanapekṣyaiva svakāraṇato niṣpattiḥ na hi saṃyogasya svabhāvaḥ sa eva tādātmyasya samavāyasya vāṅgīkartavyaḥ pramāṇābhāvātvilakṣaṇasvabhāvatvādbhāvānām tasmādadoṣaḥ yadvāstu sarvagataṃ sāmānyamna ca sarvatropalabdhiprasaṅgaḥ vyaktīnāmabhivyañjakatvāt sarvagatamapi sāmānyaṃ vyakterevātmā tatsamavetaṃ vā saṃyuktasamavāyasaṃnikarṣeṇa ca sāmānyasyopalambhaḥtena ca saṃnikarṣo vyaktideśe eva saṃbhavati nānyatreti na sarvatropalabdhiḥ abhede pi jātivyaktyorbhedasyāpi vidyamānatvānnityatvānnityatvādivatsarvagatatvāsravagatatvamapi nānupapannam yattu kārtsnyena vā avayavaśo vā vṛttiriti vikalpitamtadapyayuktam bhedāpekṣaṃ hi kārtsnyaṃ na ca sāmānyasya svarūpato vayavato vā bhedosti ekatvādanavayavatvācca niravayavatvādevāvayavavaśo pi vṛttirabhāvyaiva tasmādvyaktiṣu jātirvartata ityetāvadevātra vaktuṃ śakyate pramāṇato vagamātna kārtsnyabhāgavibhāgaḥ pramāṇābhāvādasaṃbhāvācca tathāvayavino pyavayaveṣu na kārtsnyaṃ saṃbhavati bahutvābhāvāttadepakṣatvācca kṛtsnatvavyavahārasya avayavaśo vṛttirapyavayavāntarābhāvādayuktaiva kimidānīmekarūpaiva sāmānyasya vyaktiṣvavayaveṣu cāvayavino vṛttiḥ netyucyate sāmānyaṃ pratyekaṃ vartataavayavīṃ tu vyāsajyetyevaṃ viśeṣaḥ vyaktyantaramanapekṣyaiva vyaktyantare vartamānā svānurūpāṃ buddhiṃ janayantī jātiḥ pratyekaṃ ityucyate na tu kātsnyena vṛttiḥ avayavī tvavayavāntarāṇyapekṣyāvāntare vartamānaḥ svākāraṃ buddhiṃ janayan vyāsajya vartata iti vyapadiśyate nahyekasyāmeva vyaktau gobuddhivadekasminneva tantau paṭabuddhirutpadyate saṃyogavicāraḥ saṃyogasyedānīṃ kathaṃ saṃyogiṣu vṛttiḥ kiṃ jātivat kiṃvāvayavivat ubhayavilakṣaṇeti brūmaḥ sa hi saṃyogyantaramapekṣya saṃyogyantare vartate nānapekṣyeti na jātitulyatvam ekatraiva ca svānurūpāṃ janayati buddhim idamanena saṃyuktamidamanena ititenāvayavināpi nātīva tulyatvamityubhayavailakṣaṇyam atha saṃyogaḥ kimeka eva dvayoḥ saṃyoginoruta pratisaṃyogi bhinnāveva saṃyogau kāśyapīyāstāvat saṃyogamubhayorvyāsaktamekaṃ manyante vayaṃ tu yathā idamanena sadṛśamidamanenetipratiyoginamapekṣyetaratretarasyāvagamyamānaṃ sādṛśyaṃ pratidharmibhinnaṃ bhavatitathā saṃyogasya tādṛśabuddhiviṣayatvādbhedameva rocayāmahe prakṛtamanusarāmaḥ tasmānna vṛttivikalpādapi jātyapahnavaḥ yattu nityatvājjāteḥ svaviṣayajñānajananāsāmarthyānna grāhyatvamiti tadasat nityānāmapyarthakriyāsāmarthyaṃ kṣaṇabhaṅganirākaraṇe vakṣyāmaḥ na ca hetulakṣaṇaṃ grāhyatvam jñānajanyaphalabhāgitvalakṣaṇaṃ hi taditi śūnyavāde varṇitam tasmādayamapyadoṣaḥ yattu svalakṣaṇaireva svānubhavadvāreṇa gavādivikalpodayasaṃbhavādaprāmāṇikī jātivikalpaneti tadapyasāram na hi jātirna dṛśyate yenaivamupālambhaḥ syāt upajāyamānaṃ tu jñānaṃ svaviṣayabhūtāṃ jātimupasthāpayatīti nedṛśānāṃ pralāpanāmavasaraḥ kathañcātyantavilakṣaṇāni svalakṣaṇānyekarūpaṃ vijñānaṃ janayanti tadatadrūpiṇo bhāvāstadatadrūpahetujāḥ iti sthiteḥ bhavato vā kathaṃ vilakṣaṇānāṃ viśeṣāṇāmekarūpasāmānyasaṃbandhakāraṇatvamiticetdātmyaṃ samavāyaṃ vā bhajante nanu hetavo vilakṣaṇaḥ kathamekavidhasāmarthyayuktāni svalakṣaṇāni janayanti na janayeyuryadi vilakṣaṇāḥ syuste pi tvekajātīyā eva nanvevaṃ tatsaṃbandhasidhyarthaparāparajātyapekṣāyāmanavasthā naiṣa doṣaḥyathā tālabījamekajātīyaṃ pariṇāmaparaṃparayā tālajātīsaṃbaddhāṃvyaktimupajanayatisāpi tathaiva svakāraṇabhūtabījasamānajātīyaṃ bījāntaram tathaikajātīyacchukrādgojātīyavyaktiniṣpattiḥ tasyāṃ catajjātīyaśukraniṣpattiriti nātyantaṃ tādātmyāpattiḥ tasmādastyekamākṛtijātisāmānyaśabdābhilapanīyaṃ śābaleyādiṣvanugatam ityākṛtivādaḥ sādṛśyādīnāṃ sāmānyatvakhaṇḍanam naca sādṛśyameva sāmānyaṃ tadbuddhyabhāvātasa evāyamiti pratītirna tattatsadṛśa iti na ca sarvasāmānyāpahnavavādinaḥ sādṛśyamapi saṃbhavati bhūyovayavasāmānyātmakatvāttasya  na cātadvyāvṛttirūpamapi samānyamanaṅgīkṛtavidhirūpasāmānyena śakyate pratyetum agovyāvṛttiṃ hi pratīyatāvaśyaṃ prathamameva gauḥ pratyetavyaḥ na hi tebhyo vyatirekarūpamapahāyāśvādivyaktīnāṃ prātisvikena rūpeṇa saṃbhavati teṣāmanantānāṃ buddhāvanārohātanārūḍheṣu ca teṣu tadvyāvṛttirūpasya goḥ pratyetumaśakyatvāt gaurgauriti ca vidhirūpaṃ sāmānyamavagamyamānaṃ kathaṃ nivṛttirūpaṃ śakyamaṅgīkartum tasmādidamatipelavaṃ darśanam tasmādasti jātiḥ ityapohavādaḥ avayavavicāraḥ etenāvayavi vyākhyātaḥ tasyāpyavayavebhyo bhedo bhedo veti vikalpe bhedaṃ samavāyasaṃbandhamavayavaguṇebhyaśca tatra viśeṣaguṇānāmutpattimacakṣate vaiśeṣikāḥ ye ca svasamavetaviśeṣaṇaviśiṣṭāḥ svāśrayasyaikajātīyasya paricchedakāste viśeṣaguṇā ityāhuḥ vayaṃ tu bhinnābhinnatvam nahitantubhyaḥ śiraḥpāṇyādibhyo nāvayebhyo niṣkṛṣṭaḥ paṭo devadatto vā pratīyate tantupāṇyādayo vayavā eva paṭādyātmanā pratīyante vidyate ca devadatte asya hastaḥ śira ityādiḥ kiyānapi bhedāvabhāsa ityupapannamubhayātmakatvam tasmādavayavānāmevāvasthāntaramavayavī na drāvyāntaram ta eva hi saṃyogaviśeṣavaśādakadravyatāmāpadyatesa tadātmanā ca mahatvaṃ paṭajātiṃ ca vibhrataḥ paṭabuddhyā gṛhyante tena paṭātmanā teṣāmekatvam avayavātmanā tu nānātvamupapannam yadapi rūpādayaḥ kārye guṇamārabhate ityuktaṃ tadapari guṇadvayapratītyabhāvīnnātītavāsmabhyaṃ rocate yadi hi dvau guṇau pratīyeyātāṃ tantuṣvekaḥ paṭe cāparastataḥ kāryakāraṇabhāvaṃ pratipadyeyātām yatrāpi nānārūpaiḥ śuklakṛṣṇaraktapītaistantubhirārabhyate paṭastastrāpi ta eva varṇāḥ paṭagatāḥ pratīyante na rūpāntaram citraikarūpanirākaraṇam nanu citraḥ paṭa iti pratīyate na tu śuklaḥ pūta iti vātasmāccitrākhyaṃ rūpāntaramatrotpannam naivam citraṃ lokavirodhādevāyuktamaṅgīkartum nānārūpāṇāmapi cāvayavabhedadvāreṇaikasminnapi paṭe samavāyo nānupapannaḥ etena saṃyogajasaṃyogo nirasto veditavyaḥ yathā devadattasaṃyoga eva tasminkuṇḍalisaṃyogo bhavati tathā tantuturīsaṃyoga evatantau paṭabhāvamāpanne paṭaturīsaṃyogo bhavati na saṃyogāntaraṃ pratītyabhāvādityalamativistareṇa tasmādastyevāvayavī vṛttiḥ svāvayaveṣvasya vyāsajyeti pradarśitam tenāsyavayavidravyaṃ sāmānyaṃ cāsti sarvagam ityavayavivādaḥ varṇānāmabhidhātṛtvamākṛteścābhidheyatām kathayitvātha saṃbandhakathaiva prakṛtocyate jñāpyajñāpakabhāvaśca saṃbandhaḥ prāgudīritaḥ tannityatvaṃ yadākṣiptaṃ tatsamādhīyate dhunā evaṃ hi pūrvamuktam yasmātprathamaśravaṇe śabdorthaṃ na pratyāyayati tasmānnāsya svābhāvikamindriyavatpratyāyakatvam asyāyamarthaḥ iti puruṣeṇa kathite pratyāyayati tato nūnamasya puruṣakṛtaṃ pratyāyakatvamiti pauruṣeya eva saṃbandha iti tatrābhidhīyate nahyasyāyamartha itisaṃbandhakaraṇamidamprasiddhasaṃbandhakathanaṃ hyetat kathamavagamyate arthāntarakathane bahubhirnivāraṇāt yo hi kaścit kasmaicit gośabdasyāśvaṃ gavayaṃ vārthamāha tamanye nivārayanti nāyamasyārthaḥ sāsnādimānasyārtha itisaṃbandhakriyāpakṣe ca devadattādivadyenaiva saṃbandhaḥ kriyate sa evārtha iti nivāraṇaṃ nopapadyate tasmānna tāvadarvācīnaḥ puruṣā asya śabdasyāyamartha iti vadantopi tatsaṃbandhakartṛtvenāśaṅkanīyāḥ yadiparamevaṃ syāt sargādikāle bhagavatā prajāpatinā sarvameva sthāvarajaṅgamaṃ dharmādharmauta sṛṣṭvā saṃvyavahārāya ca śabdānāmarthaiḥ saṃbandhaṃ kṛtvā dharmādharmapratipādanāyaca kṛtasaṃbandhaiḥ padairvedānkṛtvātmajebhyo marīcyādibhyaḥ śabdārthasaṃbandho vedāścapratipāditāstairapyanyebhyastairapyanyebhya ityevaṃ pūrvapūrvebhyaḥ pratipadyottarottareṣāṃśabdārthapratipattirvyavahāraśceti  tadapyayuktam  itthaṃbhāve pramāṇābhāvāt prathamaśrutāvapratītireva pramāṇaṃ sāmayikatve hyapratipannasamayānāmapratītiḥ pratipannasamayānāṃ ca pratītirdevadattādiśabdavadupapannā svābhāvike tu pratyāyakatveprathamaśravaṇe pi pratītiḥ syāditicenna svābhāvikamapi pratyāyakatvamavagataṃ sadarthapratipattau nimittaṃ nāpratipannamiti yuktaiva prathamaśravaṇerthasyāpratītiḥ na ca sargādirnāma kaścitkālo stisarvadāhīdṛśameva jagaditi dṛṣṭānusārādavagantumucitam na tu sa kālo bhūt yadā sarvamidaṃ nāsīditi pramāṇābhāvāt mantrārthavādetihāsapurāṇādiḥ pramāṇamiti cet  na vedānāṃ pauruṣeyasaṃbandhāpekṣāṇāṃ svayaṃ ca pauruṣeyāṇāṃ śākyādigranthavadatīndriyārthe prāmāṇyāsaṃbhavāt tadaprāmāmye ca tanmūlānāṃ dharmaśāstrīdīnāṃ dūranirastameva prāmāṇyam sarvābhāve ca sṛṣṭirapi na saṃbhavati mṛttatantvādyupādānena hi ghaṭādīnyupādīyante sarvābhāve hi kenopādena sarvamidamupādeyam advaitamatena pūrvapakṣaḥ syānmatam ātmaivaiko jagadādāvāsīt sa eva svecchayā vyomādi pariṇamati bījamiva vṛkṣarūpeṇacidekarasaṃ brahma kathaṃ jaḍarūpeṇa pariṇamatīti cet na paramārthataḥ pariṇāmaṃ brūmaḥ kintvapariṇamate pariṇatavadekameva sadanekadhāmukhamivādarśādiṣvavidyāvaśādvivartamānamātmaivātmānaṃ cidrūpaṃ jaḍarūpamivādvitīyaṃsadvitīyamiva paśyati seyamavidyopādānā svapnaprapañcavanmahadādiprapañcasṛṣṭiḥ tathāca sarvaṃ khalvidaṃ brahmaātmaivedaṃ sarvaṃ naiha nānāsti kiñcane ityādayo bahavo dvetavādāḥ tathā indro māyābhiḥ pururūpa īyate iti bhedāvagatervyaktameva māyānibandhanatvaṃ darśitam tathā lokāstaṃ parāduryo nyatrātmano lokānvidetyādinānātmadarśane nindā mṛtyoḥ samṛtyumāpnoti ya iha nāneva paśyatīti ca nānātvadarśananindā sarvamidamadvitīyamevabrahma pāramārthikaṃ bhedadṛṣṭiścāvidyopādānetyetamarthaṃ prakaṭayatīti uktādvaitamatakhaṇḍanam kimidānīmasannevāyaṃ prapañcaḥ omiticet  na pratyakṣavirodhāt tathā ca pratyakṣaṃ prapañcasadbhāvagrāhakaṃ pratyakṣasūtre nacāgame pratyakṣabādhaḥ saṃbhavati pratyakṣasya śīghrapravṛttatvena sarvebhyo balīyastvāt na ca paurvāparyanyāyena pravṛttameva pratyakṣamāgamena paścādbādhyata iti vācyam āgamasya pratyakṣeṇa pravṛttivirodhāt āgamapravṛttisamaye pi hi bedaprapañcamupadarśayat pratyakṣamāgamapravṛttimeva niruṇaddhi yathā khalūtpattumupakramamāṇa eva ghaṭo daṇḍenāhanyamāno notpattuṃ prabhavati tathāgamopi kiñca prapañcābhāvaṃ pratiyatāvaśyamāgamopi prapañcāntargatatvādasadrūpatayā pratyetavyaḥ kathaṃcāgamenaivāgamasyābhāvaḥ pratīyetaasadrūpatayā hi pratīyamāno na kasyacidapyarthasya pramāṇaṃ syātprāmāṇye vā nāsatvam  kaścitpunarāha prapañcasya nāsatvaṃ brūmaḥ pratyaśrakṣādi pramāṇataḥ siddhatvāt nāpi paramārthataḥ satvaṃ ātmajñānena bādhyamānatvāt tasmātsadasadbhāvanirvācyo yaṃ prapañca iti  tadidamasāram sato nyatvamevāsatvamtadyadi prapañcaḥ sanna bhavati vyaktamasannevāyamasatvābhāve vāsatvāpattiḥsadasatvayorekaniṣedhasyetaravidhināntarīyakatvāt na ca vidhādvayarahite vidhāntaraṃ sambhavati athāpi yanna kadācitpratīyate tadasatyathā śaśaviṣāṇamyatpratītaṃ kadācidbādhyate tatsat yathātmatatvaṃprapañcastu pratīyamānatvādbādhyamānatvācca bhāvābhāvābhyāsanirvācca iti matam tadanupapannamlokavirodhāt yaddhi pratītaṃ bādhyate mṛgatoyapajjusarpādi tadasadeveti hi laukikī prasiddhiḥ na hi śaśaviṣāṇādīnāṃ mṛgatoyādīnāṃ ca kaścidviśeṣo lokesoyaṃ prapañcopi bādyate cet asanneveti nānirvācitatvam athāpi lokaprasiddhimanādṛtya vṛddhayādivatparibhāṣārūpeṇānirvācya ityucyatetathāpyayuktam  prapañcasya bādhyatvābhāvātna tāvatsaṃsārāvasthāyāmāgamena bādhaḥ sambhavatītyuktam muktasya tu bādhakajñānaṃ nāśaṅkanīyameva pralīnasarvakaraṇatvātkaraṇābhāve ca jñānāsambhavāt nacāsmaryamāṇasya prapañcasyābhāvaḥ śakyate pratyetum naca tasyāmavasthāyāṃ sambhavati smaraṇamaṃ sarvasaṃskārāṇāmucchinnatvāt tasmānna bādhasambhavaḥ  yaccāvidyākṛto yaṃ prapañca itisā kasya na brahmaṇastasya svacchavidyārūpatvāt nahi bhāskare timirasyāvakāśaḥ sambhavati naca jīvānām teṣāṃ brahmātirekeṇābāvāt bhrāntyabhāvādeva ca tatkāraṇabhūtaṃ vastvantaramapyanupapannameva brahmātirekeṇa bhrāntijñānaṃ tatkāraṇaṃ cāpyupagacchatāmadvaitahāniḥ tatkiṅkṛtā ca brahmaṇo vidyāna hi kāraṇāntaramasti svābhāvikīticet kathaṃ vidyāsvabhāvamavidyāsvabhāvaṃ syāt svābhāvikatve cāsyāḥ kena vināśaḥ syāt āgamikaṃ dhyānādi tajjanyaṃ vā svarūpajñānaṃ brahmāvidyāṃ nāśayatīti cet nanahyāgamo vā dhyānādayo vā tajjanyaṃ vā jñānaṃ nityajñānātmakabrahmātiriktamasti yadavidyāṃ nāśayet tadvaramasmānmāyāvādānmāhāyānikavādaḥ yatra nīlapītādivaicitryaṃ kāryakāraṇabhāvo baddhamuktādivyavasthā ca saṃtānabhedena samarthyate nityamekarasaṃ niṣprapañcamātmānamupeyuṣāṃ tu samastalokavedajavyavahārocchittireva syāt yadapyāhuḥ ajñānajanyaḥ prapañco jñānena vināśyate mṛgatoyavat svapnaprapañcavacceti tadapyayuktam yadi kulālādivyāpārasthānīyenājñānena ghaṭavadutpannaḥ prapañco musalasthānīyena jñānenanāśyate tathāpi nāsatvaṃ prapañcasya syātutpattivināśayogādinityatāmātraṃ syānnātyantābhāvaḥ kena ca jñānena nāśaḥnātmajñānenavirodhābhāvāt niṣprapañcātmajñāneneticet natatrātmajñānāṃśasyāvirodhāt niṣprapañcatvajñānaṃ vināśakamiti pāriśeṣyādāpannam prapañcābhāvaśca niṣprapañcatvaṃna ca vidyamānaṃ prapañce tadabhāvajñānamutpattumarhati  jñānena hyutpannena prapañco nāśayitavyaḥ prāk ca jñānātsadrūpa eva prapañcastisminsadrūpe vasthite kathaṃ tadabhāvaviṣayasya jñānasyotpattiḥ tatra jñānotpattau satyāṃ prapañcasya nāśaḥtadvināśe ca sati tadabhāvaviṣayajñānotpattiritītaretarāśrayatvam etena mṛgatṛṣṇikājalasya jñānavināśyatvaṃ pratyūḍham na hi tajjalaṃ sat paścānnāśyate prāgapi hi tatra naiva jalaṃajalameva hi raśmiprataptamūṣaraṃ bhrāntyā jalātmanāvagataṃ paścādbādhakena yathāvasthitarūpamavagamyata ityalamanena bālajalpitena ityadvaitamatanirāsaḥ ardhajaratīyādvaitavādena pūrvapakṣaḥ kecittvaupaniṣadāḥ paramārthata evātmā prapañcarūpeṇa svecchayā pariṇamatīti manyantetathā ca sā sadeva somyedamagra āsīdekamevādvitīya tadaikṣata bahusyāṃ prajāyeyaityekasyaiva sanmātrarūpatayā prāgavasthitātmano nekavyomādibhedabhinnaprapañcarūpeṇabījasyeva pariṇāmo darśitaḥtasmādvā etasmādātmana ākāśaḥ saṃbhūta ityaupaniṣadāṃ vādāḥ purāṇavādāścāsminnarthe śataśo dṛśyante puruṣa evedaṃ sarvaṃ neha nānāsti kiñcana ityādi tu dharmibhedābāvābhiprāyamtadyathaiko vṛkṣaḥ prādeśamātrādūrdhvaṃ nānāśākho vasthito dūrasthairnānāvṛkṣā ititathā nāmarūpaprapañcaṃ nānārūpaṃ paśyatāṃmūlakāraṇasyaikasyātmano yaṃ nānārūpaḥ pariṇāma ityevamajānatāṃ tattvakathanārthā evaṃvidhā vādāḥ sarvamekasyaiva vistāro na kiñcidatra nānāstīti ye ca punarasattvavādāḥ prapañcaviṣayā avidyāvādā bhrāntivādā māyāvādāśca te sarve prapañcasyānityatvādaupacārikāḥ yathā mṛgatoyarajjusarpasvapnaprapañcādayaḥ kiñcitkālamāvirbhūya paścādvilīyantetathā bhedaprapañcarūpo brahmapariṇāmo pyāvirbhavati vilīyate cetyāvirbhāvatirobhāvadharmakatvasāmyādasannityupacaryatetasya cāsatkalpatve tadviṣayasya jñānasyāpi siddhyatyaupacārikaṃ bhrāntitvam māyānibandhanatvaṃ ca indro māyābhiḥ pururūpa īyate ityādiṣu yuktamupacāreṇa vaktum ātmaivaikaḥ satyaḥ ici ca tasyaiva nityatvāducyateyathā go aśvā eva paśavo nyetvapaśava iti tadevaṃ draṣṭavyam yastvevaṃvidhānvādānyathāśrutārthāngṛhṇāti sa paśvantareṣvapaśutvavādaṃ ādityo yūpaḥ ityādi ca yathāśrutaṃ gṛhṇīyāt atha tatra pramāṇāntaravirodhaḥ so trāpi samānaḥ athārthavādatvāttatra na yathāśrutārthagrahaṇaṃtadapi samānam prapañcasyāpyasatyatvaṃ vairāgyajananārthamātmanaśca paramārthatvaṃ mumukṣūṇāmutsāhajananārthaṃ vispaṣṭaṃ caitanmṛtpiṇḍavikāradṛṣṭāntadarśanāt  tataśca yathā kāraṇabhūtamṛtpiṇḍajñānena mṛnmayo vikāraḥ sarvo vijñāto bhavati śarāvādivikāro hi vācārambhaṇaṃ nāmadheyamātraṃ mṛttikasyaiva evaṃ prapañcasyeva satyaṃevaṃ prapañcopi sadvijñānena vijñāto bhavati vikāro hi vācārambhaṇaṃ nāmadheyamātraṃsadityeva satyamityukte jñāyata etat yathāvirbhāvatirobhāvadharmā nānāvidho vikāraḥśarāvādiḥ prapañco mṛttikā ca sarvatrānapāyinī teṣāṃ kāraṇaṃ kāryakāraṇayoścāvasthāmātrabhedātsvarūpabhedābhāvātkāraṇajñānenatatsarvaṃ kāryamavasthābhedenājñātamapi svarūpeṇa jñātaṃ bhavati tathā prapañcopyāvirbhāvatirobhāvadharmānavasthāyī tatkāraṇaṃ cātmā sadrūpaḥ sarvānuyāyī nāpāyadharmā tasminvijñāte sarvaṃ tadātmakamavijñātamapi vyāsarūpeṇa samāsena jñātaṃ bhavatītyetadatra vivakṣitamititasmādekasyaivātmanaḥ pariṇāmo yaṃ bhedaprapañco nanvasanneva asatve hi kathaṃ sadvijñānena vijñātaḥ syācchaśaviṣāṇavat na hi mṛtpiṇḍe vijñāte sati śaśaviṣāṇaṃ vijñātaṃ bhavati tathā prapañcopi syāttatastu prastutahānireva syāt ekopyātmāntaḥkaraṇopādhibhedādbhinno jīva ityucyate jīvabhedācca bandhamuktivyavasthāpyupapanneti tadidamayuktam cidrūpasyātmano jaḍarūpapariṇāmāsaṃbhavāt ekatve cātmanaḥ sarvaśarīre me duḥkhamitipāde me mukhaṃ śirasi me vedanetivat sarvasukhaduḥkhopalabdhiśca syāt antaḥkaraṇopādhibhedādabhinno jīva ityucyate jīvabhedācca bandhamuktivyavasthāpyupapanneti tadidamayuktam cidrūpasyātmano jaḍarūpapariṇāmāsaṃbhavāt ekatve cātmanaḥ sarvaśarīreṣu pratasaṃdhānaṃ syāt devadatto haṃ yajñadatto hamevetitathā devadattaśarīre me sukhaṃ yajñadattaśarīre me duḥkhamitipāde me sukhaṃ śirasi mevedanetivat sarvasukhaduḥkhopalabdhiśca syāt antaḥkaraṇabhedādvyavastheticet acetanatvāt nahyantaḥkaraṇaṃ sukhaduḥkhe anubhavati acetanatvātātmā tvanubhavitā sa ca sarvatraika iti kaḥ pratisaṃdhānaṃ vārayettasmādidamapi nātīva sundaramiti ityātmapariṇāmavādanirāsaḥ sāṃkhyamatena pūrvapakṣaḥ ātmabhedaṃ prakṛtipariṇāmaṃ ca jagat sāṃkhyā manyante dvividhaṃ ca sāṃkhyaṃ nirīśvaraṃ seśvaraṃ ca  nīrīśvaravādistāvagadāhuḥ prakṛtiracetanā triguṇātmikā pradhānaśabdābhidheya mahadādiviśeṣaparyantena prapañcarūpeṇa cetanānāmupabhogāya pariṇāmatīti seśvaravādino pyevamāhuḥiyāṃstu viśeṣaḥ puruṣaśabdābhidheyamīśvaraṃ kleśakarmavipākāśayairaparāmṛṣṭamāśritya prakṛtirjagatsṛjatīti yathā hi saṃskṛtaṃ kṣetramadhiṣṭhāya tatsaṃparkavaśādbījamaṅkurādikrameṇa mahāntaṃvṛkṣamārabhate tathā sarvavyāpinī prakṛtistatsaṃparkavaśānmahadahaṅkāratanmātrādikrameṇapariṇamantī viśeṣāntaṃ prapañcamārabhaca iti itihāsapurāṇeṣvapi prāyeṇaitadeva matam seyaṃ prakṛtyupādānā sṛṣṭiḥīśvarastu nimittamātram kṣetrajñāstu bhoktāraḥprakṛtireva tu sarvakāryāṇāṃ kartrīti bhogyā sā ca sarvatraikā bhoktṝṇāṃ ca bhedādbaddhamuktavyavasthopapattiḥ tathā ca ajāmekāṃ lohitaśuklakṛṣṇāṃ bahvīḥ prajā janayantīṃ sarūpāḥ ajo hyeko juṣamāṇo nuśete jahātyenāṃ bhuktabhogamajo nyaḥ iti vyaktameva bhogyāyāḥ dāstarhyaipaniṣadāḥ kathaṃavailakṣaṇyeneti brūmaḥ bhedaśabdo hi vailakṣaṇyavacano loke prasiddhaḥ tathāhi susadṛśeṣu vaktāro bhavantināsyāsya ca kaścidbhedo stītitathātmanāmapi narapaśutiryagbhedabhinnaśarīravartināṃ śarīrasaṃbandhamapohya kevalaṃnaijarūpeṇa nirūpyamāṇānāṃ padmarajaḥparamāṇudvayavanna kiñcidapi vailakṣaṇyamastītyanenābhiprāyeṇaikatvavādānānātvaniṣedhavādāśca etadabhiprāyameva caitadapi bhadavadvāsudevavacanam vidyāvinayasaṃpanne brāhmaṇe gavi hastini śuni caiva śvapāke ca paṇḍitāḥ samadarśinaḥ iti  tathaiva indro māyābhiḥ pururūpa īryate iti svayamavilakṣaṇo pyātmā narapaśvādivicitraśarīrasaṃparkavaśādbhrāntyā svayamapi vilakṣaṇarūpaḥ  pratīyata ityarthaḥ  ye ca bhuktānāṃ kṣetrajñānāmīśvareṇa sahaikatvādāstepyatyantasāmyādvailakṣaṇyābhāvācca tathā ca śrutyantaramyadā paśyaḥ paśyate rukmavarṇaṃ kartāramīśaṃ puruṣaṃ brahmayonim tadā vidvānpuṇyapāpe vidhūya nirañcanaḥ paramaṃ sāmyamupaiti itīśvarasādṛśyāpattimeva muktasya darśayati tathā bhagavatā vāsudevenāpyuktam idaṃ jñānamupāśritya mama sādharmyamāgatāḥ sarge pi nopajāyante pralaye na vyathanti ca iti  yattu mamaivāṃśo jīvaloke jīvabhūtaḥ sanātanaḥ iti bhagavadvacanaṃ tatsvāmibhṛtyabhāvaparam yathā khalvamātyā rājñoṃśā vyapadiśyante tathā  jīvopīśvarāṃśa ityucyate  anyathā jīvatvanāśātsanātanatvānupapattiḥ yānyapi vibhedajanake jñāne nāśamātyantikaṃ gate ātmano brahmaṇo bhedamasantaṃ kaḥ kariṣyati ityādīni purāṇavacanāni teṣāyamevārthaḥvailakṣaṇyamātmano brahmaṇaścānyatvamatyantamavidyamānamevājñānanimittamajñāne vinaṣṭesvayameva vilīyata iti vispaṣṭaṃ hi parāparapuruṣayorbhede gītādipūpadarśitaḥ uttamaḥ puruṣastvanyaḥ paramātmetyudāhṛtaḥ upadraśaṣṭānumantā ca kartā bhoktā maheśvaraḥ paramātmeti cāpyukto dehe sminpuruṣaḥparaḥ iti alamatidūraṃ gatvā tasmātprakṛtyupādāneyaṃ prapañcasṛṣṭiriti nānupādānopālambhaḥ sāṃkhyamatakhaṇḍanam atrābhidhīyate kathaṃ khalvekarūpā prakṛtirnarapaśutiryagbhedabhinnaṃ prapañcamārabhate nahyavilakṣaṇaṃkāraṇaṃ vilakṣaṇaṃ kāryaṃ nirmātumarhati kṣetrajñagatadharmādharmasahāyavaicitryādvaicitryamitacet  na antaḥkaraṇavṛttitvāddharmādarmayoḥantakaraṇasya ca kāryavargāntaḥpātitvāt sarvasya mahadādeḥ kāryasya prākṛtapratisaṃcāreprakṛtau vilīnatvāddharmādharmāvapi tasyāmavasthāyāmavidyamānāveveti na tadbalena vaicitryam mahadādivikārārambhe cāsyāḥ kiṃ kāraṇaṃsvarūpameveticet sarvadārambhaprasaṅgastataḥ pralayānupapattiḥ īśvarecchayā vikriyata icicet  na īśvarasya samastakleśarahitasyāpāstasamastakāmasyecchāsaṃbhāvāticchāyāścāpyantaḥkaraṇadharmatvāt tasminkāle tadasaṃbhavāt kiñca prākṛte pralaye prakṛtamātramātmānaśca kevalamavatiṣṭhantesarve cātmāno nirviśeṣāḥ sarveṣāṃ caitanyamātrarūpatvāt naca dharmādharmakṛtamapi vailakṣaṇyamātmānāṃ saṃbhavatitayorātmadharmatvābhāvātantaḥkaraṇavṛttitvāt tasya ca tadānīmabhāvādityuktam evaṃ ca dharmādharmarahiteṣu nirviśeśeṣu puruṣeṣvavasthiteṣu sargakāle prakṛtiḥ śarīrārambheṇātmano badhnātīti cetye pūrvasṛṣṭau sthitāḥye ca brahmahatyākāriṇasteṣāṃ sarveṣāmaikavidhyameva syāt pūrvakṛtayordharmādharmayornaṣṭatvat nanu nāśo nāma nātyantābhāvaḥ kintu kāraṇe kāryāṇāṃ tirobhāvamātraṃ vināśaḥutpattirapi vidyamānānameva kāraṇe kāryāṇāmāvirbhavamātraṃ sarvaṃ kāryāṇāṃ na syāttantubhyaḥ paṭo mṛtto ghaṭa iti yathāhuḥ asadakaraṇādupādānagrahaṇātsarvasaṃbhavābhāvāt śaktasya śakyakaraṇātkāraṇabhāvācca satkāryam iti tathā nāsato vidyate bhāvo nābhāvo vidyate sataḥ iti bhagavadvāsudevavacanam tasmātpralaye dharmādeḥ śaktyātmanavasthitatvāttadvaśena yuktaṃ sṛṣṭivaicitryam naitadevam na hi mṛtpiṇḍāvasthāyāṃ vā kapālāvasthāyāṃ vā ghaṭarūpamasti dṛśyādarśanavirodhāt yattu nāsato vidyate bhāvaḥ iti vacanaṃ tadātmābhiprāyaṃpūrvatra hi natvevāhaṃ jātu nāsaṃ na tvaṃ neme janādhipāḥ nacaiva nabhaviṣyāmaḥ sarve vayamataḥ paramityātmanityatvaṃpratipādayitumupakrāntamevānenocyate nāvidyamānasyātmana utpattirna vidyamānasya vināśaḥ sarve evātmano nutpattivināśadharmāṇo nityā itina punaḥ kāryajātasya sarvasya nityatvābhiprāyamasarvagatatvādanupalabdhivirodhāccetyuktam yadi paramupādānopādeyayorabhedamāśritya mṛdātmanādau ghaṭo vyavasthita ityucyatena ca tāvatā kāryasiddhiḥ nahi mṛdavasthena ghaṭe nodakāharaṇaṃ kriyate tathā dharmādharmāvapi svarūpeṇāvidyamānau prakṛtyātmanā sthitāvapi na svakāryāya paryāpyāviti na tadvaśena vaicitryasaṃbhavaḥ pramāṇamapi mahadādikrameṇa prakṛtipariṇāme kiñcinnāsti puruṣavacasāṃ pramāṇāntaragocarārthe pramāṇatvāsaṃbhavātvedānāmapi poruṣeyatvāditarapuruṣavacanavadapramāṇyāt yadi cu sṛṣṭipralayaparamparāmanādimaṅgīkṛtya pratisṛṣṭi sarveṣāṃ caiva nāmāni karmāṇi ca pṛthakpṛthak vedaśabdebhya evādau pṛthaksaṃsthāśca nirmame ityādivacanaiḥ ṛtuliṅganyāyena nāmaprabhāvavyavahāravastūtpattyāśabdānāmanādyarthasaṃbaddhānāṃ vedānāṃ ca nityatvamāśritya prāmāṇyamaṅgīkriyatetathāpyekasya prajāpateḥ saṃpradāyapravartakatve kṛtakāśaṅkā syādeva atha punaḥ aṣṭāśītisahasrāṇi saṃpradāyapravartakāḥ ityādivacanānurodhena bahūnāṃmaharṣīṇāṃ sṛṣṭyantarādhītaṃ vedaṃ smaratāṃ suptapratibuddhanyāyena saṃpradāyapravartakatvamāśrityakṛtakāśaṅkāṃ nirasya nityatā samarthyetatathāpyanupādānāṃ jagannirmāṇamaśakyamabhyupagantuṃprakṛtyādīnāṃ hyupādānatvaṃ nirastam  aupaniṣadāstu sṛṣṭipralayavādāḥ paurāṇikāścārthavādatayā netavyāḥ bhavatu caivaṃ tathāpi nāsmākaṃ kācitkṣatiḥ saṃbandhanityatvavedaprāmāṇyayoravighātāt iti sāṃkhyamatanirāsaḥ vaiśeṣikamatena pūrvapakṣaḥ vaiśeṣikāstu pauruṣeyatvameva śabdārthasaṃbandhānāṃ vedānāṃ cāṅgīkurvanto numānenasṛṣṭipralayāvīśvaraṃ ca siṣādhayiṣantaḥ prayogamāracayanti trividhaṃ hi vastujātaṃsaṃpratipannacetanakartṛkaṃ ghaṭādisaṃpratipannātatkartṛkaṃ vyomādivipratipannatatkartṛkaṃ mahīmahīdharadūrvāṅkurāditatrāntimamadhikṛtyocyate kṣityādikaṃ buddhimatkartṛkaṃ kāryatvāt ghaṭādivat kāryatvaṃ ca kṣityādeḥ sāvayavatvāt ghaṭādivat kiṃ punaḥ pṛthivyādeḥ samavāyikāraṇampārthivāpyataijasavāyīyaparamāṇujātaṃ yathāsvaṃ pṛthivyaptejovāyūnāṃ samavāyikāraṇaṃna hi pralaye paramāṇūnāṃ pralayo smākamasti sāṃkhyādivat kāryadravyāṇi tu dvyaṇukādīni sarvāṇyeveśvarecchayā viśliṣṭāvayavāni pralīyanteparamāṇavastu mitho saṃyuktāstiṣṭhanti vyomādayaśca kṣetrajñāścātmīyadharmādharmayuktā evāvatiṣṭhante sargakāle punarīśvarecchāṃ kṣetrajñādṛṣṭaṃ ca nimittamāsādya paramāṇuṣu karmāṇyutpadyantetadvaśācca mithaḥ saṃyuktāścatuṣṭayepi paramāṇalo dvyaṇukādikrameṇa yathāsvaṃ pṛthivyādikaṃbhūtacatuṣṭayamārabhante nimitabhūtakṣetrajñādṛṣṭavaicitryācca jarāyujāṇḍajodbhijjasvedajabhinnaṃ śarīrabhedamīśvarecchākāritasaṃyogaviśeṣavaśātparamāṇava ārabhantevaiśeṣikamatakhaṇḍanam nanvedapi yuktam nahīcchāmātreṇa prayatnamantareṇa paramāṇuṣu spandotpattiḥ saṃbhavatiicchākāritaprayatnavaśena śarīraspandotpattiradyatve pi dṛśyate īśvaro pi prayatata iti cet  na aśarīrasya prayatnāsaṃbhavāt sarvagatā api hyātmānaḥ śarīrapradeśa eva prayatnamārabhante na bahiḥataḥ śarīrāpekṣaḥ prayatnaḥ pralayakāle ca sarvakāryāṇāṃ pralayādīśvaraśarīramapi pralīnamiti kathamaśarīraḥ prayateta nacāśarīrasyecchāpi saṃbhavati muktātmanāmiva nāpi jñānaṃ saṃbhavati indriyāderabhāvāt nityamasya jñānaṃ nityā cecchā nityaśca prayatna iti cet nasarvajñānecchāprayatnānāmanityatvavyāpteḥ śakyate hi prayoktum kṣityādikaṃ nāśarīricetanakartṛkaṃ na nityaprayatnanityecchānityajñānakartṛkaṃ kāryatvāt ghaṭavaditi nanu ghaṭasyāpīśvarakartṛkatvamastyeveti sādhyahīno dṛṣṭāntaḥ tathāpi kulālasyāpi kartṛtvānna kevaleśvarakartṛkatvaṃ ghaṭasyatataścaivaṃ prayoktavyaṃ kṣityādikaṃ na kevalāśarīryātmādikartṛkaṃ ghaṭāvaditivastutvādvyomādivaditi hetudṛśaṣṭāntau sarvathāpi nirdeṣau tathā kṣityādikaṃ na buddhimatkartṛkaṃ śarīrikartṛkatvavirahāt vyomavaditi sākṣādeva pratisādhanaṃ kartavyam atheśvaraśarīraṃ nityamaṅgīkṛtya pralaye pi saśarīrameveśvaramabhyupagacchettataḥ sāvayavatvamīśvaraśarīre naikāntikaṃ na kṣityādeḥ kāryatvaṃ sādhayetsaśarīrakartṛkatvaṃ ca dūrvāṅkurādīnāmanupapannamanupalabdhivirodhāt kiñca pratikāryaṃ prayatnabhedena bhavitavyamanyo hi pādasaṃcaraṇe prayatnaḥ anyaśca bāhūddharaṇetathā sati yadyapīśvare prayatno nityaḥ syāttathāpi tasyaikatvānna vicitrakāryodayahetutvaṃ saṃbhavatīti vyartha evāsau yadi tvanantakāryānurūpā anantā sargakāle pyavasthānātsaṃyojakasya ca sargahetoḥ pralayakālepyavasthānāt ubhayoḥ parasparavidhātānna sṛṣṭiḥ syāt na pralayaḥ yacca kṣetrajñādṛṣṭavaicitryopapattirititadapyayuktam nahi dṛṣṭakāraṇavailakṣaṇyantareṇādṛṣṭavailakṣaṇyamātrātkāryavailakṣaṇyaṃ siddhyati nahyadṛṣṭaśatenāpi tālabījamantareṇatālavṛkṣo niṣpadyate vināpi bījamīśvaramahimnā sarvaṃ siddhyatīti cet  na tatraiva pramāṇābhāvāt nityatve hi vedānāmavasite tatprāmāṇyabaleneśvarasyāparicchedyo mahimāsṛṣṭipralayauṛtuliṅganyāyamāśritya sidhyeyurna vā vedāṃstvanādṛtya dṛṣṭānusāreṇa parvate ivānumānamatyantālaukikerthe pravartayatāmupekṣaivottaramityuparamyate tasmānna sargādikāle pi saṃbandhakāraṇam śabdārthasaṃbandhasya nityatvam aśakyaṃ ca kartuṃ sarvaśabdānāṃ saṃbandhakaraṇam yadā na kaścidapi śabdaḥ kenāpyarthenasaṃbaddhaṃ āsīt tadā kathaṃ saṃbandhaḥ kriyeta saṃbandhaṃ hi kurvatāvaśyaṃ kenacidvākyenasa kartavyaḥ gauḥ sāsnādimānityādinā nacāprasiddhamarthapratipādakatvena sāsnādiśabdamarthapratipādanāya śaknoti kartoccārayituṃtathā hastasaṃjñādayopipratipādakatvāsiddheḥ nanvevamaprasiddhasaṃbandhasya kathamanapyanupapannam yadyapi hi tadā vaktuḥ prasiddhasaṃbandhatvātsaṃbandhakathanāyavākyoccāraṇaṃ saṃbhavati tathāpi śrotāro prasiddhasamastapadārthā bālāḥ kathaṃ vākyenasaṃbadhaṃ pratipadyerantasmātkaraṇavatkathanamapyanupapannam naiṣa doṣaḥ kathayitustāvanna karturivāśaktiḥ upāyasaṃbhavātpratipattārastūpāyābhāvānna pratipadyanta iti dṛṣṭaviruddhamdṛśyante hyaprasiddhasamastaśabdārthā bālā vṛddhebhyaḥ saṃbandhaṃ pratipadyamānāḥ kiñcāstyupāyo bālānāṃ nāvaśyaṃ saṃbandhakathanāvākyenaiva vṛddhebhyo bālāḥ saṃbandhaṃ pratipadyantekintu yadā vṛddhāḥ prasiddhasaṃbandhāḥ svakāryārthena vyavaharanti tadā teṣāmupaśṛṇvanto bālāḥ saṃbandhaṃ pratipadyante yadā hi kenacidgāmānayetyuktaḥ kaścitsāsnādimantamānayati tadā samīpastho bālo vagacchatiyasmādayametadvākyaśravaṇānantaramasminnarthe pravartate tasmādasmādvākyādayamarthaḥpratyāyita ityevaṃ saṃmugdharūpeṇāvagataṃ pratyāyakatvaṃ paścādbahuṣu prayogeṣvanvayavyatirekābhyāṃvākyabhāgānāṃ padānāṃ padabhāgānāṃ ca prakṛtipratyayānāṃ vākyārthabhāgeṣu pādartheṣu vivacyatetasmānna pauruṣeyaḥ saṃbandha iti na tadvaśena puruṣāpekṣāstīti siddhamanapekṣaṃ vedānāṃ prāmāṇyam iti saṃbandhākṣepaparihāraḥ yaccānnantaraphalānupalabdhyā citrādīnāṃ na paścādiphalatvamiti syādevam yadi pratyakṣādipañcakameva pramāṇaṃ syāttadā hyanantaraphalopalambhādeva tatsādhanatvaṃ syāt nānyathā śabdasyāpi tu pramitijanakatayā pratyakṣādivatpramāṇatvāt tenaca citrādīnāṃ paśusādhanatvāvagamādasatyapyanantaropalambhe siddhyati tatsādhanatvam citrādiviṣayakākṣepaparihārāḥ nanu pramāṇāntaravirodhādapramāṇyamityuktaṃ natadabhāvātnahi śabdo nantarameva citrāphalasādhanamiti brūte yena virodhaḥ syātsādhanatvameva pratipannaṃ tanmātravacanāttasya cāpūrvadvāreṇa kālāntare pi tailapānādivatphalasādhanatvopapatteḥ yattu prāganuṣṭhānācchāstrārthāvadhāraṇavelāyāṃ nāpūrvamantarbhāvitāmityuktaṃ yadyapyevaṃ tathāpi paścādevamavagacchati sādhanatvamātre pi śabdenokte bhrāntyā mayā sākṣātsādhanatvameva pratipannaṃ taccedānīmanyathā ato nūnamasya kenāpi dvāreṇa kālāntare phalamiti prāgapi ca śakyamevāpūrvamavagantum anekeṣāmaṅgapradhānakarmaṇāṃ kṣaṇikānāmapūrvamantareṇa yaugapadyāsaṃbhavātpaśvādīnāṃ ca dṛṣṭakāraṇāpekṣatvānna kṣaṇamātreṇotpattiḥ saṃbhavatītyavaśyaṃbhāvyapūrvam na ca paścādyutpattimātraṃ phalam upabhogasya tu cirakālatvāt yāvadupabhogamavasthāsyamānena kenacidbhavitavyam na ca kriyāyāstāvankālamavasthānaṃ saṃbhavatītyapūrvamaṅgīkartavyamiti taddvāreṇayuktaṃ karma kālāntare phaladamiti nānantarānupalabdhyā śāstrasya bādhaḥ iti citrākṣepaparihāraḥ  ātmavādārambhaḥ  yattu pratyakṣaviruddhaṃ vacanamupanyastaṃ sa eṣa yajñāyudhī yajamāno ñjasā svargaṃ lokaṃ yātītyetacchabdena pratyakṣaṃ śarīraṃ yajñāyudhasaṃyuktamupadiśatīti tadabhidhīyate arthavādatvādasyānyaparatvānna svārthe pramāṇāntaravirodho doṣaḥ na ca virodho pi vidyate nahyanena śarīrasya svargagamanamucyate kintarhyātmano yasyaitaccharīraṃ so pi hi śarīraśarīriṇorabhedopacāreṇa śarīrasthena yajñāyudhitvena pratyakṣatvena ca vyapidiśyate ātmano vā svargagamanaṃ śarīre upacaryata iti nāsti virodhaḥ yajamānaśabdo pi tasyaiva yāgasvāmitvātkartṛtvācca vācakaḥ na ca śakyate tasya kāpilavadakartṛtvaṃ vaktuṃ śrutivirodhātsarvatra hi kartṛbhoktṛśabdayoḥ sāmānādhikaraṇyaṃ dṛśyate yathātraiva yajamānaḥ svargaṃ lokaṃ yātīti tathā ya evaṃ vidvānagniṃ cinute ṛdhnotyeva ya evaṃ vidvāndvirātreṇa yajate svargakāmeva saṃkalpaṃ prati kartṛtvamuktam saṃbhavati ca svargagatasyāpyātmano yāgajñānaprayatnasaṃkalpādiṣu sākṣādeva kartṛtvaṃna hi vayaṃ spandameva kriyāmupagacchāmo vaiśeṣikavatyenātmanaḥ kartṛtvaṃ na syātdhātvarthamātrasya kriyātvāt spandeṣvapi prayojakatvenāsyaiṣa kartṛtvaṃ saṃbhavatiprayatnena hyasau śarīraṃ spande prayojayati sākṣāttu na saṃbhavatisarvagate spandasyāsaṃbhavāt ityanenābhiprāyeṇa purāṇeṣūpaniṣatsu cākartṛtvavādāḥ śarīrākiriktātmasādhanam kiṃpunaḥ śarīravyatiriktātmasadbhāve pramāṇaṃ prāṇanādiliṅgaṃ sukhādayaśca prāṇanādiśabdenakoṣṭhyasya vāyorūrdhvadhogamanavṛttiviśeṣasya prāṇanādiśabdavācyasya hetubhūtaḥ prayatnaucyate saca sukhādayaśca na śarīradharmāḥ saṃbhavantiayāvaccharīrabhāvitvāt ye hi kāryadravyavartino viśeṣaguṇā rūpādayaste virodhiguṇāntarādvā dravyavināśādvā vinaśyantiprāṇanādayastu tadbhāvepi naśyanti mṛtāvasthāyāmiti na śarīraguṇāḥ tathā jñānamapyayāvaccharīrabhāvitvādeva na śarīradharmaḥ tathā ye pratyakṣiviṣayāḥ na śarīraguṇaste svayamiva parairapi yathā gṛhyante yatha rūpādayaḥsukhādayastu pratyakṣā api santo na parapratyakṣagrāhyāḥ tasmānna śarīraguṇāḥtadidamapi dvayaṃ sukhādīnāṃ śarīraguṇatvaṃ nivārayadanyaguṇatāṃ sūcayati yo sāvanyaḥ sa ātmā kiñca sarvaṃ eva viśeṣaguṇāḥ karaṇe pi vartamānā eva kāryadravyaguṇatāṃ bhajantena ca śarīrakāraṇabhūteṣu pārthivaparamāṇuṣu caitanyamastīti kathaṃ śarīraguṇatā caitanyasya syāt tasmādanyaścetanaḥ dehābhinnātmasādhanam kaścitpunarāha sarvathā vittiṣu tāvadvettāvabhāsate anyathā svaparavedyayoranatiśayaprasaṅgāt na ca śarīrasya karacaraṇādyavayavasaṃniveśaviśiṣṭasyāsti tathāvabhāsaḥato nyaḥ śarīrādātmeti tattvayuktam saṃniveśapratibhāse pi śarīrapratibhāsasaṃbhavāt nahi saṃniveśa eva śarīraṃśarīradharmo hi saṃniveśaḥ saṃbhavati ca dharmāpratibhāso pi dharmiṇaḥ pratibhāsaḥanyathā ātmanopi pratibhāso na syāt taddharmāṇāṃ sarvagatatvādīnāmarthavittiṣvapratibhānāt nacaikāntikamarthavittiṣu vettṛbhānaṃartha eva hi tadā bhāsate na vettā na ca svaparavedyayoranatiśayaḥ na hi vedittṛbhāsanakṛto yamatiśayaḥ kintu kasyacideva kiñcidābhāsate nānyasya ityetāvānatiśayo nānyaḥtasmānna jñātṛpratibhāsena śarīravivekasiddhiḥkintu pūrvoktādeva kāraṇāt jñānasukhādīnāṃ śarīraguṇatvāsaṃbhavāt tato nyaeteṣāmāśrayaḥ sa evātmā bauddhamatena vijñānātmavādaḥ saugatāstvāhuḥ siddhe jñānasukhādīnāṃ guṇatve guṇakalpanā na tu tatsiddhamasmākaṃ tāvanmātropapattitaḥ  nahyāśrayamantareṇa jñānamātramanupapannaṃ svatantrameva jñānaṃ kiṃ neṣyate sukhādayo pi jñānaviṣayāḥ svatantrā eva anyasyāśrayasyānupalabdheḥ jñānameva ca nīlamahaṃ jānāmīti jñātṛtvena viparyāsitadarśanairadhyavasīyate nānyaḥ pramāṇābhāvāt nanu jñānasyāpi kṣaṇikatvātkathaṃ pūrvedyurupalabdhe paredyuḥsmaraṇamicchā pratyabhijñā ca nahi svayamanupalabdhe tāni saṃbhavanti nahi devadattenopalabdherthe yajñadattasya smaraṇādīni saṃbhavanti satyam na saṃbhavanti saṃtānabhede samānāyāṃ tu saṃtatāvekenopalabdhe nyasya smaraṇādyupapannaṃ dṛṣṭatvātnahyupalabdhuḥ smartuścaikatvaṃ kvacidapi dṛṣṭaṃekasya sthāsnoḥ puruṣasya kvacidapyanupalabdhatvāttasmājjñānameva jñātṛ nānyo jñātāstīti atrocyate pratyabhijñāyate kartā yaḥ pūrvāparakālayoḥ tasya sthāsnoḥ bhedo vijñānātkṣaṇabhaṅgurāt viṣayapratyabhijñānānupapatterjñāturekatvakalpanāyāṃ syādapyetaduttaraṃ saṃtānaikatvādevopapadyata iti  yadā tu jñātaivaikaḥ pūrvāparakālayoḥ pratyabhijñāyate yo haṃ pūrvamadrākṣaṃ sa evāhamanupaśyāmīti tadā pratyabhijñayaiva jñāturekatvāvagamāt vijñānasya ca kṣaṇikatvāttato nyo jñātā siddho bhavatīti kimahaṃpratyayagocaro jñātā syāttathā sati śarīrameva jānāmi kṛśo haṃ gacchāmyahamiti kārśyādibuddhisāmānādhikaraṇyādahaṃbuddhergocaraḥātmanaśca sarvagatasya kārśyādyanupapatteḥ ucyate jñātṛviśayastāvadahaṃpratyaya ityavivādamyo hi parāmṛśati sa svātmānamahamiti parāmṛśati parānidamiti tena niḥsaṃśayamasya jñātṛgocaratvaṃ śarīrasya ca jñātṛtvaṃ nirākṛtaṃato tyantasaṃsṛṣṭayorekatvabhrāntyā sāmānādhikaraṇyapratītiruṣṇatoyapratītivat bhāsvarāyaḥpiṇḍapratītivacca śarīrātmanorbhedopapādanam tathā vyatirkabuddhirapi dṛśyate mamedaṃ śarīraṃ kṛśamiti ṣaṣṭhyāsmadarthasya śarīravyatirekātśarīrasya ca paraviṣayedaṅkārāspadatvāttato smādvivekāvabhāsātpūrvoktanyāyena ca śarīrasyājñātṛtvātabhedāvagamasya ca saṃsargadoṣavaśena bhrāntyāpyupapatteḥpūrvābhyastasmṛtyanubandhena ca vinā jātasya harṣabhayaśokapratipattyanupapatteḥ jātismarāśca kecidadyatve pi dehāntararahovṛttaṃ vṛttāntaṃ saṃbodhayanta upalabhyanta ityupalabdhisiddhaḥ śarīrātmanabhedaḥ  yadyapi cānena prakāreṇa śarīrātmanorvispaṣṭo bhedo na siddhyet tathāpi tāvadabhedo pi na vispaṣṭaḥ mama śarīramiti vivekasyāpi pratibhāsāt tatra saṃmugdhe tattve śrutārthāpattyā sākṣācchrutyā vā nirṇayaḥ svargakāmādiśrutayo hi śarīrātiriktaṃ paralokaphalopabhogayogyaṃ kartāramantareṇānupapadyamānāstamākṣipantitābhiścākṣiptaṃ sākṣādevopaniṣadaḥ samarthayanti avanāśi vā are yamātmā ityevamādayaiti siddhaḥ śarīrātirikto mānasapratyakṣarūpo haṃpratyayagamyo jñātā kathaṃ punarjñāturjñeyatvaṃnahyekasya kartṛtvaṃ karmatvaṃ ca svātmani kriyāvirodhātsaṃbhavacitasmānnāhaṃvittirnāma ghaṭādivittivyatirekeṇa kācidastighaṭādivittāveva tu viṣayavadātmā bhāsata ityuktam ātmano mānasāhaṃpratyayagamyatvam kaḥ punarayaṃ svātmani kriyāvirodho nāmayasyāṃ kriyāyāṃ yaḥ kartā na sā tasminneva svaphalaṃjanayatītyarthaḥ kiṃ punaḥ saṃvittikriyāyāḥ phalaṃbhāsanaṃkimidaṃ kartari na bhavati omiticet kathaṃ tarhyasau bhāsate nahyasati bhāsate bhāsata iti śakyate vaktuṃtasmādarthavittiṣvapyātmano bhāsanābhyupagame pi svātmani kriyāvirodhastulya eva vyavahārayogyatāmātraṃ saṃvitte palaṃ nānyaditicet bhavatvevam asti tāvatphalam tacca viṣayeṣvivātmanyapi saṃvittito jāyata ityaṅgīkṛtaṃ bhavadbhiḥ atastulyo virodhaḥ yadi paramārthavirodhamudbhāvya satyapyātmanaḥ kriyājanyaphalabhāgitve karmasaṃjñākarmavibhaktiṃśca na bhavatītyucyate parasamavāyikriyāphalabhāgitvaṃ karmatvam ityabhidhānāt taccāyuktam śabdasādhutvaṃ hi prayogato vagantavyam asti cātmanaḥ svakartṛkāyāmeva kriyāyāṃ karmavyavahāro loke vede ca yadhā tāvadbhāṣyaeva svasaṃvedyaḥ saṃbhavatīti karmavācī kṛtyapratyayaprayogaḥ vedepi ātmānamupāsītaātmānaṃ veda ātmā jñātavyaḥ ityanekaśaḥ prayogaḥ na ca ganturgamane karmatvaṃ prayogābhāvāt śabdasādhutve hi prayogaparavaśā vayaṃ na svayamīśmahe yathāhi calanārthatve samāne gacchatiḥ sakarmakaḥ calatiścākarmakaḥ prayogasya tathā darśanāt eva jñātuḥ karmatvaṃ gantuścākarmatvaṃ bhaviṣyati tasmānmānasāhaṃpratyayagamya ātmā tathā ca śrutiḥ sa mānasīna ātmā janānām iti tena yadyapi viṣayavittivelāyāmevātmāvabhāsastathāpi na viṣayavittikartṛtayāvabhāsastathāpina viṣayavittikartṛtayāvabhāsaḥ kintu mānasāhaṃpratyayakarmatayāvabhāso na tadvittikarmatayāvyāpteḥ nanu śarīravadātmanyapyahamabhimāno bhrāntareva nabādhābhāvāt yogināmasti bādha iti cetnapramāṇābhāvāt tathā ca yo pi yogasya parāṃ kāṣṭhāmupagatāḥ yogeśvarāste pi kurvantyātmanyahaṃmatīm ahaṃ kṛtsnasya jagataḥ prabhavaḥ pralayastathā tānyahaṃ veda sarvāṇi na tvaṃ vettha parantapa yasmātkṣaramatīto hamakṣarādapi cottamaḥ evamādāvahaṃśabdaḥ parasminpuṃsi hi dhruvam na hi mahadvikāro haṅkāraḥ kṛtsnasya prabhavaḥnāpi kṣarākṣarābhyāmuttamaḥnāpi brahmaśabdavācye pradhāne garbhaṃ dadhātipuruṣasaṃparkakṛtatvātprakṛtikṣobhasya tathopaniṣatsvapi brahma vā idamagra āsīt tadātmānamevāvedahaṃ brahmāsmi iti mantravarṇopi ahaṃ manurabhavaṃ sūryaśca iti tasmādahaṃpratyayagamyatvāmātmano nicchintaḥ śrutivirodhādevopekṣaṇīyāḥ yattu nirmuktāhaṅkāramamakāravacanaṃ tadapi paurvāparyeṇa parāmṛṣyamāṇaṃ nāhaṅkārasvarūpaniṣedhārtha bhavatievaṃ hi tadvacanaṃ nāsya kaścinnāyaṃ kasyacit nirmuktāhaṅkāramamakāra evāyamiti tadayamarthaḥ yasmānnāsya kaścittasmānnirmuktamamakāraḥyasmānnāyaṃ kasyacittasmānnirmuktāhaṅkāra iti yadyahaṅkārasvarūpaniṣedhaḥ syātna pūrveṇa saṃbadhyeta yasmānnāyaṃ kasyacittasmādasminnahaṃbhāvo bhrāntiriti kiṃ kena saṃgatam tasmānnāyamahantāsvarūpaniṣedhaḥ kiṃ tarhi janmaṃsaṃbandhitayātmanyahaṃmatiḥ ahamasya pitāhamasya putra ityādiḥ sa bhrama ityevaṃ saṃgataṃ ayamātmā na kasyacidapi putrādirūpeṇa saṃbandhījanyajanakabhāvasya śarīraviṣayatvātśarīraṃ hi śarīrājjāyate natvātmātmāntarāttasmādanyasaṃbana adhitayātmanyahaṃmatiḥ kṛśādimaticcharīrādvivekamabudhyamānānāṃ bhrāntiriti tadidamasyānyasaṃbandhiniṣedhena putrādiviṣayasnehanivartanena vairāgyajananārthamucyatenāhaṅkārasvarūpasyāyaṃ niṣedho nupayogādasaṃgatatvāt pramāṇāntaravirodhāt ahaṃ brahmāsti iti vacanavirodhācca tasmādahaṃpratyayagamyo jñātā śarīrātirikta indriyavyatiriktaśca indriyātmanorbhedaḥ kathamindriyabhedaḥindriyābhāve pi jñāturekasya pratyabhijñānāt yo haṃ rūpamadrākṣaṃ so haṃspṛśāmīti yo hamagrahīṣaṃ so haṃ smarāmīti  manastu pratyakṣasiddhasya jñātū rūpādijñāneṣu vyatiriktakaraṇādhīnatvāt sukhādijñāneṣu bhavitavyaṃ karaṇenetyevaṃ kalpyata iti nāsya jñātṛtvamāśaṅkanīyam yetu kartṛtayaivātmasiddhirnasa karmatayetyāhusteṣāmātmani smaraṇapratyabhijñāne nopapadyeyātāmtatrāpi hi pūrvakālasaṃbandhitvenātmanaḥ pratibhāso ṅgīkaraṇīyaḥna ca sāṃparte smaraṇe pūrvakālasaṃbandhinaḥ kartṛtvaṃ saṃbhavatīti kathaṃ kartṛtayā siddhyettasmādahaṃpratyayakarmatayaivātmanaḥ siddhiriti ramaṇīyam atha svaprakāśatvamātmanaḥ sukhādīnāṃ ca kiṃ neṣyatesvaprakāśasya kasyacidapyadarśanāt sarvasyaiva hi vastunaḥ paraprakāśyatvaniyamāt svaprakāśatve cātmā suṣuptāvapi prakāśetana ca prakāśateyathoktam acetanayanneva suṣupta ityucyate iti na tu suṣuptāvapi prakāśata evātmā svābhāvikaparamānandayuktaḥanyathā katham sukhamahamasvāpsam iti prabodhe pratisaṃdhānaṃ syātarthāntaraṃ tu na kiñciccharīramindriyamanyadvā vastu prakāśata ityetāvān svapradāgakābhyāṃ suṣupterbhedaḥ naitadevam saṃvidvirodhātna hi suptānāmātmā sukhaṃ vā prakāśatenahyabhāsamānaṃ vyavahāramātreṇa prakāśata iti śakyamaṅgīkartum ki ca  suṣvāpādutthitāścaivaṃ nirvidyante hi kāmukāḥ vṛtheyamantareṇaiva kāminīṃ yāminī gatā āśliṣṭāmapyabuddhvaināṃ nirvidyante mayā bhuktvā ca paramānandaṃ tasya ca smaraṇādayam svalpālpasukhahānyaivaṃ nirvedo nāvakalpate tatsukhaṃ vismṛtaṃ cetsyātsukhamasvāpyamityayam vyavahāro na yujyetaduḥkhānanubhave tviyam sukhavyavahṛtistasmādguṇavṛttyeti niścayaḥ prabuddhā hi suṣuptāvavagataṃ kicidapi duḥkhamasaṃsmarantaḥ smaraṇānutpattyaiva suṣuptyavasthāyāṃme na kiñcidapi duḥkhamāsīdityavagamya tatraiva sukhavyavahāraṃ guṇavṛttyā kurvantitathā ca vyavaharanti etāvantaṃ kālamahamātmānamapyabuddhvā śayito smīti tasmātsuṣuptāvaprakāśātmanaḥ svaprakāśatvamato mānasapratyakṣagamya evāyamiti sthitam ātmano vyāpakatvam sa punarayamātmā aṇuḥ śarīraparamāṇo vibhurveti cintanīyam tatrāṇuparimāṇatve yugapacchiraḥpādayorvedanānupapattiḥ ayaugapadye pyatiśaighyyādyaugapadyāvagatiriti cetsyādevaṃ yadyaṇutvaṃ kutaścitsiddhaṃ syāttadasiddhau dṛṣṭānusārādanaṇutvameva yuktam tatra śarīraparimāṇatve sāvayavaḥ syāttatra dvividhameva hi niravayavadravyam aṇu vibhu vātadasau śarīrasaṃmitaḥ san sāvayavaḥ syāttatra bahvavayavakalpanā tāvatāṃ cānyūnanadhikānāmavayavānāṃ puttikāhastidehayoratisaṃkocavistārakalpanaṃ nātīva hṛdayamanurañjayatitasmādvibhutvameva yuktam tathā ca śrutiḥ anantamapāram iti bhagavadgītāsu ca vacanam nityaḥ sarvagataḥ sthāṇuracalo yaṃ sanātanaḥ iti ye copaniṣatsvaṇutvavādāḥ purāṇeṣu ca aṅguṣṭhamātraṃ puruṣam ityādayaste sūkṣmagrahaṇagocaratvābhiprāyāḥ nanu vibhutve sarvaśarīreṣveka evātmāstu kiṃ nānātmabhirabhyupagataiḥnaivam ekatve sati yathā paraṇabhede pi karturekatvāccakṣuṣā dṛṣṭamarthaṃ yajñadattaḥ pratyabhijānāti yamahamadarśaṃ tamahaṃ spṛśāmītitathā devadattaśarīrasthenātmanā dṛṣṭamarthaṃ yajñadattaḥ pratyabhijānīyātśarīrabhede pyātmanasaḥśarīrabhede pyātmanaḥ pratyabhijñāturekatvāt karturekatve pi manobhedādvyavastheti cet nakaraṇatvānmanasaḥkaraṇabhedasya cakṣurāderbhedavyavasthāpakatvāyogādityuktam cakṣurādikaraṇānāmavyavasthāpakatve pi manaḥ karaṇaṃvyavasthāpakamiti cet nakaraṇatvāviśeṣāt syādapyeṣā kalpanā yadyekātmatve dṛḍhaṃ pramāmaṃ syāt na tu tadasti yetvātmaikatvavādāḥ śrutiṣu smṛtiṣu purāṇeṣu vā te nirañjanaḥ paramaṃ sāmyamupaitimama sādharmyamāgatāḥ uttamaḥ puruṣastvanyaḥ ityādibhirātmabedavacanaiḥ pratyakṣādibhiścavirodhānnaikāntataḥ śaknuvantyātmaikatvaṃ niścāyayitum  vacanānāṃ hi mitho virodhe siddhavastuviṣayatvena ca vikalpāsaṃbhave pramāṇāntarānnirṇayaḥ syāttacca pramāṇāntaraṃ bheda eva samarthamityaikātmyavādānāmavailakṣaṇyaparatvaṃ pūrvoktanyāyenāvagantavyam vispaṣṭaṃ caitadvāyudṛṣṭāntopādānāt veṇurandhrādibhedena bhedaḥ ṣaḍjātisaṃjñitaḥ abhedavyāpino vāyostathā tasya mahātmanaḥ iti na hi vāyudravyaṃ sarvatraikaṃ vyaktibhedasya spaṣṭatvātavilakṣaṇasvabhāvasya tu vāyorveṇurandhrākṛtaṃ ṣaḍjādivailakṣaṇyaṃevātmano pi paśumanuṣyādivailakṣaṇyaṃ dehasaṃbandhakṛtaṃ na svābhāvikamityayamevārthaḥ vāyoriti tasyeti caikavacanaṃ sāmānyābhiprāyamtasmātpratiśarīraṃ bhinnā evātmānaḥ nityāḥ sarvagatā evaṃ ca baddhamuktādivyavasthāpi yuktatarā bhavati ityātmavādaḥ mokṣavādārambhaḥ kaḥ punarayaṃ mokṣo nāma vicitravāsanāvaśena vicitranīlapītādirūpeṇa pravahato jñānasaṃtānasya niḥśeṣavāsanocchedānnīlapītādivaicitryaṃ hitvā kevalaṃ saṃvinmātreṇāvasthānamiti  kecit  aparetu dīpasaṃtānasyeva jñānasaṃtāpanasyoparamam ubhayamapyetadbāhyārthābhāvamūlamiti tatsadbhāvapratipādanenaiva nirākṛtam apare tu prapañcavilayamapavargamāhuḥ avidyānirmito hi prapañcaḥ svapnaprapañcavat prabodhenaiva brahmavidyayā avidyāyāṃ vilīnāyāṃ svayameva vilīyate tathāhi śrutiḥ yatra hi dvaitamiva bhavati taditara itaraṃ paśyati yatra tvasya sarvāmātmaivābhūttatkena kaṃ paśyetiti tadidamapi prapañcasyāvidyānirmitatvanirāraṇena paramārthatvapratipādanānnirastameveti ātmaivedaṃ sarvamiti sarvasyātmā bhoktetyarthaḥ yathā yaḥ kāmayeta rāṣṭraṃ syāmiti rāṣṭrasya bhoktetyarthaḥ yathā kāmayeta sarvamidaṃ bhaveyamiti sarvasya bhoktā bhaveyamityarthaḥ tathā ātmā sarvamiti sarvasyātmā bhoktetyarthaḥ yattu yatra hi dvaitamiva bhavatīti dvaitabhāvasya bhrāntitvavacanaṃ tadaupacārikamyathā khalu svapnaprapañcendrajālamṛgatoyādiḥ kiyantañcitkālaṃ dṛṣṭipathamāpannaḥpaścādvilīno bhogyatāmativartate tathāyaṃ śarīrendriyaviṣayarūpaprapañco pyasyātmanaḥkiyantañcitkālamupabhogyaḥ san paścādvināśādanupabhogyo bhavatītyanena sādṛśyenabhrāntirityupacāreṇocyate puruṣāṇāṃ viṣayabhogeṣvāsthānivartanena muktāvabhiruciṃ janayituṃ yadapi yatra tvasya sarvamātmaivābhūditi muktāvātmano dvitīyatvacanaṃ tadapi na prapañcasvarūpaniṣedhārthaṃ kitu sata eva prapañcasyātmasaṃbandhaniṣedhārthaṃ asyetivacanātnahyatraitāvaducyate yatra sarvamātmaivābhūditikiṃ tarhiyatra tvasya sarvamātmaiveti tenāsyāyamarthaḥ yatra yasyāmavasthāyāṃ muktāvityarthaḥ  asya ātmano dṛśyatvena darśanasādhanatvena darśanāyatanatvena vā na kiñcidanyasaṃbandhi vidyate kintvātmaivāsya sarvaṃ nānyakiñcit tadā kena  kaṃ paśyediti   yathā loke yasya na kiñcidapi bāndhavo vittaṃ vāsti sa evaṃ vadati na me kañcidasti ahameva sarvaṃ tatra saṃbandhyantaraṃ na kiñcidastītyetāvadvivakṣitam evaṃ muktāvātmaivātmanaḥ sarvamiti saṃbandhyantarābhāvamātraṃ vivakṣitaṃ na prapañcasvarūpabhāvaḥtasmānna prapañcavilayo mokṣaḥ kintu prapañcasaṃbandhavilayaḥ tredhā hi prapañcaḥ puruṣaṃ badhnāti bhogāyatanaṃ śarīraṃ bhogasādhanānīndriyāṇi bhogyāḥ śabdādayo viṣayāḥ bhoga iti ca sukhaduḥkhaviṣayo parokṣānubhavaucyate tadasya trividhasyāpi bandhasyātyantiko vilayo mokṣaḥ kimidamātyantikatvaṃ pūrvotpannānāṃ śarīrendriyaviṣayāṇāṃ vināśaḥanutpannānāṃ cātyantiko nutpādaḥ kathamatyantānutpattiḥutpādakayordharmādharmayorniḥśeṣayoḥ parikṣāyāt so yaṃ prapañcasaṃbandho bandhasyadvimokṣaśca mokṣaḥ ānandamokṣavādaḥ nanvevamaśeṣadharmakṣayānmuktasya na kicidsukhaṃ syāt tataścāpuruṣārtho mokṣaḥ syāt naiṣa doṣaḥ na hi dharmajanyo muktasyātmanaḥ tathā satyutpattimattvāt vināśī syāt tatrāpunarāvṛttiśrutervirodhaḥ syāt  svābhāvikastvātmānandaḥ saṃsāreṇābhibhūtaḥ san nirmuktasaṃsārasyābhivyaktau bhogyo bhavati svābhāvikatve cānandasya ānandaṃ brahme tyādiśrutisahasraṃ  pramāṇam  nanu sukhābhāve pi śrutirasti aśarīraṃ vāva santaṃ na priyāpriye spṛśataḥ iti satyam viṣayasukhābhiprāyaṃ tvevañjātīyakamanyathānandaśrutivirodhāt  atha sukhābhāvavacanabalenānandavacanameva duḥkhābhāvābhiprāyaṃ kimiti na vyākhyāyate sukhābhāvavacanānāmatyalpatvātteṣāmevānyathākaraṇaṃ yuktaṃ  na bhūyasāmānandavacanānām  kiñcānandaśabdasya duḥkhābhāvaparatve tyantasvārthahāniḥ syātsukhaśabdasya tu sāmānyavacanasya viśeṣe pi vyākhyāne nātīva svārthahāniriti tadeva yuktam nanu vidyamāno pyānando nanubhūyamāno kiñcitkara evana ca muktasya sarvakaraṇahīnasyānandānubhavaḥ saṃbhavati svaprakāśayamānanda iti cennasaṃsārāvasthāyāmaprakāśāt nanu tatrāpyānandasvabhāvaḥ puruṣaḥ prakāśata eva ātmani premotpatteḥsatyamiti bruvāṇasyātisāhasikasya nottaraṃ vācyam yadi saṃsāriṇo pi paramānandamanubhaveyustato muktasya na kaścidatiśaya iti tadevāpuruṣārthatvaṃ mokṣasyāpadyetaato balādasukharūpasyāyamabhibhūto na prakāśate ko yaṃ prakāśamānasyābhibhavo nāmaprakāśanivāraṇaṃ hyabhibhavaḥ na ca prakāśamānasyāprakāśanaṃ saṃbhavatiyadi tu naiva prakāśate saṃsārāvasthāyāṃ tasyāmavasthāyāmasataḥ prakāśasya muktāvasthāyāmutpadyamānasya kāraṇaṃ vaktavyamvijñānameva ca prakāśākhyasya phalasya kāraṇaṃ taccendriyādhīnamna ca muktasyendriyāṇi saṃbhavantīti kathamānandānubhavaḥ syāt ucyate bāhyendriyāṇyeva muktasya nivartante manastu tasyāmavasthāyāmanuvartate ityānandaśrutibalādevādhyavasīyate evaṃ jñānaṃ ca na hi vijñāturvijñāterviparilopo vidyate iti śruteḥvijñānaghanaśruteścatasmānmuktāvasthāyāṃ mānasapratyakṣeṇa paramānandamanubhavannātmāvatiṣṭhate taduktam nijaṃ yattvātmacaitanyamānandaśceṣyate ca yaḥ yacca nityavibhutvādi tairātmā naiva mucyate iti yattu tasmātkarmamakṣayādeva hetvabhāvena mucyate nahyabhāvātmakaṃ muktvā mokṣanityatvakāraṇamiti vārtikaṃ tatparamatamityevamānandamokṣavādino matam apare tvāhuḥ abhāvātmakatvavacanameva svamatamupapattyabhidhānāt ānandavacanaṃ tūpanyāsamātratvā paramatam na hi muktasyānandānubhavaḥ saṃbhavati karaṇābhāvāc manaḥ syāditicet naamanaskatvaśruteḥ amanoṣaḍavāgiti mokṣāvasthāyāṃ jñānābhāvopapādanam yattu na hi vijñāturvijñāterviparilopo vidyate iti tajjñānaśaktyabhiprāyamanyathā hi suṣuptāvapi jñānānuvṛttiruktāsyāt sā ca saṃviddhiruddhetyuktam vispaṣṭaṃ cāsya śaktyabhiprāyatvam evaṃ hi śrūyate yadvai tanna paśyati paśyanvai tanna paśyatina hi draṣṭurdṛṣṭerviparilopo vidyateavināśitvāt na tu taddvitīyamasti tato nyadvibhaktaṃ yatpaśyet evamanyānyapi vākyāni jighranvaitanna jighrati na hi ghrātughrāterviparilopo vidyatena śrotuḥ śruterviparilopo vidyatena spraṣṭuḥ spṛṣṭerviparilopo vidyatena jñāturjñāterviparilopo vidyate tatra tatra dṛṣṭighrātiśrutispṛṣṭiśabdāścakṣurghrāṇaśrotratvagindriyajanyānāṃrūpagandhaśabdasparśaviṣayāṇāṃ vācakāḥ nārthāntaraviṣayāṇāṃ nāpi vijñānasāmānyasyanacaiṣāṃ jñānaviśeṣāṇāṃ vācakāḥ nārthāntaraviṣayāṇāṃ nāpi vijñānasāmānyasyanacaiṣāṃ jñānaviśeṣāṇāṃ suṣuptau muktau vā kathañcidapyaparilopaḥ saṃbhavatinahi tadānīmindriyāṇi santi nāpi gandhādayo jñāyante tadubhayābhāve ca na śrutyādiśabdavācyajñānaviśeṣāḥ saṃbhavanti nanu yathā prakāśyāsannidhāvapi savituḥ prakāśakatvaṃ nityamevamindriyābhāve pi nityaiva dṛṣṭiriticetsayādevam yadi jñānamātraṃ dṛṣṭyādiśabdānāṃ vācyaṃ syātna tu tathāstilokaprasiddhyabhāvāt yathā lokaṃ ca śabdārthāvadhāraṇaṃ na yatheccham na hi loke gandhādanyadghrāṇaṃ jighratītyucyategandhamapi yadā ghrāṇādanyenānumānādinā jānāti tadā na jighratītyucyatetasmādghrāṇādīyajanyagandhādiviṣayajñānaviśeṣavācino ghrātyādiśabdāḥna ca teṣāṃ suṣuptau muktau vā saṃbhavatyaparilopaḥtasmādghrāṇādiśaktāveva prarocanārthaṃ ghrāṇādyupacāraḥyathā tema hyannaṃ kriyate iti śaktivartamānatvena prarocanārthaṃ kriyate iti vartamānatvopacāraḥtasmāt na jñātujñāterviparilopo vidyata ityedapi śaktyabhiprāyameva yattvādityaprakāśakatvavaditikiṃ tasya prakāśakatvamabhipretaṃyadi timirotsāraṇaṃtannityamasyeva sarvadā hyasāvavyavahiteṣu deśeṣu timiramutsādayatyevananvevamātmā sarvadā śṛṇoti suṣuptāvaśravaṇāt atha jñānajanakatvamāditya deśeṣu timiramutsādayatyevanatvevamātmā sarvadā śṛṇoti suṣuptāvaśravaṇāt atha jñānajanakatvamādityasya prakāśakatvam na tannityaṃtasmātsāmarthyameva tatrāpi nityaṃtasmājjñānaśaktyabhiprāyamidaṃ nityatvābhidhānam eṣā hyatra vacanavyaktiḥ yadetatsuṣuptau muktau vātmā na paśyati paśyanneva draṣṭuṃ śaknuvanneva na paśyati na hi draṣcurātmano yā darśanaśaktistasyāḥ kadācidapi lopo vidyate sāhyavināśinītina draṣṭurdvitīyamanyaddarśanasādhanaṃ cakṣurvyāpārarūpaṃ dṛśyaṃ vā tasyāmavasthāyāsamasti yato darśanaṃ syāt yadyapi dṛśyaṃ rūpādikaṃ svarūpatastasyāmavasthāyāmasti tathāpi dṛśyatā darśanayogyatā tasyāmavasthāyāṃ nāstīti tena rūpeṇābhāvāddṛśyaṃ nāstītyucyate tasmātsādhanāntaravaikalyāttasyāmavasthāyāṃ na paśyati na śaktivaikalyātśaktistu na kadācidapi lupyata iti evamanyeṣāmapi vākyānāṃ yojanā tathā jñānaśaktyaparilopa eva jñatrānāparilopa ucyatejñātiśabdaścātrānumānādijñānaparaḥ cakṣurādijñānānāṃ svaśabdairuktatvāt evaṃ vijñānaṃ brahma vijñānaghana ityādīnāmapi śaktiparatvaṃ veditavyam  svayameva śrutyā śaktiparatvaṃ vyākhyātaṃ vijñānaghana evaitebhyo bhūtebhyaḥ samutthāyatānyevānu vinaśyatīti bhūtendriyanāśādātmāpi pramāṇāgocaratvamāpanno  vinaṣṭa iva bhavatīti  na tasyetaḥ pretasya muktasya saṃjñāstīti evaṃ yājñavalkyemanokte maitreyī codayatisma atraiva ṅagavānmāmohitavān vijñānaghana iti na cāsti saṃjñeti viruddhābhidhānāt iti ṣaṣṭhādhyāye tu vināśāvināśavirodhaścodayiṣyata iti vivekaḥ evaṃ codito yājñavalkyaḥ parihāramāha na vā are ahaṃmoha parasparaviruddhaṃ bravīmi alaṃ vā are idaṃ vijñānāya atrātmatattvaṃ sarvāsvavasthāsu vijñānāya samarthamityarthastena vijñānaghanatvābhidhānaṃ sāmarthyābhiprāyamiti  vyākhyātam bhavati  saṃbhavati ca śaktasyāpi jñānābhāva iti nāsti virodha ityabhiprāyaḥ anayā ca śrutyā sarvavijñānaśrutayaḥ śaktyabhiprāyā vyākhyātāḥ yadi śaktirasti tatastasyāvasthāyāṃ tataḥ kena jñānānutpattiḥ jñānasādhanānāmindriyāṇāṃ jñeyānāṃ ca viṣayāṇāmabhāvāt tadāha yatra hi dvaitamiva bhavati taditara itaraṃ paśyatiyatra tvasya sarvamātmaivābhūttatkena kaṃ paśyet ityāditadetatprāgeva vyākhyātam evamarthāntarajñāne sādhanābhāvānnirākṛte sati ātmānameva muktāvasthāyāṃ jānātvityāśaṅkyāhavijñātāramare kena vijānīyāt iti nahyātmāpi vināsādhanena jñātuṃ śakyate manasā khalvasausaṃsārāvasthāyāṃ jñāyate na ca muktasya manaḥsaṃbangho sti ataḥ kenātmānaṃ jānātvitivyakta eva muktasyātmajñānasyābhāve jñānaśaktimātrasyāvasthānaṃ śrutyā darśitaṃtasmānniḥsaṃbandho nirānandaśca mokṣaḥ ātmano jñānānandasvarūpatvasya khaṇḍanam nanu nātmano nyadvijñānamānando vā kintvātmaiva jñānamānandaśca vijñānaṃ brahma ānandaṃ brahma iti śruteḥātmā ca suṣuptiturīyayorapi bhavatīti kathaṃ vijñānasya cānandasya cābhāvaḥ naitadevaṃyaddhi vastvantaraprakāśajananasvabhāvaṃ vastu yasminsati kimapyarthāntaraṃ prakāśata eva talloke vijñānaśabdenocyatenacātmani sati kiñcidanyatprakāśata evavidyamāne pitasminsuṣuptyavasthāyāmarthāntarasya kasyacidapyadarśanāt ato na jñānamātmā nanu prakāśajananasvabhāvo pi sahakārivaikalyānna janayet satyaṃ na janayati yasmiṃstu sahakārisaṃnidhāne tatkṛte vānyasminnāgantuke sati niyamena prakāśata evārthāntaraṃ tajjñānaśabdavācyam tathā gītiśravaṇapriyāliṅganacandradarśanamadhurāsvādasurabhighrāṇādijanyamāhlādamānandasukhaśabdāvabhidadhātenacaivaṃrūpatvamātmāno stiyathā hyanyasukheṣu sukharūpaṃ pratyabhijñāyate naivamātmani pratyabhijānīmo yenānandamiti ca saṃjñetyucyate na sā laukikī nāpi vaidikī yadi paraṃ vṛddhyādivatparibhāṣyeta tadastu yathākāmam yattu vijñānaṃ brahma ānandaṃ brahma iti ca sāmānādhikaraṇyaṃ taddharmamātravacanatvena vartantesatyaṃna bāhulyena vartantekadācittu guṇamātravacanānāmapi guṇini prayogo bhavati yathā śīto madhuro rasaḥ snigdho guruśceti rasaśabdo dravye prayujyateanyathā śītādiśabdasāmānādhikaraṇyāyogāt kiṃ ca rasaṃ hyevāyaṃ vidvānsa eko brahmaṇa ānandaiti ṣaṣṭhyānandādbrahma vyatiricyate  kiṃ ca na me sāṃprataṃ kiñcidapi sukhaṃ duḥkhameva tu sarvātmanā mameti sukhābhāve duḥkhānubhave cānusaṃdhīyamānasyātmanaḥ kathamānandarūpatā  syāt  kiṃ ca svaprakāśānandarūpamātmānamabhyupagacchatāmasmākaṃ caitāvadavivādaṃ suṣuptitulyā muktiriti saṃsārānuvṛttyanuvṛttimātraṃ bhidyate anyatsarvaṃ tulyam tathā ca śrutirapi tā etāḥ prajā aharaharbrahmalokaṃ yanti aharaharāgacchanti iti suṣuptiṃ brahmalokaśabdena vadantī tulyatvametayordarśayatisuṣuptiścāsmākamapi gocaro na ca tatrānandānubhavo stīti vyaktametattasmānnirānando mokṣaḥduḥkhaparilopācca puruṣārthantvam sukhalopādapuruṣārthatvamapīticet naivamalpaṃ hi saṃsāre sukhaṃ tadapi sūrayaḥ bahuprayāsasādhyatvādduḥkhamevānujānate janmamṛtyujarāvyādhiduḥkhānyanudinaṃ nṛṇam svayameva vināyatnānnipatanti sahasradhā vihitākaraṇānnityaṃ pratiṣiddhaniṣevaṇāt mahadāmuṣmikaṃ duḥkhaṃ yatnairnāva gamyate bahuduḥkhapariṣviktaṃ yannāma khalpakaṃ sukham surāpānādisukhavadvarjanīyam vivikinām evaṃbhūte pi saṃsāre ye raktāḥ sukhatṛṣṇayā na teṣāmadhikāro sti muktiśāstre kathañcana saṃsāsādvijante ye dṛṣṭalokaparāvarāḥ ta eva khalu mucyante na tu yaḥ prākṛto janaḥ teṣāmevāpargākhyaḥ puruṣārtho mahātmanām teṣāmevādhikāraśca muktiṣāśtre manīṣiṇām tenābhāvātmakatve pi mukternāpuruṣārthatā sukhaduḥkhopabhogo hi saṃsāra iti śabdyate tayoranupabhogaṃ tu mokṣaṃ mokṣavido viduḥ śrutirapyetamevāha bhedaṃ saṃsāramokṣayoḥ na ha vai saśarīrasya priyāpriyavihīnatā aśarīraṃ vā vasantaṃ smapṛśato na priyāpriye ānandātmakamātmānaṃ ye vadanti svaprabham tanmate pi ca saṃsārānmukteretāvatī bhidā ātmā hyānandarūpo sau saṃsāre pi prakāśate tāveva sa mokṣe pi nādhikyaṃ tasya kiñcana atha saṃsāravelāyāmānando na prakāśate nahyaprakāśanaṃ yuktaṃ svaprakāśasya vastunaḥ yadyasau na prakāśeta kintarhyanyatprakāśate ātmasvarūpamiti cennanu cānanda eva tat taccetprakāśate nūnamānando pi prakāśate tena śabdādiviṣayajanyayoḥ sukhaduḥkhayoḥ nivṛttireva saṃsārādapavarga itīryate tataśca sukhalopena mukterna puruṣārthatā yadyasmākaṃ puruṣārthatā yadyasmākaṃ bhavettarhi tulyaiṣā bhavatāmapi sukhaduḥkhahānimasatastasya bhūyo duḥkhavivarjanāt mokṣasya puruṣārthatvamāvayorubhayoḥ samam sukhaduḥkhavihīno to muktaḥ svastho vatiṣṭhate iti muktisvarūpakathanam kimidaṃ svastha iti ye hyāgamamāpāyino dharmā buddhisukhaduḥkhecchādveṣaprayatnadharmāgharmāsaṃskārastānapahāya yadasya svaṃ naijaṃ jñānaśaktisattādravyatvādi  tasminnavatiṣṭhata ityarthaḥ  yadi tu saṃsārāvasthāyāmavidyamāno pyānando muktāvasthāyāṃ janyata ityucyate tato janimattvādanityo mokṣaḥ syāt kena cāsāvanubhāvyaḥ na hi svaprakāśatvaṃ kasyacitsaṃbhavītyuktam na ca manasānubhavaḥ saṃbhavatīti muktasya manaso bhāvāt amanalaskatvaśruterityuktam ata eva nityo pyānandaḥ saṃsāradaśāyāmabibhūtatvādanubhūtopi muktāvabhibhave nivṛtte manasānubhūyate ityedapi nirastam kiṃ ca sukhaviśiṣcātmānubhavaḥ puruṣārtho na sukhamātrānubhavaḥna ca muktāvātmānubhavaḥ saṃbhavati vijñātāramare kena vijānīyāt iti kaṇṭhenaivaśrutyā niṣiddhatvāt alaṃ vā are idaṃ vijñānāya iti ca śrutyā vijñānaśabdasya muktasyavijñānamaśakyamabhyupagantum nahyasyāḥ śruteḥ priyāpriyāsparśaśruteśca tattvakathanaṃ muktvā kathañcidanyaparatvaṃ saṃbhavati vijñānāśrutayastu śaktāveva vijñānopacāraṃ kurvanti prarocanārthatayetyupapannam evamānandaśrutayo pi puruṣārthatvasāmānyātsukhatvopacāreṇa prarocanārthatayā pravṛttāḥ yuktaṃ caitat vacanayorvirodhe nyato nirṇayaḥ iti virodhaścātrānandapriyābhāvavacanayoḥ na cābhāvavacanaṃ vaiṣayikābhiprāyamitarattu svābhāvikābhiprāyamiti śakyaṃ vaktum ubhayatrāpi sāmānyopādānādatyantasamānaviṣayatvāt ataḥ pramāṇāntaravaśādānandavacanaṃ duḥkhābhāvaparamitarattu yathāśrutamiti nyāyyam tasmātsukhaduḥkhādisamastavaiśeṣikātmaguṇocchedo mokṣaḥ sukhaduḥkhocchedaśca dharmādharmayorucchedātdharmādharmayorucchedaścotpannānāṃ dharmādharmāṇāmupabhogena nityanaimittikakarmānuṣṭhānenātmajñānena ca virodhātutpādyānāṃ ca kāmyānuṣṭhānanimittānāṃ dharmāṇāṃ tadanuṣṭhānenānutpādātvihitākaraṇapratiṣiddhānuṣṭhānanimittānāṃ cādharmāṇāṃ vihitānuṣṭhānena pratiṣiddhākaraṇena ca parihārātasati śarīrārambhe pūrvaśarīranipāte cāśarīro vasthito mukto bhavati ātmajñānasya kratumokṣobhayopayogitvam nanvātmajñānaṃ kratvartham satyam puruṣārthamapi ca tat saṃyogabhedāt yattāvat avināśī vā are yamātmā ityādinā śarīrādvyatiriktanityātmasvarūpasadbhāvajñānaṃtatpāralaukikaphalakarmānuṣṭhānaupayikatvātkarmajñānavadeva sāmarthyataḥ kratusaṃyogātkratvartham yathāhi jyotiṣṭomodivākyādhyayanaṃ dṛṣṭenaivānuṣṭhānaupayikatvaṃ jñānaṃ janayatītitadarthatayādhyayanavidhinā vidhīyate tathā avināśī vā areyamātmā ityādivākyānāmapyadhyayanavidhirevakarmānuṣṭhānopayogyātmajñānārthatāṃ vidhatte tadyadi pramāṇāntareṇātmanaḥ śarīrādiviveko naikāntataḥ siddhyati tato dṛḍhavivekapratipādakānāmupaniṣadvākyānāṃ vispaṣṭameva phalam yathoktam ityāha nāstikyanirākariṣṇurātmāstitāṃ bhāṣyakṛdatra yuktyā dṛḍhatvametadviṣayaḥ prabodhaḥ prayāti vedāntaniṣevaṇena iti atha tvanyato pi siddhyatitato yathaivānyathāpi kratujñānasaṃbhave dhyayanopāttavedavākyāvagatakarmarūpāṇāmevapuṃsāṃ karmasvadhikāraḥ tathaivādhyāyanopāttopaniṣadvākyāvagatātmatattvānāmevādhikāraityadhyayanavidhibalādeva kalpyate  yattvātmasadbhāvapratipādanopakrame vidhisarūpaṃ vākyam ātmā vā are draṣṭavyaḥ ityāditadvakṣyamāṇasyārthasyātigahanatvānmahopayogatvācca kathaṃ hi nāmālasyaṃ hitvā śraddhāviśeṣeṇavakṣyamāṇamarthaṃ pratipadyetetyātāvanmātrārtham tasmādetajjñānaṃ dṛṣṭopayogitvātkratvartham yāni punaritikartavyatāviśeṣayuktānyupāsanātmakāni vidhīyante teṣāṃ kratau dṛṣṭopayogābhāvādadṛṣṭaphalatvam adṛṣṭaṃ ca phalaṃ vākyaśeṣāddvividhaṃ abhyudayarūpaṃ niḥśreyasarūpaṃ casarvankāmānāpnoti so śnute sarvānkāmān ityādyabhyudayaphalam na sa punarāvartate ityādi niḥśreyasaphalamiti vivekaḥ ātmanityatvenādhikaraṇopasaṃhāraḥ yattu vijñānaghana evaitebhyo bhūtebhyaḥ samutthāya tānyevānuvinaśyati na pretyasaṃjñāsti ityanena brāhmaṇena bhūtacaitanyamuktamityāśaṅkyate tatsvayameva brāhmaṇenātrevamā bhagavanmohāntaṃ prāpitavānpūrvamajarāmṛtvamabhidhāyādhunā vināśītyabhidhānāditipūrvapakṣaṃ codyākhyamuktvā siddhāntaparihāra uktaḥ avināśī vā are yamātmānucchittidharmā ityuktvā kathaṃ tarhi vināśavacanamityāśaṅkya mātrāsaṃsargatvasya bhavatītyuktam mātrāśabdena bhūtendriyāṇi dharmādharmau ca vikāraśabdavācyā ucyante etaduktaṃ bhavati vijñānaghanaśabdena jñānaśaktisvabhāvasyātmano bhidhānamsa hyetebhyo bhūtebhyaḥ samutthāya mukto bhūtvā tānyevānuvinaśyati bhūtavināśātso pi vinaṣṭa iva bhavatītibhūtastho hyasau svayaṃ pratyakṣeṇa vinaśyatītyucyatetadanena prakāreṇa mātrāṇāmeva vināśa ityucyate nātmana ityavirodhaḥṣa taduktam avināśī svarūpeṇa puruṣo yā tu nāśitā mātrāṇāṃ sādhikārāṇāṃ bhūtādīnāmasaṃjñitā iti kimidaṃ bhūtādīnāmasaṃjñiteti yadi tāvat na pretya saṃjñāstītyasya vyākhyānaṃtadayuktam na hi na pretya saṃjñāstītyanena bhūtādīnāmasaṃjñitvamucyate kintarhyātmana eva muktasya saṃjñābhāvo nenocyatetasyaivopāyābhāvena tatkena kaṃ paśyedityādinā vijñānāramare kena vijānīyādityantena vijñānābhāvopapādanāt satyam nedamasya vyākhyānaṃprakaraṇārthopasaṃhārastvayaṃ  yata evaṃ pūrvoktena nyāyena bhūtacaitanyaṃ na saṃbhavati brāhmaṇenāpi tathaivoktamtasmādbhūtendriyāṇāmasaṃjñitvamacaitanyamanyastu nityaścetanaḥ tasya svargagamanasaṃbhavavānna svargaṃ lokaṃ yātītyasya pratyakṣavirodhaḥ śabdānityatādhikaraṇam  karmaike tatra darśanāt  Jaim asthānāt  Jaim karoti śabdāt  Jaim sattvāntare ca yaugapadyāt  Jaim prakṛtivikṛtyośca  Jaim vṛddhiśca kartṛbhūmnāsya  Jaim samaṃ tu tatra darśanam  Jaim sataḥ paramadarśanaṃ viṣayānāgamāt  Jaim prayogasya param  Jaim ādityavadyaugapadyam  Jaim varṇāntaramavikāraḥ  Jaim nādavṛddhiparā  Jaim nityastu syāddarśanasya parārthatvāt  Jaim sarvatra yaugapadyāt  Jaim saṃkhyābhāvāt  Jaim anapekṣatvāt  Jaim prakhyābhāvācca yogasya  Jaim liṅgadarśanācca  Jaim liṅgadarśanācca  Jaim śabdasyārthapratyāyayakatvaṃ svābhāvikamiti yadaktaṃ tadākṣipyate śabdasyānityatvātna hyabhinavasya śabdasyavṛddhavyavahāraparamparayā svābhāvikaṃ pratyāyakatvaṃ śakyate gṛhītumagṛhītamapicetsvabhāvataścakṣurādivatpratyāyayet prathamaśravaṇe pi pratyāyayettasmādanityatve śabdasya devadattādiśabdavatpuruṣakṛtameva pratyāyakatvamāpadyate kathaṃ punarityatvaṃ śabdasyaprayatnānabhivyaṅgyatve sati tadanantaramupalabdherghaṭādivattajjanyatvamadhyavasīyate anyathā kimiti tadanantaramevopalabhyate na pūrvaṃupalabdhasya ca drāgeva tirobhāvādvināśitvamadhyavasīyateṣa nacāsiddhamanabhivyaṅgyatvamabhivyaktyayogāt sā hi pratibandhakanirāsena vā saṃskāraviśeṣānena vā na tāvatpratibandhanirāsaḥ pratibandhakānupalabdheḥ stimitā vāyavaḥ śrotramācchādyāvasthitāḥ śabdopalabdhiṃ pratibadhnantiteṣu prayatnotthāpitaiḥ kauṣṭhyairvāyubhirutsāriteṣūpalabhyate śabda iti cet evaṃ tarhi sarve śabdāḥ śrotraṃ prāpyāvasthitāḥ pratibandhakeṣūtsariteṣu yugapacchrūyeran atha saṃskārādhānaṃ tatrāpi traividhyaṃ śabdasya vā saṃskāramādadhyuḥ kauṣṭhyā vāyavaḥ śrotrasya vā ubhayorvā śabdasya cet tasyaikatvātsarvagatatvādanavayavasaṃskārāyogāt srudhnasthairvāyubhiḥ saṃskṛtaḥ śabdaḥ pāṭaliputrepyupalabhyetatadidamuktaṃ tatra sarvaiḥ pratīyeta ityādinā śrotrasaṃskārapakṣe pyayamevadoṣaḥ yadi kāṇādakāpilavaidikamatenākāśamahaṅkāro digvā śrotraṃ tasyaikatvātsarvagatatvādanavayavatvāccasarvapaṃsāmekameva śrotraṃ syāttaccaikadeśasthairapi dhvānābhiḥ saṃskatamiti kaḥsarveṣāṃ śabdopalabdhiṃ vārayet tadidam ākāśaśrotrapakṣecetyādinā śrotrāderiyameva digityantena darśitam  asmiṃśca pakṣe śrotrasya sarvaśabdasādharaṇatvādekaśabdopalabdhyarthamapi saṃskṛtaṃ śrotraṃ prasaṅgātsarvānśabdānghaṭārthonmīlitamiva netraṃ  samānadeśasthānpaṭādīnavabodhayet  tadidaṃ sakṛcca saṃskṛtaṃ śrotramityādinā darśitam  ayaṃ ca doṣaḥ pūrvopakṣipte pi śabdasaṃskārapakṣe darśayitavyaḥ sarve hi śabdāḥ śrotradeśe vasthitāstatraikasminsaṃkriyamāṇe balādanyeṣāmapi  saṃskāraḥ syādeva  na hi samānadeśānāṃ samānendriyagrāhyāṇāṃ kasyacitsaṃskāraḥ kasyaciccāsaṃskāra iti vyavasthā saṃbhavati ghaṭādāvadarśanāttadidamuktaṃ etadeva prasaṃktavyam ityādinā ubhayasaṃskārapakṣe tūbhaye pi doṣāḥ samuccitya darśayitavyāḥtathā sati hi kaiścideva kaścideva śabdaḥ śrūyata ityupapadyateanyathā śrotravyavasthā cobhayamapi na syāt kica nānādeśasthaiśca vaktṛbhiruccāritaḥ śabdo yugapannānādeśeṣūpalabhyate tadekasya nityasyānupapannamiti śā bhāṣyam tatra nityasyānupapannamiti pratijñāekasyeti hetuḥnityo hyasevakaḥ syāt ekasyānupapannaṃ nānādeśeṣūpalambhanamiti nanu nāvaśyatvaṃ nityatve satyekatvaṃ bhavatianekānyeva hi gakārādīni nityāni bhavantvityata āha asati viśeṣe nityasya nānekatvamśābhā iti etaduktaṃ bhavati pratyabhijñākhyaviśeṣyapratyayabalena hyastanādyatanagakārayorekatvāvagamānnityatvamāśrīyate asticāsāvaviśeṣapratyayo yugapannānāvaktṛbhiruccārite pi gakāre nahi tatrāpi pratyayaviśeṣo stiasati ca viśeṣe nityasya nānekatvaṃ saṃbhavati anekatve hi pratyabhijñāyā aprāmāṇyamasmākamiva bhavato pi syāt tadaprāmāṇyecanityatvānupapattiḥtasmānnityatve satyekatvamaṅgīkartavyamekasya cānupapannaṃ nānādeśopalambhanamiti vārtike pi yaugapadyopalambhādvā bhedo bhedācca kāryateti dvayamupakṣipya yathāyaugapadyopalambhādbhedobhavati tathā darśitam avibhutve hi yugapadityādinā tathā darśitam nityatve tvekabuddhiḥ syāditi na hi nityatvavādinā pratyabhijñāyā bhrāntitvamiṣyate tathā ca vakṣyate api caikarūpye sati deśabhedena kāmaṃ deśā eva bhinnāḥ syurnatu śabdaḥ iti na hi tadaprāmāṇye nityatvaṃ siddhyati pramāṇāntarābhāvātato nityatve satyekatvaṃ syāttacca nānādeśopalambhena virudhyata iti tataśca yaugapadyopalambhādbhedo bhede ca pratyabhijñāyā aprāmāṇyaṃ tadaprāmāṇye ca nityatvābhāvātkāryatvaṃ tadetadānupūrvyaṃ svatantrasiddham dṛḍhe cānityatve jīpavatsādṛśyātpratyabhijñā bhavati tasmādanityaḥ śabda iti prāpte śabdanityatvopapādam abhidhīyate prayatnānantaraṃ dṛṣṭairnaikāntyātkāryatā dhvaneḥ tadabhivyaṅgyapakṣe pi yujyate tatra darśanam yattu kathamabhivyaṅgyatvamitiśrotrasaṃskāreṇeti brūmaḥ  yattvākāśasyāhaṅkārasya vā śrotratve tatsaṃskāratve ca sarvatra puṃsāmupalabdhiḥ syādityuktaṃ tatra brūmaḥ yadi tayoḥ śrotratve bhavedayaṃ  doṣaḥ  tatkarṇaśaṣkulībhavatu śrotraṃ sā ca pratipuruṣaṃ bhinneti nātiprasaṅgaḥ yadyapi cākāśameva śrotraṃ tattu na sākṣātsaṃskriyate kintvadhiṣṭhānadvāreṇatataśca yadyapi śrotraṃ sarveṣāmekaṃ tathāpyadhiṣṭhānaṃ bhinnatvātsaṃskāravyavasthayā śravaṇasya vyavasthā bhaviṣyati  nanvekatvesatīndriyasya yadyapyadhiṣṭhānāni bhinnāni tathāpyekenāpyadhiṣṭhānena saṃskṛtenendriyasya saṃskṛtatvātsarvapuṃsāmindriyaṃ saṃskṛtamiti  sarveṣāmupalabdhiḥ syādeva  taduktaṃ nanvekasminnadhiṣṭhāne labdhasaṃskāramindriyam bodhakaṃ sarvahetuṣu syādekendriyavādinaḥ iti sarvadehavartināṃ puṃsāmityarthaḥ atrottaram puṃsāṃ dehapradeśeṣu syādekendriyavādinaḥ iti sarvadehavartināṃ puṃsāmityarthaḥ atrottaram puṃsāṃ dehapradeśeṣuvijñānotpattiriṣyate tena pradhānavaideśyādviguṇā sā tu saṃskṛtiḥ iti ayamarthaḥ svaśarīra eva bhogyāyatane sarvapuṃsāmapi jñānamutpadyate nānyatraśabdajñānāṅgaṃ cāyamadhiṣṭhānasaṃskāraḥ pradhānasamānadeśatvaṃ cāṅgānāṃ guṇastenadehantaravartinaḥ puruṣasya yastvadehe niṣpādayitavyaṃ vijñānaṃ tasya taddehagataeva saṃskāro niṣpādako bhavati na dehāntaragataḥ sā hi tatpradhānabhūtena jñānena videśatvādviguṇaḥ nanu saṃskāryasyaikatvāttaddūratvācca saṃskārāṅgabhāvasya deśabhedo kiñcitkara evayathā barhirekatvāttatsaṃskārāṇāmatithyākālānāmapyupasadagrīṣomīyāṅgātvaṃ na vihanyate tadvadatrāpi syāt  na adarśanāt nahyekasminnadhiṣṭhāne sarveṣāṃ jñānamupalabhyate ataḥ sādhāraṇamapīndriyaṃ vijñānasamānadesasaṃskārasacivameva jñānamukatpādayati nānyatheti darśanabalādadhyavasīyate tato nātiprasaṅgaḥ  nacāvaśyamekamevendriyaṃ yadyapyākāśamekamanavayavaṃ ca tathāpi tasya prādeśikairghaṭādibhiryesaṃyogāste pi prādeśikāstataśca karṇaśaṣkulīsaṃyogānāṃ pratipuruṣaṃ bhinnatvāttadavacchinnasyacākāśasya śrotratvātsatyapi svarūpaikatve vacchinnarūpāṇāṃ śrotrāṇāṃ bhedādvyavasthāsiddhiḥ evamahaṅkārabhāge digbhāge vā śrotre draṣṭavyam yattu sakṛcca saṃskṛtaṃ śrotraṃ sarvaśabdānprakāśayedityuktaṃtatrocyate dhvanayo hi tālvādisthānaviśeṣasaṃparkādvijātīyā vilakṣaṇasāmarthyānniṣpadyante tataśca kaścideva dhvaniḥ kasyacicchabdasyānuguṇaṃ saṃskāramādhatte na sarvasādhāraṇamityupalabdhivyavasthā kalpyate śabdasaṃskārapakṣe pi  kaścideva dhvaniḥ kañcicchabdaṃ saṃskaroti na sarvaḥ sarvamiti yuktataraiva vyavasthā dṛṣṭāca samānendriyagrāhyāṇāmapyabhivyañjakavyavasthā sāvitraṃ hi tejo ghaṭādīnāmevābhivyañjakaṃ na nakṣatrāṇāṃnimbatvak candanagandhasyaivābhivyañjikā na gandhāntarāṇāṃtasmādadoṣaḥ na ca śabdasaṃskāre sarvapuṃsāmupalabdiprasaṅgaḥ dhvanīnāṃ prādeśikatvāttaddeśe śabdaḥ saṃskriyate na sarvatraataḥ saṃskṛtena śabdena yasyendriyaṃ saṃnikṛṣṭaṃ sa eva śṛṇoti nānya ityupapannam śabdasyānekadeśopalambhaḥ yugapaddeśabhedaśca syādekasya sūryavat ye vindhyanilayā ye ca kāmarūpe vyavasthitāḥ prāgbhāge hyātmanaḥ sarvairudyanbhāsvānnirīkṣyate pratyagbhāve tathāstaṃ yanmadhyāhne copari sthitaḥ bhinnāśca teṣāṃ prāgbhāgāstathā pratyak tathopari teṣvasya dṛśyamānasya vispaṣṭā bhinnadeśatā tathā yasminyāvaddūre deśe kaiścitsūryodayo dṛśyate taddeśavartino nyepi tataḥ parastāttāvati paśyanti tato pyasti bhedābhedaḥ na ca sūryanānātvamāśaṅkanīyamna hi kecidbhinnaṃ sūryaṃ paśyanti ki punarekadeśasthasyaiva saviturnānādeśopalambhe kāraṇamucyate atidūravartino sya yathāvaddeśamajānantaḥ svasaṃnidhimadhyasyanto deśabhedaṃ manyante vispaṣṭaṃ caitat tathāhi yo parāhne yasminyāvaddūre deśe sūryaṃ paśyati asminkṣetre sminparvate sūryaḥ iti sa savitāramīkṣamāṇa eva taddeśe gatastataḥ parastāttathaiva taṃ paśyati tenāvagamyate sarveṣāṃ deśānāmagrataḥ sthito sau saṃnihitavadavabhāsata  iti  ye cādityāpekṣayā stokadeśāḥ parvatāste pi dviyojanasthitānāṃ triyojanasthitānāṃ ca puruṣāṇāṃ tulyavadavabhāsantetasmādekatve pi saṃbhavati nānādeśopalambhaḥ tathaikameva mukhaṃ bhinneṣvādarśeṣu yugapaddṛśyate nanu pratibimbaṃ nāmārthāntaraṃ tatra dṛśyate  na tasyābhāvādanupalambhāccana hi mūrtamadhye mūrtāntaraṃ saṃbhavati  kiṃ ca śarāvasthamudakaṃ bhūmerupari nābhidadhne dhārayitvā tasyopariṣṭādaratridadhne svamukhaṃ kurvannudakasyādhastādaratrimātre mukhapratibimbaṃ tasmiṃśca deśe pārśvasthāḥ puruṣā na kañcidapi paśyanti tena dṛśyādarśananirastaḥ pratibimbākhyortho na śakyo bhyupagantum tasmādādarśatejasā jalena ca pratihataṃ nāyanaṃ tejaḥ parāvṛttyā gṛhṇātīti yuktam tasmādanaikāntiko nānādeśopalambho na nānātvaṃ śabdasya sādhayati nanu savituḥ sāṃnidhyādhyāsādyuktā nānādeśāvagatiḥ śabde tu katham sarvagatatvāt sarvagato hi śabdo bhinnadeśairdhvanibhiḥ svesve deśe bhivyajyamāno bhinnadeśo vabhāsatedhvanayo hi śrotradeśamāgatyāpi śabdaṃ vyañjayantaḥ svotpattidesamiva śabdaṃ bhāsayantīti darśanabalādabhyupagamyate nanu prāpyakāri śrotraṃna ca dhvanyutpattideśaḥ śrotreṇa prāpyata iti kathaṃ tasya śrotreṇa grahaṇamtadagrahe ca kathaṃ tadviśiṣṭaśabdagrahaḥ ucyate nāyaṃ śrotratastadviśiṣṭaśabdapratyayaḥkiṃ tu śrotraṃ gi svadeśasthitaṃ śabdaṃ bodhayadapi na deśaviśiṣṭaṃ bodhayati kintu svarūpamātreṇayatastu diśa āgatā dhvanayastayā viśiṣṭaṃ śabdaṃ bodayantisā hi dik śrotraprāptā śakyate śrotreṇa grahītum yadyapi na svātantryeṇa diśaḥ śrotragrāhyatvaṃ tathāpi rāve gṛhyamāṇe tadviśeṣaṇatayā atha ca viṣayeṣu sveṣu gṛhyamāṇeṣu tadviśeṣaṇatayā sarvairapīndriyairgṛhyate  tadvat  tataścāsyāṃ diśi śabda iti viśiṣṭagrahaṇaṃ tāvatsiddham 