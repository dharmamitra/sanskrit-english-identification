śrīgaṇeśāya namaḥ atha vīramitrodayasya samayaprakāśaḥ kopāṭopanaṭatsaṭodbhaṭamaṭadbhrūbhīṣaṇabhrūkuṭibhrāmyadbhairavadṛṣṭi nirbharanamaddarvīkarorvīdharam nīrvāṇārivapurvipāṭavikaṭābhogatruṭaddhāṭakabrahmāṇḍorukaṭāhakoṭi nṛhareravyādapūrvaṃ vapuḥ   saṭāgravyagrendusravadamṛtabinduprativalanmahādaityārambhamphuritagurusaṃrambharabhasaḥ lihannāśācakraṃ hutavahaśikhāvadrasanayānṛsiṃho raṃhobhirdamayatu madaṃho madakalam   saṃsāradhvaṃsikaṃsapramukhasuraripuprāṃśuvaśāvatasabhraṃśī vaṃśīdharo vaḥ pracurayatu ciraṃ śaṃ sa rādhāriraṃsī yaccūḍārūḍhagūḍhāsmatamadhuramukhāmbhojaśobāṃ didṛkṣurguñjābhiḥ sānurāgālikānakaṭanaṭaccandrakavyaktacakṣuḥ   līlābhrāntivisarpadamvaratayā vyagrāddhakāntaṃ padanyāsanyañcadudañcadadrivasudhābhogīndrakūrmādhipam phūtkārasphuradutpatatphaṇikulaṃ riṅgajjaṭātāḍanadhmātavyomagabharidundubhi naṭannavyātsa vo dhūrjjaṭiḥ   kumbhodbhrāntamadhuvratāvalivalaṭjhaṅkārakolāhalaiḥ śuṇḍāsphālanavihvalaiḥ stuta iva vyālairviyatplāvibhiḥ majjatkumbhamahāvagāhanakṛtārambho mahāmbhonidhau herambaḥ kurutāṃ kṛtāmbarakarālambaściraṃ vaḥ śivam   samantātpaśyantī samasamayameva tribhuvanaṃtribhirnnaitrairdderbhirdaśabhirapi pāntī daśa diśaḥ dadhānā pārīndropari caraṇamekaṃ parapadāhatārirvo hanyānmahiṣamathanī mohamahiṣam   vāmān bhindannavāmān bhuvamanu sukhayanpūrayannarthikāmānśrīmān bhīmānukārī bahalabalabharairmedinīmallanāmā āsīdāsīviṣendradyutidhavalayaśā bhūpacakrāvatasaḥsīkāśīrājavaṃśe vidhuriva jaladhau sarvabhūsārvabhaumaḥ   saṅgrāmagrāmakāmo nirupamamahimā sattvaviśrāmadhāmakrāmannevāricakraṃ mihira iva tamo vikramorukrameṇa sārairmerorudārairapara iva girirmedinīmallanenaprakhyātaḥ kṣoṇicakra samajani nupātirmedinīmallanāmā   niryadbhistarjjayadbhirvidhumiva jagatīmarjjunābhairyaśobhiḥsampūryāvāryavīryo viśikhavitaraṇairarjjuno durjjanānām sāmrājyopārjjarnaśrīragaṇitaguṇabhūrarjjunaprāṃśubāhurnāmnābhūdarjjuno smānnarapatiratulo medinīmallabhūpāt   buddhiḥ śuddhimatī kṣamā nirupamā vidyānavadyā manogāmbhīryaikaniketanaṃ vitaraṇe dīnārtinirdāraṇam āsīdarjjunabhūpatervidadheto vidrāvaṇe vidviṣāṃbhūmīnāmavanaṃ ca kāraṇaguṇātkāryaṃ yaśo pyarjjunam   tasmādāvirabhūtprabhūtamahimā bhūmapiterarjjunātsaujanyaikanidhirguṇairanavadhirlāvaṇyavārāṃnidhiḥ bhindan durjanamarjjayan bahuyaśaḥ prauḍhapratāpodayairdurjeyo malakhānanāma nikhilakṣmāmaṇḍalākhaṇḍalaḥ   yasmin śāsati nītibhiḥ kṣitimimāṃ nirvairamāsījjagatpārīndreṇa samaṃ karīndrarabhasārambho pi sambhāvitaḥ śyenaḥ krīḍati kautukī sma vihagaiścikrīḍa nakrairjhaṣaḥ kiṃ vānyadgahane bhavatsaha mṛgaiḥ śārdūlavikrīḍitam   himaviśadayaśo bhiśobhitāśo mahimatirohitavāridhiprabhāvaḥ samajani malakhānataḥ pratāpaistrijagati rudra iva pratāparudraḥ   śuci dhanamarthiṃni sahasā yaśasā samamānane guṇo jagataḥ putre bhūrabhidadhre ceto rudre pratāparudreṇa   jātaḥ pratāparudrātsasamudrāṃ pālayannavanīm kṛtaripukānanadāho madhukarasāhau mahīpatiḥ śuśubhe   pṛthuḥ puṇyābhogairvihitahitayogairanudayatkhalāyogairyogaiḥ kṛtasukatiyogairapi guruḥ bhujastambhālambāsaśayitaviśvambharatayā babhau prauḍhotsāhaḥ sa madhukarasāhaḥ kṣitipatiḥ   prajāgaṇarujāpaho dyutimahodayāviṣkṛtaḥsudhāṃśuriva māṃsalo rasabharaiḥ sabhārañjanaḥ pradīptakumudāvalirdvijapatiśca nakṣatraponṛpo jayati satkṛpo madhukaraḥ kṛtāritrapaḥ   vinyasya vīrasiṃhe bhūpatisiṃhe mahībhāram jñānānalamaladāho madhukarasāho divaṃ bheje   antargambhīratāndhūkṛtaripunivaho nṛtyasaṅgītaraṅgī sanmātaṅgī turaṅgī dharaṇipatirabhūdvīrasiṃho nṛsiṃhaḥ   amuṣya prasthāne sati sapadi nānebhanivahairihaiko pi dveṣī na khalu raṇaśeṣī samajani paraṃ tasthau duḥstho gahanakuharastho pi bhayataḥ kṣipannuccairdikṣu bhramitacakitaṃ cakṣurabhitaḥ   dānaṃ kalpamahīruhopari yaśaḥ kṣīrodanīropari prajñā śakrapurohitopari mahāsāro pi merūpari dāvāgnerupari pratāpagarimā kāmopari śrīrabhṛtsiṃhātikramavīrasiṃhanṛpateḥ kiṃ kiṃ na kasyopari   dānairarthinamarthanāvirahiṇaṃ pratyarthinaṃ ca kṣaṇātkurvāṇe sati vīrasiṃhanikhilakṣmāmaṇḍalākhaṇḍale kāmaṃ cetasi kāmadhenuratanotkalpadrumaḥ kalpitaṃ moghībhūtajaniḥ samāśritakhaniścintāṃ ca cintāmaṇiḥ   bhrāmaṃbhrāmamasambhramaṃ trijagatīvakrāṇi cakre cirāccāraṃ śīlitaviṣṇupādapadavībrahmāṇḍabhāṇḍopari brahmāṇḍaṃ nijamaṇḍamaṇḍalamivācchādyaiva saivādhunā viśveṣāmapi yasya bhāsvarayaśohaṃsī vataṃsīyati   jalakaṇikāmiva jaladhiṃ kaṇamiva kanakācalaṃ manute nṛpasiṃhavīrasiṃho vitaraṇaraṃho yadā tanute   yadā bhavati kuṇḍalīkṛtamahādhanurmaṇḍalastadā nayanatāṇḍavatrujitakhāṇḍavaḥ pāṇḍavaḥ manovitaraṇotsukaṃ vahati vīrasiṃho yadā tadā punarudāradhīrayamavarṇi karṇo janaiḥ   śauryaudāryagabhīratādhṛtidayādānādinānāguṇānurvīdurvahabhāravatyahipatisparddhāladoḥśālini saṃyojyaiva juhārasiṃhadharaṇīdhaureyacūḍāmaṇau majjan brahmaṇi vīrasiṃhasukṛtī tasthau svayaṃ nirguṇaḥ   nadyaḥ svādujalā drumāśca suphalā bhūrurvarā bhūsurā vedadhvānavidhūyamānaduritā lokā viśokā babhuḥ rājannītinirītirīti pitarīvorvīmimāṃ śāsati śrīddhīrajuhārasiṃhanṛpatau bhrūbhaṅgabhagnadviṣi   saṅgarāmotkaṭatāṇḍavodbhaṭabhaṭairārabdhahelāhaṭhaiścaṇḍāḍambarapūritāmbarataṭakṣīrābdhigodhrāvaṭaiḥ bhūbhṛtsiṃhajuhārasiṃhadharaṇījāneḥ prayāṇe raṇe śauryaudāryadhano pi ko nu dharaṇīcakre na cakre bhayam   tāvadvīragabhīrahuṃkṛtiravastāvadgajāḍambarastāvattuṅgaturaṅgariṅgaṇacamatkāraścamūnāmapi tāvattoyamahāmahībhṛdaṭavīdurgagraho vidviṣāṃ yāvannaiva juhārasiṃhanṛpatiryuddhāya baddhotsavaḥ   ayaṃ yadi mahāmanā vitaraṇāya dhatte dhiyaṃ bhiyaṃ kanakabhūdharo ñcati hiyaṃ ca karṇo ṭati dadhīcirapacīyate baliralīkarūpāyate tadātimalināyate sa kila kalpabhūmīruhaḥ   prāsādāgataḍāganāgamaṇibhūdānādinānātapaḥprāgalbhyena mahendracandravaruṇabrahmeśaviṣṇusthalī prācaṇḍyana jitā mitā vasumatī kodaṇḍadorhaṇḍayor jāgarttīti juhārasiṃhanṛpateḥ kutra pratāpo na vā   brahmābhūccaturānanaḥ smaraharaḥ pañcānana ṣaṇmukhaḥ skando bhūpajuhārasiṃhayaśaso gānotsave tyutsukaḥ tasyābhogamudīkṣya bhūdharanabhonadyastrilokī diśaḥ saptadvīpamayī mahī ca vidhinā vijñena nirvāhitāḥ   tuṅgatvādanavāpya daivatataroḥ puṣpāṇi sarvāḥ samaṃśrīmadvīrajuhārasiṃhanṛpaterddānaṃ samānaṃ jaguḥ vrīḍādurvahabhāranirbharanamadgrīve tu devadrumeślāghante sulabhāyamānakusu prāstaṃ bhūri devastriyaḥ   bhīmo yaḥ sahadeva eva pṛtanādurdharṣapārsvā lasanśrībhūmanikulaḥ sadājunamahākhyātiḥ kṣamāmaṇḍale karṇaśrīḥ kṛtavarmabhīṣmaghaṭanāśauṭīryaduryodhanoroṣādeṣa yudhisthiro yadi bhavetkaḥ syādamuṣyāgrataḥ   satkīrtigrāmadāmābharaṇabhṛtajagadvikramādityanāmādhāmno bhūmnā mahimnā vighaṭitaripuṇā vikramopakrameṇa suprāṃśuḥ pīvarāṃsaḥ pṛthubhujaparighastasya vaṃśāvataṃsoviśvodañcatpraśaṃso guṇigaṇahadayānandano nandano bhūt   āśāpūrttiprakurvan karavitaraṇataḥ padminīprāṇabandhuḥprodyaddivyāmbaraśrīḥ sphuṭamahimaruciḥ sarvadādhvastadoṣaḥ jambhārāterihoccairacalasamudayātsuprabhātaprakāśīputro rājñaḥ pavitro racayati sudinaṃ vikramāditya eva   sārthākurvannirarthīkṛtasuraviṭapī cārthisārthaṃ nijārthairvyarthībhūtāripṛthvīpatiramaragurusparddhivarddhiṣṇubuddhiḥ mānairyānādidānairbahuvidhaguṇibhirgīyate yaḥ sabhāyāṃbhrātarjātaḥ sa bhūyaḥ sukavikulamude vikramāditya eva   dānaṃ dīnamanorathāvadhi raṇārambho rināśāvadhikrodho vāgavadhi pratāpayaśasoḥ panthā digantāvadhi dākṣiṇyaṃ kṣitirakṣaṇāvadhi harau bhaktiśca jīvāvadhivyāluptāvadhi vīravikramaraveḥ śreyaḥ paraṃ varddhate   hemādreḥ śriyamanyathaiva kurute cakre ca gaurīṃ tanuṃ kailāśopari śobhate paṭayati spaṣṭaṃ ca diṅmaṇḍalam bhogīndraṃ na dadhe śrutau bala jaṭāgūḍhāṃ ca gaṅgāṃ vyadhāllokānāmayamīśvaro sya yaśasastvaiśvaryamujjṛmbhate   śrīgopācalamaulimaṇḍalamaṇiḥ śrīdūravārānvayeśrīhaṃsodayahaṃsapaṇḍita iti khyāto dvijādhīśvaraḥ yaṃ lakṣmīśca sarasvatī ca vigatadvandvaṃ ciraṃ bhejaturbhoktāraṃ rabhasātsamānamubhayoḥ sānnāḍhayamāḍhayaṃ guṇaiḥ   paṭu dikṣu vidikṣu kurvatīnāṃ naṭalīlāṃ sphuṭakīrttinarttakīnām sphuradadhvaradhūmadhoraṇīha cyutaveṇīti janairamāni yasya   tato nala ivāraṇeratuladhāmabhūrbhūbhujāṃśiromāṇaruromaṇirdharaṇināmavābhruvaḥ rathī bahuguṇī dhanī bhuvi vanīpakaśrīkhanīramāramaṇamiśraṇī paraśurāmamiśro jani   yenāgatva purā purārinagare vidyānavadyārjitāśrīcaṇḍīśvaramagnihotritilakaṃ labdhvā garīyogurum śuddhā saiva mahodyamena bahudhā bhāntī bhavantī sthirātadvaṃsyeṣu kiyanna kalpalatikevādyāpi sūte phalam   āsyāravindamanupāsya gurorapāsyalāsyaṃ caturmukhamukheṣu sahasvatīha sālaṅkṛtiśca sarasā ca guṇānvitā cayasyātanoti rasanopari tāṇḍavāni   aṅke lomalateva sīmani dṛśorekeva rekhāñcanīkastūrīmakarīva bhālaphalake dhāreva mūrdhnyālakī ūrddhvaṃ bhṛṅgaparampareva kabarī saurabhyalobhākulāyasyaivādhvaradhūmadhoraṇirabhūdāśākuraṅgīdṛśaḥ   subhāsurayaśonidheḥ suniravadyavidyānidheḥ sucārukavitānidheḥ smṛtinidheḥ śrutiśrīnidheḥ ayaṃ sukṛtagauravātparaśurāmamiśrāṅgaṇair anūnagarimā piturjagati mitramiśro jani   dharmārthaikaniketanaṃ vidhimayaṃ karmāvanīdarśanaṃsmṛtyambhojamahodayaṃ śrutimayaṃ śrīvīramitrodayam drāksiddhīkṛtakāryasiddhiśatayā śrīvīrasiṃhājñayātene viśvamude pure purabhidaḥ śrīmitramiśraḥ kṛtī   hārītagobhilaparāśaranāradādimunyuktamarthamakhilaṃ hṛdaye vadhārya śrīvīrasiṃhanṛpadeśitamitramiśro vidvanmaṇiḥ prakurute samayaprakāśam   tatra kālaprakāśe tu kramo yamabhidhīyate nityakālasvarūpaṃ prāvkālopādhirathoditaḥ samvatsarāyanartūnāṃ krameṇātha vinirṇayaḥ māsapakṣatithīnāṃ ca krameṇātha nirūpaṇam sāmānyatastithīnāṃ ca grāhyāgrāhyavivecanam pratipannirṇayātpascāt dvitīyāyā vinirṇayaḥ tṛtīyānirṇayasyānte caturthīnirṇayaḥ smṛtaḥ pañcamīnirṇayātpaścātṣaṣṭhīnirṇaya īritaḥ saptamīnirṇayasyānte ṣṭamīsāmānyanirṇayaḥ kṛṣṇajasmāṣṭamī paścādvistareṇa nirūpitā navamīnirṇayo rāmanavamyāścātha nirṇayaḥ mahānavamyāstadanu nirṇayaḥ samudīritaḥ daśamīnirṇayaḥ paścādekādaśyā vinirṇayaḥ dvādaśīnirṇayasyānte trayodaśyā viniscayaḥ sāmānyataścaturdaśyā nirṇayo tha prakīrttitaḥ narasiṃhacaturdaśyā nirṇayo tra prakīrttitaḥ athātraiva prasaṅgena jayantīnāṃ viniścayaḥ jyeṣṭhakārtikamāgheṣu caturdaśryā vinirṇayaḥ śivarātriḥ pāraṇā ca tatrātha parikīrtitā atha pañcadaśīkṛtye śrāvaṇīkṛtyanirṇayaḥ uṣākarma prasaṅgena utsargasamayāstridhā kārttike pañcadaśyāstu nirṇayastadanantaram holikānirṇayaḥ parvanirṇayastadanantaram grahaṇecaikabhakte ca nakte kālasya nirṇayaḥ naktaikabhaktathoḥ prāptau nirṇayastadanantaram ayācitasya nakṣatropavāsasyātha niścayaḥ saṅkrāntinirṇayātpaścānmalamāso nirūpitaḥ malamāse tha kṛtyānāmakṛtyānāṃ ca nirṇayaḥ guruśukrādibālyādau kāryākāryavivecanam śrāddhakāleṣvamāvāsyā aṣṭakānvaṣṭakā tathā aṣṭakāpūrvadivaso vṛddhiḥ pakṣo sitastataḥ āśvayukkṛṣṇapakṣaśca tatraiva bharaṇī tathā trayodaśīcaturdaśyau krameṇeha nirūpite prakīrṇakaśrāddhakālāḥ kāmyaśrāddhadinaṃ tataḥ yugādyāśca yugāntāśca tato manvantarādayaḥ kalpādyā vyatipātaśca vaidhṛtiścāvamaṃ dinam navānnaśrāddhakālaśca navaśrāddhadinaṃ tataḥ pretapiṇḍasya kālaśca tadante parikīrttitaḥpātheyaśrāddhakālaśca prāyaṇottaramīritaḥ asthisañcaṃyane kālo dāne pretodakasya cadaśādamadhye darśasya pāte pretakriyā tataḥ ṣoḍaśaśrāddhakālāśca tadanantaramīritāḥ tithidvaiye pārvaṇādiśrāddhanirṇaya īritaḥ lakṣaṇaṃ cāparāhṇādeḥ kutapasya nirūpaṇam śrāddhavelāpiṇḍadānaniṣiddhasamayāstataḥ prakīrṇakālāḥ pratipadādyā puṇyatithistataḥ nakṣatravārādivaśātpuṇyāśca tithayastataḥ ataḥ paraṃ niśāyāṃ tu kṛtyākṛtyavivecanam catuṣpathasya sevāyā niṣedhastadanantaram varjjanīyāni coktāni tithikālviśeṣayoḥ parvakṛtyaṃ yugadharmā yugavarjvāni cāpyatha kalidharmāḥ kalivarjyānyathoktāni viśeṣataḥ dīkṣākālastatastasyāpavādaḥ parikīrttitaḥ nāmakī ttanakālaścādhānakālāstataḥ param paśoḥ kālastataḥ kālaścāturmāsyeṣṭisāmayoḥ evamatra viśeṣeṇa mitramiśreṇa sūriṇā smṛtīḥ sarvāḥ samālokya samayo tra nirūpitaḥ tatra tāvatkālasadbhāve pramāṇāni śrutyādīni tathāhi tasmātkāla eva dadyātkāle na dadyāditi ṛgvedaśrutiḥ atra kāla ityatra yathākramaṃ vihite pratiṣiddhe ityadhyāhāraḥ taṃ kāle kāla āgate yajataiti yajuḥ tathā samvatsaramāsādikāla āgate vijāyataiti ca ahameva kālo nāhaṃ kālasyaiti ca kāca sandhyā kaścasandhyāyāḥ kālaiti sāmavedaḥ kālaṃ kāla vibhaktiṃ caiti manusmṛtiḥ śrāddhakālāḥ prakīrttatāiti yājñavalkyaḥ tathā dhāraṇādhyānasamādhitrayarūpātsaṃyamaviśeṣādyogino tītādikālaṃ pratyakṣataḥ paśryantīti yogaśāstre pratyakṣamapi mānamuktam sukhamahamasvāpsaṃ na kiñcidavediṣamiti suptotthitasmaraṇānyathānu papattikalpitaṃ sākṣipratyakṣamapi pramāṇamityaupaniṣadāḥ sarvendriyavedya iti jaiminīyāḥ anādireṣa bhagavān kālo nanto jaraḥ paraḥ iti purāṇamapi mānam tasmādasti kālaḥ sa dvividhaḥ akhaṇḍaḥ sakhaṇḍaśca ādya īśvarādbhinna iti tārkikāḥ abhinna iti vedāntino navīnatārkikāśca īśvārabhedeśrutiḥ sa viśvakṛdviśvavidātmayonirjñaḥ kālakālo guṇī sarvavidyaḥ pradhānakṣetrajñapāterguṇeśaḥ sesāramohasthitibandhahetuḥ iti kālakālaḥ  janyasya samvatsarādirūpasya kālasyākalanāt viṣṇudharmottare pianādinidhanaḥ kālo rudraḥ saṅkarṣaṇaḥ smṛtaḥ kalanātsarvabhūtānāṃ sa kālaḥ parikīrttitaḥ karṣaṇātsarvabhūtānāṃ sa tu saṅkarṣaṇaḥ smṛtaḥ sarvabhūtaśamitvācca sa tu rudraḥ prakīrttitaḥ anādinidhanatvena sa mahānparameśvaraḥ iti saṃvatsaranirṇayaetena paratvāparatvābhyāmanumāne ākāśādau vinigamakābhāvādatiriktakālasiddhirityapāstaṃ śrutereva vinigamakatvāt etacca yathātathāstu nāsya kālasyādṛṣṭārthasmaraṇādanyaḥ karmaṇyupayoga iti na nirūpyate  saṃvatsarādirūpastu sūryādigatyavacchinnaḥ karmaṇiporṇamāsyāṃ paurṇamāsyā yajet deśe kāla upāyenaityādiśrutismṛtibhiradhikaraṇatvena viniyuktatvādvicāryate sūryādigatiparicchedyatvaṃ coktamviṣṇudharmottare tasya sūkṣmātisūkṣmasya tathātimahato dvijāḥ mānasaṅkhyā budhairjñeyā grahagatyanusārataḥ iti pratyakṣopalabhyamānanimeṣādikriyāparicchedaśca tatraivalabvakṣarasamā mātrā nimeṣaḥ parikīrttitaḥ ataḥ sūkṣmataraḥ kālo nopalabhyo bhṛgūttama nopalabhyaṃ yathā dravyaṃ susūkṣmaṃ paramāṇutaḥ dvau nimeṣau truṭirjñeyā prāṇo daśa truṭiḥ smṛtaḥ vināḍikā tu ṣaṭ prāṇāstatṣaṣṭayā nāḍikā smṛtā ahorātraṃ tu tatśaṭayā nityameva prakīrttitam triṃśanmuhūrtāsca tathā ahorātreṇa kīrttitāḥ tatra pañcadaśa proktā rāmanityaṃ divācarāḥ tathā pañcadaśa proktā rāmanityaṃ niśācarāḥ uttarāṃ tu yadā kāṣṭhāṃ kramādākramate raviḥ tathā tathā bhavedvṛddhirdivasasya mahābhuja divasaśca yathā rāmavṛddhiṃ samadhigacchati tadāśritamuhūrtānāṃ tathā vṛddhiḥ prakīrttitā ityādi tatra śrutau nimeṣādikālānāṃ saṃvatsarāvayavatvenoktatvādavayavirūpaḥ saṃvatsaraḥ pradhānatvādvicāryate saṃvatsaro nāma samyagvasantyayanartumāsapakṣatithyādayo sminniti vyutpattyādvādaśamāsāḥ saṃvatsaraitiśruteśca dvādaśamāsātmakaḥ kālaviśeṣaḥ sa pañcavidhaḥ saurabārhaspatyasāvanacāndranākṣatrabhedāt tathā ca jyotiḥśāstresaurabṛhaspatisāvanaśaśadharanākṣatrikāḥ krameṇa syuḥ mātulapātālātulavimalavarāṅgāni vatsarāḥ kramaśaḥ iti asyārthaḥ gaṇakaprasiddhyā kaṭapayā vargāḥ śuddhasvaraḥ śūnyārthaḥ tatra vargākṣarasahkhayayāṅkasaṅgrahaḥ tena mātuletyatra pavargātpañcamena makāreṇa pañcasaṅkhyā labhyate ṭabargaṣaṣṭhena takāreṇa ṣaṭsaṅkhayā yavargatṛtīyena lakāreṇa tritvasaṅkhayā evaṃ cāṅkānāṃ vāmato gatiriti prakāreṇa melane sāvanadinānāṃ pañcaṣaṣṭayadhikaśatatrayaṃ saurasaṃvatsaro bhavati evaṃ pātālaśabda ekaṣaṣṭayadhikaśatatrayasaṅkhyāmācaṣṭe tāvatsūryodayaparimito bahispatyaḥ saṃvatsaraḥ evamatulaśabdaḥ ṣaṣṭhyadhikaśatatrayasaṅkhayāmāha tāvatsūryodayaparimitassāvanaḥ savatsaraḥ eve vimalaśabdaḥ catuṣpañcāśadadhikaśatatrayasaṅkhyāmācaṣṭe tāvatsūryodayaparimitaścāndraḥ eva varāṅgaśabdaścaturviṃśatyadhikaśatatrayasaṅkhyāmāha tāvatsūryodayaparimito nākṣatraḥ saṃvatsara iti nanvadhikamāsavānsaṃvatsaraḥ kathaṃ dvādaśamāsātmako dhimāsasya trayodaśatvāditi cet na ṣaṣṭayā tu divasairmāsaḥ kathito bādarāyaṇaiḥ itivacanāt ṣaṣṭidivasātmakasyaikamāsatvena dvādaśasaṅkhyānapāyāt asti trayodaśo māsaiti śrutistu trayodaśadarśāntatvenetyadoṣaḥ ye tu prabhavādiṣaṣṭisaṃvatsarāḥ te bārhaspatyasyaiva bhedāḥ māghaśuklaṃ samārabhya candrākārai vāsavarkṣagau jīvayuktau yadā syātāṃ ṣaṣṭyabdādistadā smṛtaḥ iti viṣṇudharmokteḥ te caprabhavo vibhavaḥ śuklaḥ pramodo tha prajāpatiḥ aṅgirāḥ śrīmukho bhāvo yuvā dhāteśvarastathā bahudhānyaḥ pramāthī ca vikramo tha vṛṣastathā citrabhānuḥ subhānuśca tāraṇaḥ pārthivo vyayaḥ sarvajitsarvadhārī ca virodhī vikṛtiḥ kharaḥ nandano vijayaścaiva jayo manmathadurmukhau hemalambo vilambaśca vikārī śārvarī plavaḥ śubhakṛcchobhanaḥ krodhī viśvāvasuparābhavau plavaṅgaḥ kīlakaḥ saumyaḥ sādhāraṇavirodhakṛt paridhāvī pramādī ca ānando rākṣaso nalaḥ piṅgalaḥ kālayuktaśca siddhārtho raudradurmatī dundubhī rūdhirodgārī raktākṣī krodhanaḥ kṣayaḥ iti ete prabhavādayaścāndrā apīti mādhavaḥ mīnādisthe meṣādisthe vā sūrye saurasaṃvatsarārambhaḥ bṛhaspatimadhyamarāśibhogena bārhaspatyārambhaḥ yatkiñciddivasamārabhya yatkiñcithimārabhya vā cāndrārambhaḥ yatkiñcinnakṣatrādimārabhya sāvanārambhaḥ athaiṣāṃ viniyogaḥ tatra cāndrasya tilakavratābdikaśrāddhādāvupayogaḥ tilakavratamuktambhaviṣyapurāṇevasante kiṃśukāśokaśobhite pratipattithiḥ śuklā tasyāṃ prakurvīta snānaṃ niyamamāsthitaḥ lalāṭapaṭṭe tilakaṃ kuryāccandanapaṅkajam tataḥ prabhṛtyanudinaṃ tilakālaṅkṛtaṃ mukham vidhāryaṃ vatsaraṃ yāvacchaśineva nabhastalam iti atra pratipattithāvupakramavidhānādasya vratasya cāndrasaṃvatsarasādhyatvāvagatiḥ ābdike tu brahmasiddhāntepratisaṃvatsaraśrāddhe māsaścāndramasaḥ smṛtaḥ iti sujanmādivrate sauraḥ viṣṇudharmottarebhagavankarmaṇā kena tiryagyonau na jāyate ityupakramyameṣasaṅgakramaṇe bhānoḥ sopavāso narottamaḥ ityādinā vratasvarūpamabhidhāyavrataṃ caran vatsarametadiṣṭaṃ mleccheṣu tiryakṣu na cāpi janma ityupasaṃhārāt evaṃ yatra saṅkrāntipuraskāreṇa karmāṇyuktvāsaṃvatsaraṃ prakurvītaityuktistatra saṃvatsaraḥ sauro grāhyaḥ brahmahā dvādaśābdaṃ caretityādiprāyaścittādau sāvanaḥ āyurdāyavibhāgaśca prāyaścittakriyā tathā sāvanenaiva kartavyā śatrūṇāṃ cāpyupāsanā itijyotirgargokteḥ bārhaspatyasya tu yavadānādausaṃvatsare tu dādṝṇāṃ tiladānaṃ mahāphalam paripūrve tathā dānaṃ yavānāṃ dvijasattama idāpūrve ca vasrāṇāṃ dhānyānāṃ cānupūrvake itpūrve rajatasyāpi dānaṃ proktaṃ mahāphalam iti viṣṇudharmokteḥ atra samparītyādi vatsaraśabdasyādiḥ tena saṃvatsaraparivatsaretyādipañcanāmakā vatsarā uktā bhavanti eteṣāṃ pañcakasya yugamiti saṃjñā tathā ca prabhavādi prakṛtyabrahmavaivartasaṃvatsarastu prathamo dvitīyaḥ parivatsaraḥ idāvatsarastṛtīyaścaturthaścānuvatsaraḥ idvatsaraḥ pañcamastu kālastu yugasaṃjñakaḥ iti bārhaspatya eva kadācilluptasaṃvatsara ityabhidhīyate tathācavasiṣṭhaḥsahajāṃ gatimāsādya yadyatīcārago guruḥ avaśiṣṭaṃ pūrvarāśiṃ nāyāsyatyupabhuktaye antarbhāvyopabhuktāṃśaṃ vakrānantaritaṃ tadā māsairdvādaśabhirluptasaṃvatsara itīritaḥ sahajāṃ  vakrātīcārabhinnām tathācāyamarthaḥ yadyatīcārago guruḥ pūrvarāśyavaśiṣṭāṃśānāṃ bhogārthaṃ svābhāvikagatimāsthitaḥ punastaṃrāśiṃ naiti tadopabhuktāṃśamaticārabhuktāṃśam antarbhāṃvyārabhya taddinaprabhṛtītiyāvatdvādaśamāsaṃ luptasaṃvatsaro bhavatītyarthaḥ asya kvacidapavādaḥ meṣe jhaṣe vṛṣe kumbhe yadyatīcārago guruḥ na tatra kālalopaḥ syādityāha bhagavānyamaḥ iti parāśaraḥmāsān daśaikā daśa vā prabhujya rāśeryadā rāśimupaiti jīvaḥ bhuhkte na pūrvaṃ na punastathāpi na luptasaṃvatsaramāhurāryāḥ luptasaṃvatsare karmaniṣedho rājamārtaṇḍeatīcāragato jīvastaṃ rāśiṃ naiti cetpunaḥ luptasaṃvatsaro jheyaḥ sarvakarmasu garhitaḥ iti asyāpavādamāhavyāsaḥyadāticāraṃ surarājamantrī karoti govṛśvicamīnasaṃsthaḥ nāyātyasauyadyapipūrvarāśiṃ śubhāya pāṇigrahaṇaṃ vadanti iti saṃvatsaranirṇayaḥ athāyanaṃ nirūpyate tatra yadyapyayanaśabdenaayanaṃ vartma mārgādhvaiti kośāt mārgaṃsāmānyamucyate tathāpyatra saurarttutritayam ayanamucyate tasmādādityaḥ ṣaṇmāsān dakṣiṇenaiti ṣaḍutareṇaiti taittirīyaśruteḥ sauramṛtutrayamupakramya viṣṇudharmottare piṛtutrayaṃ cāyanaṃ syāditi siddhāntaśiromaṇāvapikarkimṛgādiṣaṭke te cāyane dakṣiṇasaumyake staḥ iti asyādityagatipuraskāreṇa vi dhānātsauratvameva kecittu mārgaśīr ṣādiṣaṇmāsā udagayanaṃ jyeṣṭhādiṣṇmāsā dakṣiṇāyanamityāhustatra mūlaṃ jthotiḥśāsre mṛgyamiti mādhavaḥ anayośca saumyadakṣiṇayorviniyogaḥ udagayana āpūryamāṇapakṣe puṇyanakṣatre caulakarmopanayanagodānavivāhādirityādiḥ tathāmātṛbhairavavārāhanārasiṃhatrivikramāḥ mahiṣāsurahantrī ca sthāpyā vai dakṣiṇāyane ityādiḥ tattatprakaraṇoditastatra tatra bodhyaḥ sāmānyataścoktaṃ jyotiṣaratnamālāyāmgṛhapraveśatridivapratiṣṭhāvivāhacaulavratabandhapūrvam saumyāyane karma śubhaṃ vidheyaṃ yadgarhitaṃ tatkhalu dakṣiṇe tu iti ityayananirṇayaḥ atha ṛturnirṇīyate sa ca māsadvayātmakaḥ tathāca taittirīyaśrutiḥdvandvamupadadhāti tasmād dvandvamṛtava iti dvandvaḥ māsadvayam madhuśca mādhavaśca vāsantikāvṛtū śukraśca śuciśca graiṣmāvṛtū nabhaśca nabhasyaścavārṣikāvṛtū iṣaścorjaśca śāradāvṛtū sahaśca sahasyaśca haimantikāvṛtū tapaśca tapasyaścaśaiśirāvṛtū iti śruteḥ atra ca ṛtū iti dvivacanaṃ tadghaṭakamāsadvayābhiprāyeṇa atra ca madhvādiśabdāscaitrādivācakāḥ tathā camādhavīyecaitro māso madhuḥ prokto vaiśākho mādhavo bhavet jyeṣṭhamāsastu śukraḥ syādāṣāḍhaḥ śucirucyate nabhomāsaḥ śrāvaṇaḥ syāt nabhasyo bhādra ucyate iṣaścāśvayujo māsaḥ kārtikaścorjasaṃjñakaḥ sahomāso mārgaśiraḥ sahasyaḥ pauṣasaṃjñitaḥ māghamāsastapaḥ proktastapasyaḥ phālgunaḥ smṛtaḥ iti ete cartavo madhuśca mādhavaścetipūrvādāhṛtaśruteḥ ṣaḍvidhāḥ ṣaḍvā ṛtavaiti śruteśca yattu aitareyibrāhmaṇedvādaśamāsāḥ pañcarttavaiti pañcatvābhidhānaṃ tattatraiva samāhitamhemantaśiśirayoḥ samāsenaiti samāsa ekīkaraṇaṃ tenetyarthaḥ vasantādayo pi pratyekaṃ dvividhāḥ saurāścāndrāśca tatra caitrādīnāṃ cāndratvena tadghaṭitāste cāndrāḥ śrutirapicandramāḥ ṣaḍḍhotā sa ṛtūn kalpayatīti baḍvṛcaśrutauviśvānyanyo bhuvanānyabhicaṣṭe ṛtūnanyo vidadhajjāyate punariti atrābhicaṣṭa ityataḥ sañcārādikriyājanakatvena sūryokteranya ityataścandra eva ṛtuvidhāyaka uktaḥ kecittu punarjjāyate iti liṅgādṛtukalpakatvaṃ candrasyeti tanna sūryasyāpi punaḥ punarjāyamānatvasya śrutāvuktatvāt nanu yadā malamāso bhavati tadā kathaṃ dvimāsaṛturiticetṣaṣṭhyā tu divasairmāsaḥ kathito bādarāyaṇaiḥ iti vacanāt ṣaṣṭidinātmakasya māsasyaikatvāt saurastu viṣṇudharmottaresauraṃ māsadvayaṃ rāmaṛturityabhidhīyate iti viṣṇupurāṇe pidvau māsāvarkajāvṛtū iti baudhāyanenāpimīnameṣayorvā vasantaityuktaḥ yadyapi bodhāyanavākyena vasantamātre sauratva muktaṃ tathāpi viṣṇudharmottaravākyaparyālocanayāgre pi bodhyam eteṣāṃ viniyogastu śrutismṛtipurāṇādiṣu draṣṭavyaḥ tatra śrutiḥvasante brāhmaṇo gnimādadhīta grīṣme rājanya ādadhīta śaradi vaiśya ādadhītetyādiḥ tathā varṣāsu rathakāra iti āśvalāyanaḥhemantaśiśirayoścaturṇāmaparapakṣāṇāmaṣṭamīṣvaṣṭakā iti viṣṇudharmottare pi vasantādiṛtuṣu ṣaṭsu ṣaṇmūrttivrate pṛthakpūjāviśeṣā uktāḥ tatraiva snānānulepanādidānaṃ grīṣme pānakadānaṃ coktam devīpurāṇe tuvarṣāsu tiladānaṃ śaradyannadānam hemantaśiśirayorvastradānamiti mādhavaḥ tathā divyādivyavasthā ṛtuviśeṣapuraskāreṇoktā tatra tatra draṣṭavyeti iti ṛtunirṇayaḥ atha māso nirṇīyate sa ca cāndrasaurasāvananākṣatrabhedena caturvidhaḥ tathācajyotiḥśāsreprathamaḥ sāvano māso dvitīyaścāndra ucyate nākṣatrastu tṛtīyaḥ syātsauro māsaścaturthakaḥ iti etallakṣaṇāni viṣṇudharmottarecandramāḥ paurṇamāsyante bhāskarādatiricyate rāśiṣaṭkaṃ tadā rāmamāsārdhena na saṃśayaḥ bhāgadvādaśakenaivaṃ tithyāṃ tithyāṃ krameṇa tu candramāḥ kṛṣṇapakṣānte sūryeṇa saha yujyate asannikarṣādārabhyāsannikarṣamathāparam candrārkayorbudhairmāsaścāndra ityabhidhīyate sāvane tu tathā māse triṃśatsūryodayāḥ smṛtāḥ ādityarāśibhogena sauro māsaḥ prakīrttitaḥ sarvarkṣaparivartaistu nākṣatro māsa ucyate iti cāndro dvividhaḥ kṛṣṇādiḥ śuklādiśca tatra kṛṣṇādistu udāhṛtaviṣṇudharmottare darśitaḥ śuklādimāhahārītaḥindrāgno yatra hūyete māsādiḥ sa prakīrtitaḥ agnīṣomau smṛtau madhye samāptau pitṛsomakau iti atrendrāgnyagnīṣomapitṛsomaśabdairamāvāsyottarapratipatpaurṇamāsyamāvāsyā upalakṣyante ādyāyāmindrāgniyāgavidhānāt paurṇamāsyā magnīṣomīyavidhānādamāvāsyāyāṃ piṇḍapitṛyajñe somasya pitṛmato vidhānāt tena śuklādirmāsaḥ pratipādito bhavati anayośca vyavasthoktānnikāṇḍamaṇḍanenacāndro pi śuklapakṣādiḥ kṛṣṇādirveti ca dvidhā kṛṣṇapakṣādikaṃ māsaṃ nāṅgīkurvanti kecana ye pīcchānte na teṣāmabhīṣṭo vindhyasya dakṣiṇe iti atra vindhyadakṣiṇataḥ kṛṣṇādiniṣedhāduttarato dvayorapi vikalpaḥ tatrāpi śuklādirmukhyaḥ kṛṣṇādirgauṇaḥ caitre māsi jagadbrahmā sasarja prathame hani śuklapakṣe yamagraṃ tu tadā sūryodaye sati pravartayāmāsa tadā kālasya gaṇanāmapi grahānnāgānṛtūnmāsānvatsarānvatsarādhipān iti brahmapurāṇe māsarttusaṃvatsarārambhokteḥ nahi kṛṣṇādivādināṃ saṃvatsaro bhidyate śuklādinaiva malamāsokteśca kṛṣṇādinā tadasaṃbhavācca yadyapi yatkiṃcittriṃśattithisamudāyātmako māsaścāndra eva bhavati tithighaṭitatvāttathāpi tatra caitrādivyavahārābhāvānnāsau tṛtīyavidhātvena kvacidabhihito dharmaśāstre evaṃ saurādāvapi māsaśabdo gauṇaḥ anyathānekaśaktikalpanāpatteḥ na ca vinigamanāvirahaḥ masyante piramīyante svakalā vṛddhihānitaḥ māsa ete smṛtā māsāstriṃśattithisamanvitāḥ iti siddhāntaśiromaṇinā vṛddhihānibhyāṃ candrakalāparigaṇanasyaiva māsapadapravkattinimittatvapradarśanāt iti kecittu sarvamāseṣu sauracāndrayoreva saura eva vā mukhyo māsaśabda ityāhuḥ tadasat uktasiddhāntaśiromaṇivacanaghirodhāt caturṣvapi māsapadaprayogastu chatrinyāyena dvādaśavidhaputreṣu putrapadaprayogavadaviruddhaḥ gauṇamāsānāmapi vacanāttatra tatra grahaṇamaviruddham nāsti vacanasyātibhāra iti nyāyāt asati viśeṣapramāṇe cāndrasyaiva grahaṇam evaṃ caitrādiśabdā api cāndrasyaiva vācakāḥ anekārthatvasyānyāyyatvāt māsaviśeṣavacanatvācca nakṣatreṇa yuktaḥ kālaḥ sāsmin paurṇamāsīiti saṃjñāyāmiti pāṇinipradarśitayogabalācca na cāyaṃ yogaḥ sauramāse pi sambhavati mīnādisthe savitari kadāciccitrādiyuktapaurṇamāsīyogasambhavepi kanyādhanurmakarasthe savitari aśvinīpuṣyamaghāyuktapaurṇamāsīnāṃ kadācidapyasambhavāt na ca yadā nakṣatrayogo na syāt tadā kathaṃ caitratvamitivācyam kadācidyogasyaiva tathātvāt tathā ca cyavanaḥantyopāntyau trirbhau jñeyau phālgunaśca tribho mataḥ śeṣā māsā dvibhā jñeyāḥ kṛttikādivyavasthayā iti antyopāntyau  āśvinabhādrau etacca tribhatvādikaṃ dvitrinakṣatrayogena yathā kṛttikārohiṇyanyatarayogaḥ kārtikyāṃ mṛgārdrānyatarayogo mārgaśīrṣyāmityādi na ca kārtikīṃ prakṛtyayadā yāmyaṃ tu bhavati kvacittasyāmiti pādme bharaṇīyogasyāpyukteḥ kathaṃ dvibhatvamiti vācyam paurṇamāsyantimakṣaṇe kṛttikārohiṇyanyatarayogasya vivakṣitatvāt caitrādīnāṃ cāndratvaṃ spaṣṭamuktamjyotiḥśāstremeṣādisthe savitari yo yo māsaḥ prapūryate cāndraḥ caitrādiḥ sa tu vijñeyaḥ pūrttidvitve dhimāso ntyaḥ brahmagupto pimeṣagaravisaṅkrāntiḥ śaśimāse bhavati yatra taccaitram evaṃ vaiśākhādya vṛṣādisaṅkrāntiyogena iti anayośca lakṣaṇayoryathā nādhimāsādiṣvavyāptistathā vakṣyate sāvananākṣatramāsayostu caitrādipadaprayogābhāvāttadvacanatvamanāśaṅkyameva mukhyagauṇamāsānāṃ vyavasthābrahmasiddhānteamāvāsyāparicchinno māsaḥ syādbrāhmaṇasya tu saṅkrāntipaurṇamāsābhyāṃ tathaiva nṛpavaiśyayoḥ jyotirgargaḥsauro māso vivāhādau yajñādau sāvanaḥ smṛtaḥ ābdike pitṛkārye ca cāndro māsaḥ praśasyate ābdike  sāṃvatsarike pitṛkārye  ṣāṇmāsikādau tathā sa evaāyurdāyavibhāgaśca prāyaścittakriyā tathā sāvanenaiva kartavyā śatrūṇāṃ cāpyupāsanā uprāsanā  samayapālanam yathā pāṇḍavaḥ kauravāṇām pitāmahaḥdaive karmaṇi pitrye ca māsaścāndramasaḥ smṛtaḥ iti viṣṇudharmottarenakṣatrasatrāṇyayanāni cendormāsena kuryādbhagaṇātmakena iti brāhmetithikṛtye ca kṛṣṇādiṃ vrate śuklādimeva ca vivāhādau ca saurādiṃ māsaṃ kṛtye vinirdiśet iti māsaḥ atha divasaḥsa caturvidhaḥ taduktamviṣṇudharmottaretithinaikena divasaścāndre māne prakīrttitaḥ ahorātreṇa caikena sāvano divasaḥ smṛtaḥ ādityarāśibhogena sauro divasa ucyate candranakṣatrabhogena nākṣatro divasaḥ smṛtaḥ iti rāśibhogenaubhujyamānarāśitriṃśattamena bhāgenetyarthaḥ iti divasaḥ atha pakṣaḥ sadvividhaḥ śuklakṛṣṇabhedāt tathācaṣaṭtriṃśanmatetatra pakṣāvubhau māse śuklakṛṣṇau krameṇa tu candravṛddhikaraḥ śuklaḥ kṛṣṇaścāndrakṣayātmakaḥ iti anayorviniyogamāhāśvalāyanaḥudagayana āpūryamāṇapakṣe kalyāṇe nakṣatre caulakarmopanayanagodānavivāhāḥ tathā hemantaśiśirayoścaturṇāmaparapakṣāṇāmaṣṭamīṣvaṣṭakā ityādi iti pakṣaḥ atha sāmānyatastithirnirṇīyate tatra tithirnāmāmāsaṃjñakasarvānusyūtanityakalāvyatiriktānāṃ pratipaddvitīyādisaṃjñānāṃpañcadaśakalanāṃ madhye ekaikasyāḥ kalāyāścandra maṇḍalasya sūryamaṇḍalena saha paramasannikarṣānantaraṃviprakarṣaḥ paramaviprakarṣānantaraṃ vā sannikarṣo yāvatā kālena bhavati tāvānkāloyathākramaṃ śuklakṛṣṇapakṣagato nirūḍhalakṣaṇayā pratipatdvitīyādiśabdaiḥ pratipādyaḥ tathā coktamskānde prabhāsakhaṇḍeamāṣoḍaśabhāgena deviproktā mahākalā saṃsthitā paramā māyā dehināṃ dehadhāriṇī  asyārthaḥ yā mahāmāyā ādhārarūpā dehināṃ dehadhāriṇī saṃsthitā sā candramaṇḍalasya ṣoḍaśabhāgenapiramitā candradehadhāriṇī amānāmnī mahākaleti proktā kṣayodayarahitā nityā tithisaṃjñakaiva itarā api pañcadaśakalā divasavyavahāropayoginyaḥ kṣayodayavatyaḥ pañcadaśatithayo bhavantīti tithayaḥ ṣoḍaśaivetyaviruddhaṃ vacanamiti amādipaurṇamāsyantā yā eva śaśinaḥ kalāḥ tithayastāḥ samākhyātāḥ ṣoḍaśaiva varānane iti ṣaṭtriṃśanmate pitatra pakṣāvubhau māse śuklakṛṣṇau krameṇa hi candravṛddhikaraḥ śuklaḥ kṛṣṇaścandrakṣayātmakaḥ pakṣatyādyāstu tithayaḥ kramātpañcadaśa smṛtāḥ darśāntāḥ kṛṣṇapakṣe tāḥ pūrṇimāntāśca śuklake iti sā ca tithirdvividhā pūrṇā khaṇḍā ca tatrodayamārabhyodayaparyantā pūrṇā ādityodayavelāyā ārabhya ṣaṣṭināḍikāḥ sampūrṇā iti vikhyātāḥ iti nāradīyokteḥ pratipatprabhṛtayaḥ sarvā udayādodayādraveḥ sampūrṇā iti vikhyātā harivāsaravarjitāḥ iti skāndokteśca kecittu udayādastamayaparyantāyā api sampūrṇatvaṃ dinamātrasādhyeṣu bhāvati trisandhyavyāpinī yā tu saiva pūjyā sadā tithiḥ na tatra yugmādaraṇamanyatra harivāsarāt iti parāśaravacanāt trisandhyavyāpinī prātarmadhyāhnasāyaṃsandhyāvyāpinī na tu prātaḥsandhyādvayaṃ sāyaṃsandhyā cetisaṅkhayāyāḥ pṛthaktvaniveśitvāttisra āhutīrjuhotiitivat trisandhyaṃ yaḥ paṭhedityādau tathā vyutpatteśca tasmādaharmātrasādhyeṣu tanmātravyāpinyapi sampūrṇe tyāhuḥ sampūrṇetarā khaṇḍā tatra sampūrṇā ekadinamātre sattvāttattithiprayuktasya kāryasya itaradine prasakteḥ sandehābhāvānna nirṇeyā  khaṇḍā tu dinadveye sattvāt guṇānurodhena ca pradhānāvṛtteranyāyyatvena tatprayuktasya kāryasya sakṛdanuṣṭeyatvāt vka tadanuṣṭhānamiti sandehānnirṇeyā  bhavati  niṣedhe tu khaṇḍāpyanirṇeyaiva nimittaṃ kālamādāya vṛttirvidhiniṣedhayoḥ vidhiḥ pūjyatithau tatra niṣedhaḥ kālamātrake tithīnāṃ pūjyatānāma karmānuṣṭhānayogyatā niṣedhastu nivṛttyātmā kālamātramapekṣate iti vṛddhagārgyokteḥ atra kālasya nimittatvaṃ nāmānupādeyatvaṃ na tu vāstavanimittatvaṃ sarvasya karmaṇo naimittikatvāpatteḥ na ceṣṭāpattiḥ amāvāsyāyāṃ pitṛbhyo dadyādityādau tatra tatra saptamyādibhiraṅgatvāvagateḥ na ca sāpi nimittasaptamyeveti vācyam upapadavibhaktitaḥ kārakavibhakterbalīyastvāt na caivaṃ sarvavyāpikāmyatvāpattiḥ akaraṇe pratyavāyaśravaṇādinānaimittikatvāt na caivaṃ yatra vīpsāmātraśravaṇaṃ tatra nimittaparatvameva syānna kāmye kālaparateti vācyam nimittatvenaiva śrutasyāpi kālasya upasthitatvādaṅgatvenāpi bodhakābhāvāditikecit vastuto naivopasthitasyāpi tasya kāmye prayoge grahaṇaṃ bārhadgirādivat kintvanyasyaiva yasya kasya cit jyotiṣṭome tu vīpsārahitena vākyāntareṇa vasantaprāptirityanyatra vistaraḥ niṣedhaḥ kālamātrakaityayaṃ na vācaniko rthaḥ kintu nyāyaprāpta ityāhaniṣedhastvityādinā ayamarthaḥ vidhivākyeṣu vidheyārthasya śreyaḥsādhanatvaṃ vākyārthaḥ niṣedheṣu tu kālaviśeṣe rāgaprāptasyānarthahetutvam evaṃ ca ṣaṣṭhīṣu tailamityādau ṣaṣṭhyāṃ tailābhyaṅgakaraṇe narthaprasakteravagaterdvinadvaye pi ṣaṣṭhyāṃ tanniṣedha iti tasmādyāvattithibāvitvena niṣedhasya nirṇītatvānniṣedheṣu khaṇḍā na nirṇeyeti siddham na caivaṃ sarvaniṣedhānāṃ nyāyādeva tātkālikatvasiddhauabhyaṅge codadhisnāne dantadhāvanamaithune jāte ca maraṇe caiva tatkālavyāpinī tithiḥ iti skāndeabhyaṅgādau punarvacanānarthakyamiti vācyam manvādau ca yugādau ca grahaṇe candrasūryayoḥ vyatīpāte vaidhutau ca tatkālavyāpinī kriyā iti skānda eva manvādau tatkālavyāpitvavidhānastutyarthaṃ dṛṣṭāntatayā tadupādānāt tatkālavyāpinī tithirityasyāyamarthaḥ teṣāmabhyaṅgādīnāṃ kālamanuṣṭhānakālaṃ vyāpnotvadhikaraṇatveneti kecittu abhyaṅgādiṣu vi hiteṣveva tatkālavyāpinī tithiranena vacanenoktetyāhuḥ tadasat dantadhāvanamaithunayostithiviśeṣeṣu vidheradarśanāt niṣedhadarśanācceti tatra khajḍāyāmapitattadaharbhāgarūpakālavihiteṣu karmasu tattadaharbhāgarūpakā lavyāpinī eva tithirgrāhyā karmaṇo yasya yaḥ kālastatkālavyāpinī tithiḥ tayā karmāṇi kurvīta hāsavṛddhī na kāraṇam iti vṛddhagājñavalkyokteḥ aharbhāgarūpaḥ karmakālaśca prātaḥsaṅgavamadhyāhnāparāhlasāyāhnarūpasvimuhūrtātmakaḥ lekhāprabhṛtyathādityānmuhūrtāstraya eva ca prātastu sesmṛtaḥ kālo bhāgaścāhnaḥ sa pañcamaḥ saṅgavastrimuhūrto tha madhyāhnastatsamaḥ smṛtaḥ tatastrayo muhūrtāśca aparāhṇo vidhīyate pañcamo tha dināṃśo yaḥ sa sāyāhna iti smṛtaḥ yadyadeteṣu vihitaṃ tattatkuryādvicakṣaṇaḥ iti parāśarokteḥ yastudvedhā tredhā vibhāgaḥ sa yatra karmaviśeṣe vihitastatra grāhyaḥ tasminnasati tu pañcadhāvibhāga eveti dharmaśāstravidaḥ teṣāṃ cāyamāśavaḥ atra hi yadyadeteṣu vihitaṃ tattadatra kurvāditi na vidherya vidhita eva tatsiddheḥ  kintu yadyadyadvihitaṃ kālāpekṣaṃ tattadeteṣviti vidhīyatemaitrāvaruṇaḥ preṣyati cānvāhaitivadapekṣitārthavidheḥ tena sāmānyavidhirayamiti idaṃ copavāsādanyatra tasyāho rātrasādhyatvāditi vakṣyate tataśca pūrvedyureva karmakālavyāptau ekadeśasambandhe vā pūrvaiva ādye kālaśāstralābhāt dvitīye kālamātralābhāt ata eva paratraiva tathātve paraiva dinadvaye vaiṣamyeṇa sambandhe yādhikā saiva sāmyenaikadeśasambandhe tu yatkarma prātarupakramya prātareva samāpyate tatra pradhānopakramakālīnā grāhyā yo yasya vihitaḥ kālaḥ karmaṇastadupakrame tithiryābhimatā sā tu kāryā nopakramojjhitā iti baudhāyanokteḥ nātra yugmavākyapravṛttiḥ yattukarma pūrvamupakramya madhyāhnādau samāpyate tatra vakṣyamāṇayugmavākyādipravṛttiḥ evaṃ dinadvayavyāptāvavthāptau cetyutsargaḥ  madanaratnastu sāmyena vaiṣamyeṇa vā dinadvaya ekadeśasambandhe pi yadyekatraivānuṣṭhānaparyāptaḥ kālastadā tatraiva yadyubhayatra tadā yugmavā  kyādinā nirṇayaḥ  yadi nobhayatra kintu karmaikadeśasambandhastatrāpi yadi samastadopakramavākyāt yadi viṣamastadādhikyenetyāha atha yadyugmavākyādinirṇāyakaṃ taducyate yugmavākyaṃ tāvannigameyugmāgniyugabhūtānāṃ ṣaṇmunyorvasurandhrayoḥ rudreṇa dvādaśīyuktā caturdaśyā ca pūrṇimā pratipadyapyamāvāsyā tithyoryugmaṃ mahāphalam etadvyastaṃ mahādoṣaṃ hanti puṇyaṃ purākṛtam iti yugmaṃ  dvitīyāagnistṛtīyāyugaṃ  caturthībhūtaṃ  pañcamīṣaṭuṣaṣṭhī muniḥ  saptamīvasuraṣṭamī randhraṃ  navamī rudra  ekādaśī yugmāgnyoḥ yugabhūtayoḥ ṣaṇmunyoḥ vasurandhrayoḥ rudradvādaśyoḥ caturdaśīpūrṇimayoḥ amāvāsyāpratipadośca tithyoryugme parasparavedhaḥ tattatkarmādhikaraṇatithyavacchedakatvena samapatito mahāphala iti stutyunnītaḥ kālaviśeṣavidhiḥ etat yugmaṃ vvastam yugmagatāyāḥ pūrvatithestatpūrvatithivedha uttaratitheḥ svottaratithau vedho mahādoṣa iti na hi nindānyāyena pūrvavidhistutiḥ ekavākyatālābhāt na tu svatantraniṣedhakalpanaṃ vākyabhedāpatteḥ na ca vinigamanāvirahaḥ niyamavidhau lāghavāt niṣedhe gauravāt etadyugyavākyaviruddhamaparamāpastambādiṣu yugmavākyampratipat sadvitīyā syād dvitīyā pratipadyutā caturthāsaṃyutā yā ca sā tṛtīyā phalapradā caturthī ca tṛtīyāyāṃ mahāpuṇyaphalapradā ityādi tathā kharvadarpavākyaṃ vyāghrosanasoḥkharvo darpastathā hiṃsā trividhaṃ tithilakṣaṇam kharvadarpāparau pūjyau hiṃsā syāt pūrvakālikī iti kharvaḥ  sāmyam darpo  vṛddhiḥ hiṃsā  kṣayaḥ tathā śuklakṛṣṇapakṣavākyamapi viṣṇudharmottarevajra uvāca nakṣatraṃ devadeveśatithiṃ cārddhavinirgatām dṛṣṭopavāsaḥ kartavyaḥ kathaṃ śaṅkara jānatā īśvara uvāca sā tithistadahorātraṃ yasyāmabhyudito raviḥ tayā karmāṇi kurvīta hāsavṛddhī na kāraṇam sā tithistadahorātraṃ yasyāmastamito raviḥ tayā karmāṇi kurvīta hāsavṛddhī na kāraṇam śuklapakṣe tithirgrāhyā yasyāmabhyudito raviḥ kṛṣṇāpakṣe tithirgrāhyā yasyāmastamito raviḥ iti atra pūrvavākyavihitodayāstamayatithivyavasthārthaṃ śuklakṛṣṇapakṣavākyam kocettudaivakārye tithirjñeyā yasyāmabhyudito raviḥ pitṛkārye tithirjñeyā yasyāmastamito raviḥ iti vacanānusāreṇodayāstamayatithyordevapitryaviṣayatvena vyavasthāmāhuḥ tanna upakramopasaṃhārayorbhinnaviṣayatvāpatteḥ vakṣyamāṇasākalyavacanena daive pyastamayavyāpitvavidhānācca uktavacanasya tu pitrye stamayavyāpinīvidhāna eva tātparyam daiva udayavyāpinyabhidhānaṃ tvanuvādaḥyajñopavītī hi devebhyo dohayatiitivat stuttyarthaḥ tathā sākalyavacanaṃ devalīyamyāṃ tithiṃ samanuprāpya udayaṃ yāti bhāskaraḥ sā tithiḥ sakalā jñeyā snānadānavratādiṣu yāṃ tithiṃ samanuprāpya astaṃ yāti divākaraḥ sā tithiḥ sakalā jñeyā snānadānavratādiṣu atreyaṃ vyavasthā yugmavākyāni daivaviṣayakāṇi kharvadarpavākyaṃ pitryaviṣayam dvitīyādikayugmānāṃ pūjyatāniyamādiṣu ekoddiṣṭādivṛddhyādau hrāsavṛddhyādicodanā iti vyāsanigamavacanāt atra pūjyatāniyamādiṣvityādipadena sakaladaivakarmopādānam ekoddiṣṭādītyādipadenābhyudayikaśrāddhātiriktasa kalapitryopādānam  vṛddhyādītyādipade vātadguṇasaṃvijñānabahuvrīhiṇā yajñopavītādidaivadharmavatāṃ daivaśrāddhādīnāṃ pitryāṇāṃ ca putravṛddhini mittavaśenāniyatakālakatvenānirṇeyatvāt hrāsavṛddhyādītyādipadena sāmyaṃ teṣāṃ codanā kharvadarpavākyamityarthaḥ yugmavākyānāṃ tu mithovirodhe tadaviṣayībhūtatithiṣu ca daśamyādiṣu śuklakṛṣṇavākhyādvyavasthā apekṣitavighānāt ata eva śuklakṛṣṇapakṣavākyopakrame upavāsagrahaṇaṃ daivamātropalakṣaṇam na copavāsa eva śuklakṛṣṇavākyādvyavasthā tadatirikte tuviruddhayugmavākyadvayavirodhāt vikalpa evāstviti vācyam tatra upavāsaprakrame pitayā karmāṇi kurvītaiti bahuvacanena karmamātre tadavagamāt yattu devalavākyaṃ tat yugmavākyādinā pūrvasyāmuttarasyāṃ vā grāhyatvena prāptāyāṃtattadaharbhāge tattithyabhāve titheḥ pradhānatvādaharbhāgasya ca guṇabhūtatvād guṇamukhyavyatikramanyāyenatithāveva kartavyatve prāpte aharbhāge evānuṣṭhānasiddhyarthamiti etacca sākalyavacanaṃ manvādivyatirekeṇa tatra manvādau cetyādiprāgudāhṛtavacanenāpavādāt prācyāstu dvi tīyādikayugmānāmiti pūrvārddhe na vivādaḥ  ekoddiṣṭādivṛddhyādau hrāsavṛddhyādicodanāityatra tu ekoddiṣṭamādiḥ prakṛtiryasya mādhyāhnikaśrāddhasyetyatadguṇasaṃvijñānabahuvrīhiṇā mādhyāhnikaśrāddhānyucyante mukhyaikohiṣṭasyāśaucāntadina evānuṣṭheyatvenānirṇeyatvāt vṛddhyādāvityanena paurvāhṇikaṃ śrāddhamucyate hāsavṛddhī candrasya tayorādirāśrayaḥ kṛṣṇaśuklapakṣau tatsambandhinī codanā śuklakṛṣṇapakṣavākyamityarthaḥ athavā hrāsa vṛddhī kṛṣṇaśuklapakṣau tāvādirnirmittabhūtā yasyāścodanāyā nirṇayasye tyarthaḥ tadayamarthaḥ āparāhṇikaśrāddhātiriktanirṇayaśrāddhe śuklakṛṣṇavākyānnirṇaya iti āparāhṇikaśrāddhe tuyayāstaṃ savitā yāti pitarastāmupāsate tithiṃ tebhyo paro datto hyaparāṅṇaḥ svayambhuvā itihetumannigadayuktapariśiṣṭavākyāt pakṣadvaye pyastamavavyāpinyevayadyapi śuklakṛṣṇavākyaṃ daśamyādiviṣaye daive pi pravartata iti nāsya pitryamātraviṣayatvaṃtathāpi āparāhṇikaśrāddhātiriktaśrāddheṣu śuklakṛṣṇavākyameva nirṇāyakamiti vyavasthārthaṃhrāsavṛddhyādicodaneti vākyamityadoṣaḥ ata eva śuklakṛṣṇavākyayipraśnavākye upavāsagrahaṇaṃ tādṛśapitryopalakṣaṇam kharvadarpādivākyaṃ tu prācyanibandhṛbhiralikhanānnirmūlam samūlatve tu amāvāsyāviṣayameva yadā caturdaśī yāmaṃ turīyamanupṛrayet amāvāsyā kṣīyamāṇā tadaiva āddhamiṣyate iti pariśiṣṭaikavākyatvāt yadapikarmaṇo yasya yaḥ kālaiti vākye hrāsavṛddhī na kāraṇamityatra hrāsavṛddhigrahaṇaṃ tadapi śuklakṛṣṇaparamevetyāhuḥ tanna hāsavṛddhipadasya pūrvārddhepasthitatithigatahrāsavṛddhiparatve sambhavati atyantānupasthitacandrahrāsavṛddhiparatvasyāyuktvāt yajñaparatve lakṣaṇāpatteśca kiñca pūrvārddhe yugmavākyaṃ daiva eveti niyamavidhānāt  upakramānurodhenottarārddhe pi pitrya eva śuklakṛṣṇavākyamiti niyamaucityāttadatikrameṇa pitrye śuklakṛṣṇavākyamevetiniyamakaraṇe vairūṣyāpatteḥ  etena yat vivekatithitatvayorekoddiṣṭādītyādipadena pārvaṇagrahaṇāt vṛddhyādītyādipadena kṣayasāmyayogrīhaṇāt hāsavṛddhyādītyādipadena yayā  itivākyasya grahaṇādekoddiṣṭe paviṇe ca tithivṛddhikṣayasāmyaprayuktasandehe sati śuklakṛṣṇapakṣavākyāstamayavākyābhyāṃ krameṇa nirṇaya ityuktaṃ tadapāstam vairūpyāpatteḥ samānatvāt kiñca vṛddhyādāvitipadena sandehapratipādanaṃ vyarthaṃ sarvanirṇayavākvānāṃ sandeha eva pravṛtteḥ teṣu satsvapi karmakālavyāpto satyāṃ sandehābhāvānna sandehotthāpakatvamapi teṣāṃ kintu tithikhaṇḍatvasyaivetyuktam yā ca yayāstamityādeḥ pārvaṇaviṣayatvena vyavasthā sāpyayuktā asya hi satyapi aparāhṇasamabhivyāhārepūrvāhṇe daivikaṃ kāryamaparāhṇe tu paitṛkam tathā śrāddhasya pūrvāhṇādaparāhṇo viśiṣyate ityādivākyaparyālocanayā dvidhāvibhaktadināparāhnaviṣayatvāt sakalapitryaviṣayatve pi na kāpi kṣatiḥ ekoddiṣṭāderapi hi kutapapūrvārddha upakrame pi tādṛśāparāhṇa eva samāpyamānatvāt evaṃ cadevakārye tithirjñeyā yasyāmabhyudito raviḥ pitṛkārye tithirjñeyā yasyāmastamito raviḥ udite daivataṃ bhānau pitryaṃ cāstamite ravau dvimuhūrtaṃ triranhaśca sā tithirhavyakabyayoḥ ityādisāmānyavacanānyupapadyante anyathā pārvaṇamātraviṣayatve saṅkocāpatteḥ na copakramaprabhṛtisamāptiparyantaṃ pārvaṇa evāparāhṇasambandhāt yayāstaṃitivacanasya tadviṣayatvamevāstviti vācyam śuklapakṣagatapārvaṇasyāpi pūrvahṇa evopakramāt upakramaprabhṛtisamāptiparyantamaparāhvasambandhābhāvāt śuklapakṣasya pūrvāhṇe śrāddhaṃ kuryādvicakṣaṇaḥ kṛṣṇapakṣe parāhṇe tu rauhiṇaṃ tu na laṅghayet iti pārvaṇaṃ prakṛtyābhidhānāt tasmāt yayāstamityādi na pārvaṇe stamayavyāpitithividhāyakaṃ kintu sarvapitrye kharvadarpavākyaprāptāstamayavyāpitvānuvādamātram etenadaive karmaṇi samprāpte yasyāmabhyudito raviḥ sā tithiḥ sakalā jñeyā pitrye rthe cāparāhṇikī iti mārkaṇḍeyavacanamapi satyapyaparāhṇasamabhivyāhāre sarvapitryaviṣayatvenaiva vyākhyātam tasmāduktayuktyā pitrye kharvavākyātdaive yugmavākyātyugmavākyavirodhe tadaviṣayatithiṣu ca śuklakṛṣṇavākyānnirṇaya iti siddham  yatra pūrvaviddhīyā grāhyatvaṃ yugmādivākyādavagataṃ yathā ddhitīyāviddhāyāstṛtīyāyāstatra tṛtīyāyā dvitīyādināstamayāt pūrvaṃ trimuhūrtāyāstato  dhikāyā vā sattve evāgrāhyatvam  na tu tato nyūnāyāḥ sattve evaṃ yatra uttaraviddhāyā grāhyatvaṃ yugmādivākyādavagataṃ yathā tṛtīyāviddhāyā dvitīyāyāstatradvitīyāyāstṛtīyādine udayādurdhvaṃ trimuhūrtāyāstato dhikāyā vā sattve eva tat na tu tato nyūnatve pakṣadvaye pi thithayastithiṃ pūrvāṃ tathottarām tribhirmūhūrtairvidhyanti sāmānyo yaṃ vidhiḥ smṛtaḥ iti paiṭhīnasivacanātudite daivataṃ bhānau pitryaṃ cāstamite ravau dvimuhūrtaṃ trirahnaśca sā tithirhavyakavyayoḥ itiviṣṇudharmottaravacanācca astamite ityādikarmaṇi ktaḥ astaṃ gantumārabdha ityarthaḥ astamayottaramanho sattvāt atrodayavyāpinyā dvimuhūrtasattāstamayavyāpinyāstrimūhūrtasattā vidhīyate na tu havye yodayavyāpinī kavye yāstamayavyāpinī tasyā dvitrimūhūrtasattoddeśyaviśeṣaṇasyābivakṣitatvāt ata evayāṃ prāpyāstamupaityarkaḥ sā cet syāt trimuhūrtagā dharmakṛtyeṣu sarveṣu sampūrṇāṃ tāṃ vidurbudhāḥ iti śivarahasye sāmānyato dharmakṛtyeṣvityuktam viṣṇudharmaṃvākye ca dvimuhūrtagrahaṇamanukalpatvena draṣṭavyam trimūhūrtā na kartavyā yā tithiḥ kṣayagāminī dvimuhūrtāpi kartavyā yā tithirvṛddhigāminī iti dakṣavacane piśabdaśravaṇātpūrvārddhe kṣayagāminyāstrimuhūrtāyā niṣedhasya prāptipūrvakatvena vṛddhisāmyayostrimuhūrtagrāhyatvaliṅgācca  vastutastu pūrvottarārddhayorekavākayatārthamuttarārddhagatāpiśabdānu ṣaṅgeṇa dvimuhūrtānukalpastutyarthatvameva yuktaṃ na tu svatantro niṣedho  vā kyabhedāpatteḥ  etenāyaṃ svatantro niṣedhaḥ atastatra caturthamuhūrtasparśinī grāhyā iti mādhavoktamapyapāstam  evaṃ yatra pūrvaviddhottaraviddhā vā niṣidhyate tatrāpi yadi pūrvatithirvodhikā yathā pratipat dvitīyāyāstatra pratipadūdayānantaraṃ trimuhūrtā  tato dhikā vottaratithervedhikā yadi uttaratithirvedhikā yathā dvitīyā pratipadastatra dvitīyā pratipadidane stamayātprāk trimuhūrtā tato dhikā vā na tato nyūneti pakṣadvaye pi tithayastithiṃ pūrvāṃ tathottarām tribhirmuhūrtairvidhyanti sāmānyo yaṃ vidhiḥ smṛtaḥ itipaiṭhīnasivacanāt yāni tuvratopavāsadānādau ghaṭikaikāpi yā bhavet tathāādityodayavelāyāṃ yā stokāpi tithirbhavet  ityādīni trimuhūrtanyūnāyā api sampūrṇatvapratipādakāni tānyaṣṭākapāla āgneyādhikaraṇanyāyena trimuhūrtavedhastāvakāni stokāpītyapiśabdopādānādityalam ayaṃ ca nirṇayo horātrasādhyopavāsādikarmātiriktaviṣayaḥ  upavāsādau tu yā pūrvadine śuddhā satyuttaradine nāsti trimuhūrtanyūnāsti vā tatrāyugmāpi pūrvaiva trimuhūrtanyūnāyā yuṣmaśāstrāviṣayatvāt yā tu pūrvadine trimuhūrtaviddhottaradine trimūhūrtā tato dhikā vā tatra yugmavākyānnirṇayaḥ na cottarāyā yugmavākyavi ṣayabhūtatve pi pūrvaiva kāryā pūrvadine horātrakālavyāpitvāditivācyam yugmatvenopakramakālīnatvena ca balīyastvātupavāsasya ca saṅkalparūpatvāt tasya caprātaḥ saṅkalpayedvidvānitivacanena prātaḥkāle vidhānenottaratitheḥ prathānakālatvācceti kecid vadanti hemādrimadanaratnayostūpavāse tu yatra pūrvatithividdhottarā niṣiddhā yathā pratipadviddhādvitīyā tatra trimuhūrtanyūnayāpi pratipadā viddhā dvitīyā yadyuttaradine trimuhūrtanyūnāpyasti tadottaraiva ghaṭikārghaṃ tribhāgaṃ vā svalpaṃ vā dūṣayottithim pañcagavyaghaṭaṃ pūrṇaṃ surāyā binduko yathā tathāsarvaprakāravedho yamupavāsasya dūṣakaḥ tathā upavāsaṃ prakramyaghaṭikāmātravedho pi duṣayatyuttarāṃ tithim itiṣaṭtriṃśanmatanigamasmṛtyantarairdūṣakavedhokteḥ udaye tūpavāsasya naktasyāstamaye tithiḥ tathāvratopavāsaniyame ghaṭikaikāpi yā bhavet udaye sā tithirgrāhyā viparītā tu paitṛke ādityodayavelāyāṃ yālpāpi ca tithirbhavet pūrṇā ityeva mantavyā prasūtā nodayaṃ vinā ityādibaudhāyananigamādivacanaiḥ svalpāyā api udayagāminyā grāhyatvābhidhānāt yadā tūttaradine svalpāpi na labhyate tadā niṣiddhapūrvatithividdhāpyupoṣyā aviddhāni niṣiddhaiścenna labyante dināni tu muhūrtaiḥ pañcabhirviddhā grāhyaivaikādaśī tithiḥ tadardhaviddhānyanyāni dinānyupavasennaraḥ iti ṛṣyaśṛṅgokteḥ niṣiddhairaviddhāni cenna labhyanta ityanvayaḥ pañcamuhūrtaviddhāyā ekādaśryā grāhyatvaṃ ca yadā daśamī pañcamuhūrtā paradine ekādaśī dvimuhūrtā dvādaśī ca kṣayaṃ gatā tadā jñeyam aruṇodayamārabhya pañcamūhūrtavedha iti madanaratne tadarddhaviddhānīti tu niṣiddhavedhopalalakṣaṇam ghaṭikārddhaṃ tribhāgaṃ vetyādivākyānusārāt yatra tu pūrvaviddhā grāhyetyuktaṃ tatra trimuhūrtavedha eveti viśeṣa iti yuktam  iti śrīmatsakalasāmantacakracūḍāmaṇimarīcimañjarīnirājitacaraṇakamalaśrīmanmahārājādhirājapratāparudratanūjaśrīmanmahārājamadhukarasāhasūnuśrīmanmahārājādhirājacaturudadhivala yavasundharāpuṇḍarīkavikāsadinakaraśrīvīrasiṃhadevodyojitaśrīhaṃsapaṇḍitātmajaśrīparaśurāmamiśrasunusakalavidyāpārāvārapārīṇadhurīṇajagaddāridryamahāgajapārīndravidvajjanajīvātuśrīmanmitramiśrakṛteśrīvīramitrodayābhidhanibandhe samayaprakāśe sāmānyatithinirṇayaḥ pratipannirṇayaḥevaṃ sāmānyatastithau nirṇītāyāṃ viśeṣatastithirnirṇīyate tatra pratipattāvannirṇīyate tasyā mukhyatvāt pratipadupavāseṣu śuklā kṛṣṇā vā pūrvaiva pratipat pañcamī caiva upoṣyā pūrvasaṃyutā iti jābālivacanāt pratipat pcamī bhūtā sāvitrī vaṭapūrṇimā navamī daśamī caiva nopoṣyāḥ parasaṃyutāḥ iti brahmavaivartte paraviddhāyā niṣedhācca yattupratipat sadvitīyā syāt dvitīyā pratipadyutā ityāpastambavacanaṃ tadupavāsetaradaivakarmaviṣayam upavāse pi anaparāhṇikapratipadviṣayaṃ ca vakṣyamāṇavacanānusārāt idaṃ copavāsetaradaivakarmaṇyuttaraviddhāyā grahaṇaṃ tat kṛṣṇapakṣe śuklapakṣe pratipadyapyamāvāsye tipūrvaviddhāyā eva vidhānāt na caitadapyupavāsamātra upasaṃhribatāmiti vācyam śuklapakṣapratinmātraviṣayayugmavacanasya viśeṣyatve śuklakṛṣṇobhayasādhāraṇerupabāsavākyairupasaṃhārāyogāt na ca sāmānyavākyānyeva viśeṣarūpeṇa yugmavākyenopasaṃhriyantāmitivācyam tanmate yugmavākyasya upavāsātiriktadaivakarmaviṣayatvasyāpyavaśyavācyatvāttenaivopavāse pisiddhau sāmānyavacanānarthakyāpatteḥ mādhavācāryāstu upasaṃhārameva matvāpastambavākyāt kṛṣṇopavāse pyuttaraiva grāhyetyāhuḥ daivāntareṣu tu kṛṣṇāyā uttaraviddhātvaṃ śuklāyāśca pūrvaviddhātvamavivādameva idaṃ cīpavāse daivāntareṣu ca śuklāyāḥ pūrvaviddhātvaṃ na sāyaṃ trimūhurttasattve kintu āparāhṇikyā eva pratipatsammukhī kāryā yā bhavedāparāhṇikī iti skandokteḥ yattu gauḍaiḥ etasya vacanasya nirmūlatvaṃsamūlatve āparāhṇikapitryaviṣayatvaṃ yacchabdayogāt vacanāntaraprāptāṃ pitrya āparāhṇikīmuddiśya sammukhītvasya lāghavena vidhānādityuktam tanna tathātve pratipatpuraskāreṇa sammukhītvavidhānānarthakyāpatteḥ pratipat saiva vijñeyā yā bhavedāparāhṇikī daivaṃ karma tayā kāryaṃ pitryaṃ ca manurabravīt iti mādhavodāhṛtavyāsavacanavirodhācca yadapi ca yacchabdayogādāparāhṇikyā uddeśyatvamuktam tadapyayuktam uktayuttyā sammukhīmuddiśyāparāhṇikatvasyaiva vidheyatvāvagamāt yacchabdayogastu vyavahitakalpanayāpi na duṣyatiyadāhavanīye juhotiitivat yadā tu sammukhyāparāhṇikī na labhyate tadottaraivapratipat sadvitīyā syātitisāmānyavacanāt mādhavastu tatrāpi sāyānhavyāpinyā grāhyatvamāhānukalpatvāt śeṣaṃ tu sāmānyanirṇayādavaseyamiti caitraśuklapratipattu saṃvatsarārambhādiprayuktābhyaṅgādāvaudayikī grāhyā caitre māsi jagata brahmā sasarja prathame hani śuklapakṣe samagraṃ tu tadā sūryodaye sati iti brāhmokteḥ dinadvaye tatsattvāsattvayoḥ pūrvaiva caitrasitapratipadi yo vāro rkodaye sa varṣeśaḥ udayadvitaye pūrvā nodayayugale pi pūrvā syāt iti jyotirnibandhadhṛtavacanāt vatsarādau vasantādau balirājye tathaiva ca pūrvaviddhaiva kartavyā pratipat sarvadā budhaiḥ iti vṛddhavaśiṣṭhokteśca navarātrārambhapratipattuamāyuktā na kartavyā pratipaccaṇḍikārcane muhūrtamātrā kartavyā dvitīyādiguṇānvitā iti devīpurāṇavacanāt tisro hyetāḥ parāḥ proktāstithayaḥ kurunandana kārttikāśvayujormāsoścaitre māsi ca bhārata iti pratipadamupakramya brahmapurāṇācca parayutā kāryā yattudevīpurāṇeśṛṇu rājan pravakṣyāmi caṇḍikāpūjanakramam āśvinasya site pakṣe pratipatsu śubhe dine ityupakramyaśuddhe tithau prakartavyaṃ pratipaccordhvagāminī ādyāstu nāḍikāstyaktvā ṣoḍaśa dvādaśāpi vā aparāṅṇe ca kartavyaṃ śuddhe santatikāṅkṣibhiḥ ityāparāhṇikyā grāhyatvamuktaṃ tat paradine pratipado bhāve jñeyam pūrvaviddhā tu yā śuklā bhavet pratipadāśvinī navarātravrataṃ tasyāṃ na kartavyaṃ śubhecchunā iti mārkaṇḍeyadevīpurāṇayoḥ pūrvaviddhāniṣedhācca viśeṣo navarātre tra vakṣyate balyutsavapratipattu pūrvāvatsarādau vasantādauiti pūrvodādṛtavacanāt pūrvaviddhā prakartavyā śivarātrirbalerdinam iti pādmokteśca anyaviśeṣo dīpotsave vakṣyate holākā pratipat audayikī pravṛtte madhumāse tu pratipadyudite ravau iti bhaviṣyokteḥ ubhayatra tathātvātathātvayostu vatsarādau vasantā dāviti vacanāt pūrvaiva iyaṃ kāmapūjāyāṃ prātaryutā grāhyā vṛtte tuṣārasamaye sitapañcadaśyāṃprātarvasantamaye samupasthite ca samprāśya cūtakusumaṃ sahacandanenasatyaṃ hi pārthapuruṣo tha samāṃ sukhī syāt iti purāṇasamuccayokteḥ bhādraśuklapratipanmahattapavrate rudravratatvāt pūrvā grāhyā rudravrateṣu sarveṣu kartavyā sammukhī tithiḥ iti brahmavaivarttokteḥ atha dvitīyā nirṇīyate sā ca sarvaṃdaivakāryeṣu śuklā parā kṛṣṇā tu pūrvā grāhyā yugmāgnītiparaviddhāgrāhyatvapratipādakasya nigamavākyasyapratipat sadvitīyā syād dvitīyā pratipadyutā ityāpastambavacenenapratipat sammukhī kāryā dvitīyā dvijasattama iti brahmavaivartavacanena ca virodheśuklapakṣe tithirgrāhyā yasyāmabhyudito raviḥ kṛṣṇapakṣe tithirgrāhyā yasyāmastamito raviḥ iti mārkaṇḍeyavākyena vyavasthāvidhānāt  kecittu yugmāgnīti vākyecaturdaśyā ca pūrṇimāiti paurṇamāsīsamabhivyāhārāt sarvaṃ vākyaṃ svata eva śuklapakṣaviṣayamiti na śuklapakṣe ityasya vyavasthāpakatvamiti vadanti tattu samabhivyāhārarūpasannidhivaśena sāmānyaviṣayayugādiśruti saṅkocāyogāt pratipadyapyamāvāsyetipakṣadvayavartyamāpratipatsamabhivyāhārāccāyuktamiti pūrvoktaiva vyavasthā jyāyasī nanvevaṃ yugmādivākyānāṃ sarvadaivakāryatithiviṣayatveekādaśyaṣṭamī ṣaṣṭhī dvitīyā ca catudrdaśī trayodaśī amāvāsyā upoṣyāḥ syuḥ parānvitāḥ ityupavāsamātraviṣayakaparānvitāgrāhyatvapratipādakaviṣṇudharmottaravākyānarthakyaṃ syāt etadvacanābhāve hitṛtīyaikādaśī ṣaṣṭhī tathā caivāṣṭamī tithiḥ vedhādadhastāddhanyustā upavāse tithīstvimāḥ iti nāradīyavākye tṛtīyāyā dvitīyādūṣakatvābhidhānadvārā upavāse paraviddhadvitīyāyā niṣedhāt sā upavāsātiriktadaivaviṣayaiva syāt viṣṇudharmottaravākyena ca upavāsa eva punaḥ parānvitāvidhāne sati vidhiniṣedhayorvirodhe sati śuklakṛṣṇavākyābhyāṃ vyavasthāpanāt  tathācātra upavāsagrahaṇasya upalakṣaṇamātraparatayā paraviddhāyāḥ pūrvaviddhāyāśca śuklakṛṣṇapakṣavyavasthayā sarvadaivaviṣayatvaṃ siddhaṃ  bhavati  evaṃ sarvatra sāmānyato nirṇīte rthe viśeṣato niṣedhe punarviśeṣavidhānasya idameva prayojanaṃ draṣṭavyam yacca kṛṣṇadvitīyāyāḥ pūrvaviddhāyā grāhyatvamuktaṃ tat pūrvāhṇasaṃsparśe satyeva pratipat sammukhī kāryā yā bhavedāparāhṇikī paurvāhṇikī ca kartavyā dvitīyā tādṛśī vibho iti skandapurāṇavacanāt castvarthe tādṛsī sammukhī pūrvaviddhetyarthaḥ asya ca vākyasya paurvāhṇikatvapūrvaviddhatvobhayavidhānaparatve gauravaprasaṅgāt yatra pūrvaviddhatvaṃ prāptaṃ tatraiva paurvahṇikatvavidhānāt kṛṣṇapakṣaviṣayatvameva asmiṃśca vākhye yadyapi pūrvāhṇāparāhṇaśabdadarśanāt dvedhā vibhāga eva pratibhāsate  tathāpi sāyānhamātravyāpinyāmavidyamānasyāparāhṇikatvasya dvedhāvibhāgapakṣe sambhavāt pañcadhāvibhāgapakṣopādānenaivāparāhṇikatvamupapādanīyam tathā ca tatsāhacaryāt paurvāhṇikatvamapi pañcadhāvibhāgapakṣeṇaivaanhaḥ pūrvo bhāgaḥ pūrvāhṇa ityevaṃ vyutpattyā prātaḥkālasambandhitvameva vyākhyeyam nanvevaṃ vyākhyāne etasyāḥ śuddhatvādeva grāhyatvaṃ prāptamiti vacanāmidamanarthakaṃ syāt maivam  etadvacanābhāve hi yā pūrvedyuḥ sarvaṃ prātaḥ kālaṃ parityajya pravṛttā paredyuśca trimuhūrtā tato dhikā vā sā kṛṣṇapakṣagatatvena pūrvaiva  grāhyā syāt  etadvacanasattvetu tasyāḥ paurvāhṇikatvābhāvāt  paredyuśca paraviddhāvacanānāṃ yugmāgnītyādīnāṃ pravṛtteḥ parasyā eva grāhyatvasiddhirityasya vacanasya prayojanaṃ vyatirekataḥ siddhaṃ bhavati nanu yugmādivākyānāṃ śuklakṛṣṇavākyābhyāṃ śuklakṛṣṇaviṣayatvena vyavasthāpitānāṃ kathaṃ kṛṣṇapakṣe pravṛttiḥ  ucyate yugmādivākyānāṃdvitīyā pratipadyutāityādivacanairvirodhe khalu śuklakṛṣṇavākyayorvyavasthāpakatvam yadā tu tāni vacanāni paurvāhvikītyanena vi śeṣavacanena sambadhyante yā pratipadyuktāgrāhyā sā paurvāhṇikītyevamarthatayā tadā etādṛśānāmeva yugmāgnivākyavirodhāt śuklakṛṣṇapakṣaparatayā vyavasthāpanam  yā tu sarvaṃ prātaḥ kālaṃ parityajya pravṛttā paradine ca trimuhūrtā tato dhikā ca tasyāṃ pūrvaviddhāgrāhyatvavacanābhāvāt bhavedeva yugmavākyānāṃ pravṛttiriti yā tu paredyustrimuhūrtanyūnā sā pūrvāhṇasaṃsparśābhāve pi pūrvaiva grāhyā sandehābhāvātparaviddhāvacanānāmapravṛtteśca prācyāstu idaṃ vacanaṃ na likhanti mādhavānantabhaṭṭamate tu sarvā dvitīyā parā tathā camādhavaḥpūrvedyurasatī prātaḥ paredyustrimūhūrtagā sā dvitīyā paropoṣyā pūrvaviddhā tato nyathā iti śrāvaṇādimāsacatuṣṭayāsitapakṣadvitīyāsu aśūnyaśayanākhye vrate candrodayavyāpinī grāhyā tasya candrodaye vidhānāt candrodayavratatvaṃ cāsyacandrāya cārghyo dātavyo dadhyakṣataphalādibhiḥ iti purāṇāntaravacanāt vrataṃ coktambhaviṣyeaśūnyaśayanaṃ nāma dvitīyāṃ śṛṇubhārata yāmupoṣya na vaidhavyaṃ strī prayāti narādhipa iti atropoṣyetyanenopāsanamuktaṃ na tu bhojananivṛttiḥ naktaṃ praṇamyāyatane hariṃ bhuñjīta vāgyataḥ itipurāṇāntare naktabhojanavidhānāt dinadvaye candrodaye tatsattvāsattvayoḥ paraiva caturṣvasitapakṣeṣu māseṣu śrāvaṇādiṣu aśūnyākhyaṃ vrataṃ kuryājjayayā tu phalādhikam itipurāṇāntare jayāyuktāvidhānāditi madanaratnaḥ kārttikaśukladvitīyā yamapūjāyāmāparāṅṇikī grāhyā ūrje śukladvitīyāyāmaparāhṇe rcayedyamam itiskāndokteḥ bhaviṣyeprathamā śrāvaṇe māsi māsi bhādre tathā parā tṛtīyāśvayuje māsi caturthī kārtike bhavet śrāvaṇe kaluṣā nāma tathā bhādre ca gīrmatā āśvine pretasañcārā kārttike yāmyakā matā ityuktvā grathamāyāṃ vrataṃ dvitīyāyāṃ sarasvatīpūjāṃ tṛtīyāyāṃ śrāddhamuktvā caturthyāmuktamkārttike śuklapakṣasya dvitīyāyāṃ yudhiṣṭhira yamo yamunayā pūrvaṃ bhojitaḥ svagṛhe rcitaḥ ato yamadvitīyeyaṃ triṣu lokeṣu viśrutā asyāṃ nijagṛhe viprana bhoktavyaṃ tato naraiḥ snehena bhaginīhastādbhoktavyaṃ puṣṭivarddhanam dānāni ca predayāni bhaginībhyo vidhānataḥ sarvā bhaginyaḥ sampūjyā abhāve pratipannakāḥ pratipannakāḥ  bhaginītve parikalpitā iti hemādriḥ iti dvitīyānirṇayaḥ atha tṛtīyānirṇayaḥ rambhātṛtīyātiriktā tṛtīyā upavāsādisakaladaiveṣu caturthīyutā grāhyā taduktambrahmavaivartterambhākhyāṃ varjayitvā tu tṛtīyāṃ dvijasattamāḥanyeṣu sarvakāryeṣu gaṇayuktā praśasyate gaṇaḥ  caturthī āpastambaḥcaturthīsaṃyutā yā ca sā tṛtīyā phalapradā avaidhavyakarī strīṇāṃ putrapautrapradāyinī atra caturthīyutatṛtīyāyāḥ praśaṃsāśravaṇena vidheyatāvagamyate dvitīyāyuktatṛtīyāyā niṣedhaśca śrūyate tathā caskandapurāṇedvitīyayā tu yā viddhā tṛtīyā na kadācana kartavyā vratibhistātadharmakāmārthatatparaiḥ vihāyaikāṃ tu rambhākhyāṃ tṛtīyāṃ puṇyavardhinīm taccātra ṛṣibhiḥ prorkta vacanaṃ kṛttikāsuta brahmavaivarte catṛtīyā tu na kartavyā dvitīyopahatā vibho dvitīyayā yutāṃ tāṃ tu yaḥ karoti narādhamaḥ saṃvatsarakṛteneha naro dharmeṇa mucyate tathādvitīyāśeṣasaṃyuktāṃ kurute nṛpasattama sa yāti narakaṃ ghoraṃ kālasūtraṃ bhayaṅkaram dvitīyāśeṣasaṃyuktāṃ yā karoti vimīhitā sā vaidhavyamavāpnoti pravadanti manīṣiṇaḥ skandapurāṇetṛtīyā tu na kartavyā dvitīyāsaṃyutā tithiḥ yā karoti vimūḍhā strī puruṣo vā śikhidhvaja dvitīyāsaṃyutāṃ tātapūrvadharmādvilupyate vidhavātvaṃ durbhagatvaṃ bhavennaivātra saṃśayaḥ kalākāṣṭhāpi yā caiva dvitīyā sampradṛśyate sā tṛtīyā na kartavyā kartavyā gaṇasaṃyutā ya icchetparamaṃ guhyaṃ bratakarttā śikhidhvaja bhaviṣyatpurāṇekāryā dvitīyayā sārddhaṃ na tṛtīyā kadācana iti  atrarambhākyāṃ varjayitvāitivihāyaikāṃ tu rambhākhyāṃiti ca śravaṇādrambhāvrate dvitīyāyuktatṛtīyā grāhyeti gamyate sākṣādvidhānāccayathoktam skandapurāṇebṛhattapā tathā rambhā sāvitrī vaṭapaitṛkī kṛṣṇāṣṭamī ca bhūtā ca kartavyā sammukhī tithiḥ tathākṛṣṇāṣṭamī tathā rambhā tṛtīyā paṭapaitṛkī bṛhattapā tathā brahmanakartavyā sammukhī tithiḥ evaṃ ca yugmāgnītiyugmavākyamapi rambhāvrataviṣayameva na ca dvitīyāyutatṛtīyāniṣedhāḥ caturthīyutatṛtīyāvidhaya upavāsamātraviṣayāḥ ekādaśyaṣṭamī ṣaṣṭhī paurṇamāsī caturdaśī amāvāsyā tṛtīyā ca tā upoṣyāḥ parānvitāḥ iti bṛhaspativacanānuguṇyāditivācyam anyeṣu sarvakāryeṣu gaṇayuktā praśasyate  ityādivacaneṣu upavāsavyatiriktakārye pi paraviddhātvasahkīrttanāt ekādaśyaṣṭamītivākyaṃ tu tithiviśeṣe upavāse paraviddhatvaṃ pratipādayati na tu kāryāntare paraviddhatvaṃ nivartayati ubhayārthatve vākyabhedaprasaṅgāt kecittu dvitīyāyuktatṛtīyāvidhiḥ śuklatṛtīyāviṣayaḥ niṣedhastu kṛṣṇatṛtīyāviṣayaḥ nacaivaṃ rambhāvākyamanarthakaṃ syāditivācyam  ekādaśryaṣṭamītiprāguktavacanavaśādupavāse śuklapakṣagatāyā api tṛtīyāyāḥ paraviddhatvāśrayaṇāttadapavādatvena rambhāvākyārambhopapatterityāhuḥ tadayuktam vaiparītyasyāpi vastuṃ śaktyatvāt dvitīyāyutatṛtīyāvidhiḥ kṛṣṇatṛtīyāviṣayaḥ niṣedhastu śuklatṛtīyāviṣaya iti kiñcaśuklapakṣe tithirgrāhyā yasyāmabhyudito raviḥ kṛṣṇapakṣe tithirgrāhyā yasyāmastamito raviḥ itivacanaṃ viparītamevārthamavagamayati atra hi kṛṣṇapakṣagatāyāstṛtīyayāstitheryasyāmastamito raviritidvitīyāyutāyā grāhyatvaṃ pratīyate śuklapakṣagatāyāstu tasyā eva titheryasyāmabhyudito raviriti caturthīyutāyā grāhyatvam vastutastu na śuklakṛṣṇabhedena vidhiniṣedhayorviṣaya vyavasthā yuktimatī tathāsati dvitīyāyuktatṛtīyānaṣedhakānāṃ caturthīyuktatṛtīyāvidhāyakānāṃ ca prāgudāhṛtānāṃ bahūnāṃ saṅkocāpatteḥ asmatpakṣe tu na tathā vākyasaṅkocaḥ  rambhāvrataparityāgena dvitīyāyutatṛtīyāniṣedhānāṃ caturthīyutatṛtīyāvidhīnāṃ ca śuklapakṣe pi pravṛtteraṅgīkaraṇātanyeṣu sarvakāryeṣuiti  vacanaṃ ca bhavatpakṣe bādhyate  kevalaṃ yugmavākyameva tu rambhāvrataviṣayatvenāsmatpakṣe saṅkocyate iti viśeṣaḥ ayaṃ ca dvitīyāvedhaḥ svalpo pi tyājyo na tu muhūrtatrayaparimita eva dvitīyāśeṣasaṃyuktāṃ kakalākāṣṭhāpi yā caivaityādivacanebhyastathāvagamāt ata eva tṛtīyāpicaturthīyutā svalpāpi grāhyā na tu trimuhūrtatvakarmakālatvādaraḥ ayaṃ cālpasyāpi dvitīyāvedhasya niṣedhaḥalpottaratṛtīyāparigrahaśca śiṣṭācārāt gaurīdaivatyavratāviṣaya eva  vratāntareṣu tu niṣedhyadvitīyāvedhādestrimuhūrtatvamādaraṇīyameva yadā tūttaradine alpāpi tṛtīyā na labhyate tadā sarvavrateṣu dvitīyāyuktāpi  grāhyaiva  ekādaśī tṛtīyā ca ṣaṣṭhī caiva trayodaśī pūrvaviddhāpi kartavyā yadi na syāt pare hani iti vṛddhavasiṣṭhavacanāt yadā tu pūrvadine tṛtīyā śuddhā satī uttaradine varddhate tadā śuddhāmapi tyaktvācaturthīyuktaiva grāhyāgaṇayuktā praśasyataityādivacanaiḥ caturthīyuktāyāḥ prāśastyāvagamāditi kecit anye tu etādṛśaviṣaye niṣedhavākyānāmapravṛtteḥ śuddhādhikāyāmapyuttaraviddhaivatṛtīyā grāhyetyetadarthapratipādakasya vacanasyānupalambhāt gaṇayuktādivākyānāṃ catṛtīyāyāḥ dvitīyāvedhacaturthīvedhayoḥ satoḥ pūrvaviddhā vā grāhyā uttaraviddhā vāgrāhyā ityevaṃ sandehe sati nirṇāyakatvāt etādṛśaviṣaye ca titheḥ pūrṇatvena sandehānudayātnirṇāyakagaṇayuktādivākyāpravṛtteḥ pūrvaiva tṛtīyā grāhyetyāhuḥ tadayaṃ saṅkṣepaḥ rambhāvra tārikteṣu upavāsādisakaladevakāryeṣu na dvitīyāviddhā tṛtīyā grāhyā kintu caturthīṃyuktā gaurīvrateṣu svalpayāpi dvitīyayā yuktā varjyā na dvitīyāyāstrimuhūrtatvādaraḥ tathā gaurīvrata eva atrimuhūrtāpi caturthīyuktā grāhyā vratāntareṣu vedhyavedhakayostṛtīyādvitīyayostrimuhūrtatvamāśrayaṇīyameva yadā tu svalpāpi tṛtīyottaradine na labhyate tadā dvitīyāviddhāpi sarvavrateṣu grāhyaivarambhāvrate tu dvitīyāyuktaiva grāhyā tadalābhe ca dvitīyāyuktāpi śudrādhikā punaḥpūrṇatvāt pūrvaivādeyeti iti tṛtīyānirṇayaḥ atha caturthīnirṇayaḥ caturthī pañcamīyutā grāhyā yugabhūtānītivākyāt ekādaśī tathā ṣaṣṭhī amāvāsyā caturthikā upoṣyāḥ parasaṃyuktāḥ parāḥ pūrveṇa saṃyutāḥ iti vṛddhavaśiṣṭhavākyācca vināyakavrate tu tṛtīyāyuktā caturthī grāhyā taduktambrahmavaivarttecaturthīsaṃyutā yā tu tṛtīyā sā phalapradā caturthī ca tṛtīyāyāṃ mahāpuṇyaphalapradā kartavyā vratibhirvatsagaṇanāthasutoṣiṇī iti atra gaṇanāthetiviśeṣaṇasāmarthyāt gaṇanāthavrate tṛtīyāyuktā caturthī grāhyeti gamyate evaṃ cacaturthīsaṃyutā kāryā tṛtīyā ca caturthikā tṛtīyayā yutā naiva pañcamyā kārayetkvacit iti yat bhaviṣyatpurāṇasthaṃ vacanaṃ yaccacaturthī caiva kartavyā tṛtīyāsaṃyutā vibho iti skandapurāṇasthaṃ vacanaṃtadubhayamapi gaṇanāthavrataviṣayameva si dvivināyakavrate ca madhyāhnavyāpinī caturthā prāhyā caturthīṃ gaṇanāthasya mātṛviddhā praśasyate madhyāhavyāpinī sā tu parataścet pare hani iti bṛhaspativacanāt parataścet pare hanītyasyāyamarthaḥ yadi paredyureva madhyāhnavyāptiḥ tadaiva pare hani pañcamīviddhetyarthaḥ pakṣāntareṣu tu mātṛciddhaiva grāhyeti prātaḥ śuklatilaiḥ snātvā madhyāhne pūjayennṛpa itigaṇapatikalpe madhyāhnasya karmakālatvāvagamācca yadā tu pūrvaṃdine mātṛviddhā paredyureva ca madhyāhnavyāpinī bhavati tadā mātṛviddhātvaguṇayogena paradina eva vināyakavratamanuṣṭheyam tatraiva karmakālavyāpteḥ evaṃ nāgadevatāvrate pi madhyāhnavyāpinī caturthī grāhyā yugaṃ madhyandine yatra tatropoṣya phaṇīśvarān kṣīreṇāpyāyya pañcamyāṃ pārayet prayato naraḥ viṣāṇiṃ tasya naśyanti na taṃ hiṃsanti pannagāḥ iti madhyāhne nāgapūjāvidhānāt etāvāṃstu viśeṣaḥ yadā pūrvedyu reva madhyāhnavyāptiḥ tadaiva pūrvā pakṣāntareṣu pañcamīyuktaiva grāhyā pañcamyā nāgatithitvena tadyogasya prāśastyāt kecittu nāgadevatāvrate pi vināyakavratavat tṛtīyāyuktā grāhyetyāhuḥ tadayuktam pramāṇavirahāt pūrvodāhṛtabhaviṣyatpurāṇasthaskandapurāṇasthavacanayoḥ pramāṇatvamiticet na tayoḥ sāmānyataḥ pravṛtteḥ tatra hi caturthī tṛtīyāyuktā grāhyetyeyāvat pratīyate na punarnāgacaturthī tṛtīyāyukteti pūrvodāhṛtabrahmavaivartaṃvacanānuguṇyāttu gaṇanāthasuteṣiṇī ca caturṣīṃ tṛtīyāyuktā grāhyetyetadevaitayorvacanayorhṛdayamavagacchāmaḥ tena nāgadevatāvrate dinadvaye madhyāhnabyāptyādinā caturthīgrahaṇasandehe yugmavākyāt paraiva grāhyāyadā tu pūrvadina eva madhyāhnavabyāptistadā karmakālaśāstrasya prābalyāt pūrvā grāhyā yattu dvitīyā pañcamīvedhāt daśamī ca trayodaśī caturdaśī copavāse hanyuḥ pūrvauttare tithī iti pañcamīyuktacaturthīṃniṣedhakaṃ vacanaṃ tadvināyakavrataviṣayam gaurīvrate tu tṛtīyāyuktacaturthī grāhyā tṛtīyāyā gaurīdevatātvena tadyogasya prāśastyāt caturthyāṃ gaurīvrate tu bhaviṣyatpurāṇe bhihitamvināyakaṃ samabhyarcya caturthyāṃ yadunandana sarvavighnavinirmuktaḥ kāryasiddhimavāpnuyāt ityabhidhāyānantaramevābhihitamnidrāṃ ratiṃ śivāṃ bhadrāṃ kīrtiṃ medhāṃ sarasvatīm prajñāṃ tuṣṭiṃ tathā kāntiṃ tatraivāhani pūjayet vidyākāmo viśeṣeṇa pūjayecca sarasvatīm iti liṅgapurāṇe picaturthyāṃ tu gaṇeśasya gauryāścaiva vidhānataḥ pūjāṃ kṛtvā labhet siddhiṃ saubhāgyaṃ ca naraḥ kramāt iti nāradīyapurāṇe pimāghaśuklacaturthyāṃ tu gaurīmārādhayedūbudhaḥ caturthī varadā nāma gaurī tatra supūjitā iti jayā ca yadi sampūrṇā caturthī hasate punaḥ jayā saiva hi kartavyā nāgaviddhāṃ na kārayet iti vacanamapi gaurīvrate kaimutyanyāyena tṛtīyāyuktacaturthīṃ grāhyatayā pratipādayati ayaṃ hi asya vacanasyārthaḥ yadā paradine caturthīhrāsena pañcamī viddhā bhavati pūrvadine punarjayā sampūrṇadinavyāpinībhavati tadā śuddhā tṛtīyāpi caturthīvrate grāhyā na tu doṣabhūyiṣṭhā pañcamīviddhā caturthīti na tvidaṃ vacanaṃ caturthīvrate śuddhatṛtīyāṃ grāhyatayā pratipādayati pañcamīviddhacaturthīniṣedhaparatvāt ubhayaparatve ca vākyabhedāditi kecittu idaṃ vacanaṃ vināyakavrataviṣayamityaṅgīkṛtyānyathā vyācakṣate yadā pūrvadine madhyāhne jayā sampūrṇā uttaradine punarhāsavaśāccaturthī madhyāhvādarvāgevasamāpyate tadā dinadvaye karmakāle caturthyā abhāve sati kiṃ dinaṃ grāhyāmatyapekṣāyāmidaṃvacanamārabhyatejayā ca yadi sampūrṇeti jayāyā madhyānhavyāpitve pi jayāyuktā pūrvaiṃva caturthī grāhyā na tu nāgaviddhā parā caturthī gauryāścaturthī vaṭadhenupūjā durgācanaṃ durmaraholike ca vatsasya pūjā śivarātriretāḥ parā vinighnanti nṛpaṃ sarāṣṭram itipurāṇamuñcayavacanādapi gaurīvrate tṛtīyāyuktā caturthī grāhyeti pratīyate gauryāścaturthī  gaurīvratasambandhinī caturthī dhenupūjā  tatsambandhinī bahulācaturthī vatsasya pūjā  vatsadvādaśī kecittu śuklacaturthī pañcamīyutā kṛṣṇacaturthī tṛtīyāyutā grāhyā śuklapakṣe tithirjñeyaityādivacanādityāhuḥ tadayuktam tṛtīyāyuktacaturthīgrahaṇavākyasya pūrvoktaiva vyavasthā sādhvīti saṅkaṣṭacaturthī tu candrodayavyāpinī grāhyā tasyāstatkalpe candrodayakālatvavidhānāt iti caturthīnirṇayaḥ atha pañcamīnirṇayaḥ pañcamī upavāsādisakaladaivakarmasu pūrvayutā grāhyā yugabhūtānāmiti yuramavākyāt skandapurāṇe pipañcamī ca tathā kāryā caturthīsaṃyutā vibho iti bhaviṣyatpurāṇe pipañcamī tu caturthyā tu kāryā ṣaṣṭhyā na saṃyutā iti ekādaśī tathā ṣaṣṭhī amāvāsyā caturthikā upoṣyāḥ parasaṃyuktāḥ parāḥ pūrveṇa saṃyutāḥ iti vaśiṣṭhavākye parigaṇitavyatiriktāyāḥ paraśabdasaṃgṛhītāyāḥ pañcabhyā upavāse pūrvasaṃyuktatvābhidhānācca tena yadyapiprāyaḥ prānta upoṣyā hi tithirdevaphalepsubhiḥ iti śivarahasyasaurapurāṇayostithiprāntasyopavāse aṅgatvābhidhānāttithidvaidhe paraviddhā tithirupavāse grāhyeti pratīyate tathāpyasya sāmānyavidhitvāt prāgudāhṛtatattadviśeṣavacanaiḥ upavāse pañcamyāḥ pūrvayuktatvaṃ yuktameva etadevābhipretya prāyaḥ prānta iti prāyaḥśabdaḥ prayuktaḥ yattupañcamī tu prakartavyā ṣaṣṭhyā yuktā tu nārada iti viruddhavacanaṃ tat skandopavāsaviṣayam skandopavāse svīkāryā pañcamī parasaṃyutā iti tadvākyaśeṣe bhidhānāt nāgadevatāvrataviṣayaṃ ca śrāvaṇe pañcamī śuklā samproktā nāgapañcamī tāṃ parityajya pañcamyaścaturthīsahitā hitāḥ itivacanāt atra śrāvaṇopādānānmārgaśuklapañcamī vrate pūrvaiveti bodhyam kecittu pañcamīviṣayaviruddhavacanānāṃ śuklakṛṣṇabhedena vyavasthāmāhuḥ tadayuktam caturthyā saṃyutā kāryā pañcamī parayā na tu deve karmaṇi pitrye ca śuklapakṣe tathāsite iti mādhavādyudāhṛtavacane pakṣadvayavarttiṃpañcamyāḥ pūrvayuktatvābhidhānāt atra pitryagrahaṇaṃ dṛṣṭāntatayā kṛtam yathā pitrye aparāhṇādyanurodhena ṣaṣṭhīyuktapañcamīṃ parityajya caturthīsaṃyutā pañcamī upādīyate tathā daive pīti naca daive pūrvāhṇasya karmakālatvāt karmakālaśāstrasya ca prabalatvāt parayuktaiva pañcamī upādeyeti śaṅkanīyam pūrvodāhṛtatattadviśeṣavacanānāṃ prabalataratvāt etādṛśa eva ca viṣayeyāṃ tithiṃ samanuprāpyaitisākalyavacanamupapadyate anyathā sākalyavacanamanavakāśaṃ syāt ata evopavāsa eva pañcamī pūrvayutānyatra daive pyuttaraivetyaṣyabhidhānamayuktamava daive kammeṇīti daivamātre pṛrvayutatvapratīteḥ parayuktapañcamīvacanānāṃ skandopavāsavacanena viṣayadānācca nanu vyāsanigamagatayugmaśāstrāt pañcamyāścaturthīyuktāyā grāhyatvaṃ pratīyate āpastambādyudāhṛtayutmaśāstrāttuprati patsadvitīyā syāt dvitīyā pratipadyutā caturthīsaṃyutā yā ca sā tṛtīyā phalapradā pañcamī ca prakartavyā ṣaṣṭhyā yuktā ca nārada ityevaṃrūpāt ṣaṣṭhīyuktā pañcamī grāhyeti pratīyate tataśca yugmaśāstrayorvirodhe vyavasthāpakavacanāntarasyāpokṣitatvāt yuktā śuklakṛṣṇa śāstreṇa byavastheti satyam prayuktā śuklakṛṣṇaśāstreṇa vyavasthā tāṃ nirākartumeva hārītavacane śuklapakṣe tathāsita ityuktam tena viruddhamāpastambādiyugmaśāstraṃ skandopavāsaviṣayaṃ yuktamiti tasmāt pūrvoktaiva vyavasthā jyāyasī iti pañcamīnirṇayaḥ atha ṣaṣṭhī nirṇīyate sā ca skandavratātirikte sarvatra daivakārye saptamīyuktā grāhya ṣaṇmunyoritiyugmavākyāt ekādaśyaṣṭamī ṣaṣṭhī dvitīyā ca caturdaśī trayodaśī amāvāsyā upoṣyāḥ syuḥ parānvitāḥ iti viṣṇudharmottaravākyācca upavāsagrahaṇaṃ tu daivamātropalakṣaṇamityuktaṃ dvitīyānirṇaye nāgaviddhā tu ṣaṣṭhī syātpakṣayorubhayorapi daive karmaṇi tāmantyāṃ pitrye pūrveṇa saṃyutām iti sumantunā pañcamīviddhāniṣedhapuraḥsaraṃ daive karmaṇi antyaḥśabdoditāyāḥ saptamīviddhāyā vidhānācca nāgaviddhā tu yā ṣaṣṭhī śivaviddhātu saptamī daśamyekādaśīviddhā nopoṣyā syāt kathañcana iti śivarahasyasaurapurāṇayoḥ nāgaviddhā tu yā ṣaṣṭhī rudraviddho divākaraḥ kāmaviddho bhaved viṣṇurna grāhyāste tu vāsarāḥ iti nigaye pūrvaviddhā niṣedhācca atrāpi upavāsagrahaṇaṃ pūrvavat nāgaḥ pañcamī śivo rudraścāṣṭamī divākaraḥ  saptamī kāmastrayodaśī viṣṇurdvādaśī pañcamīvedhastunāgo dvādaśanācībhirdik pañcadaśabistathā bhūto ṣṭādaśanācībhirduṣayatyuttarāṃ tithim iti skandapurāṇavacanāt ṣaṇmuhūrtātmako na tu sāmānyatastrimuhūrtāmakaḥ skandaṣaṣṭhī tukṛṣṇāṣṭamī skandaṣaṣṭhī śivarātriścaturdaśī etāḥ pūrvayutāḥ kāryāstithyante pāraṇaṃ bhavet iti vrahnavaivartavacanāt pañcamīyutaiva grāhyā kṛṣṇāṣṭamī  kṛṣṇapakṣagatā aṣṭamī vrataprakāśaprasiddharudradaivatyakṛṣṇāṣṭamīvratasambāndhinī vā janmāṣṭamītyapi kecit idaṃ vacanaṃ yā dvādaśanāḍīmitapañcamyā viddhā ṣaṣṭhī sāmānyataḥ sarvadaivakāryeṣu niṣiddhā tasyā eva skandavrate pratiprasavārtham tathāca skandavrate pi dvādaśanāḍīviddhāyā niṣiddhatvāt tato nyūnapañcamīyutaiva grāhyeti jñātavyam tasyāḥ śuddhatvena sarvatrāpi grāhyatve vacanānarthakyāpatteḥ kiñcanāgo dvādaśanāḍībhiḥiti vākyaṃ na sarvatra dvādaśanāḍīmitapañcamyā uttaratithidūṣakatvābhidhānaparaṃtadabhidhāne gauravāt kintu yatra dūṣakatvaṃ prāptaṃ tatraiva dūṣakatvānuvādena dvādaśanāḍīmitatvavidhānaparam skandavrate tu pūrvayutāyā eva grāhyatvābhidhānānna dūṣakatvamiti dvādaśanāḍīmitapañcamīviddhāyāmapi tatkāryam yattuekādaśī tṛtīyā ca ṣaṣṭhī caiva trayodaśī pūrvaviddhāpi kartavyā yadi na syātpare hani iti vaśiṣṭhavacanaṃ tat na sarvadaivaviṣayam pūrvedyuḥ ṣaṇmuhūrtapañcamīviddhāyāḥ ṣaṣṭhyāstrimuhūrtādhikakṣayāsambhavena uttaradine pi trimuhūrtāyā avaśyambhāvitvāt yadi na syātityāsyānupapatteḥ kintu ekabhaktādikāle madhyānhādau pare hani yadi na syāttadā yā skandavratātirikte savartra niṣiddhā pūrvaviddhā sāpi kartavyeti pratiprasavārtham yuktaṃ caitat kālaśāstrasya prabalatvāt dvādaśanāḍyādivedhasya naktaikabhaktādivyatiriktaviṣayatvaṃ vadato hemādrerapyayamevābhiprāyo nirṇīyate bhādrapadakṛṣṇapakṣagataṣaṣṭhī candraṣaṣṭhī sā cadrodayayavyāpinī grāhyā tadvadbhādrapade māsi ṣaṣṭhī pakṣe sitetare candraṣaṣṭhīvrataṃ kuryāt pūrvavedhaḥ praśasyate candrodaye yadā ṣaṣṭhī pūrvāhṇe cāpare hani candrodaye site pakṣe saivopoṣyā prayatnataḥ iti vacanāt iti ṣaṣṭhīnirṇayaḥ atha saptamī nirṇīyate sā ca sarvatra daive pūrvaviddhaiva grāhyā ṣaṇmunyoriti yugmavākyāt ṣaṣṭhī tu saptamī tātaanyonyaṃ tu samāśritam pūrvaviddhā dvijaśreṣṭhakartavyā spatamī tithiḥ itibrahmapurāṇavacanātupañcamī saptamī caiva daśamī ca trayodaśī pratipannavamī caiva kartavyā sammukhī tithiḥ iti paiṭhīnasivacanāt nanuṣaṣṭhyekādaśyamāvāsyā pūrvaviddhā tathāṣṭamī saptamī paraviddhā ca nopoṣyaṃ tithipañcakam iti upavāsa eva viddhāyā niṣedhāttatraiva pūrvaviddhāyā grāhyatvamastu tatrāpiṣaṣṭhīsametā kartavyā saptamī nāṣṭamīyutā  pataṅgopāsanāyeha ṣaṣṭhyāmāhurupoṣaṇam  pataṅgaḥ sūryaḥiti bhaviṣyatpurāṇavacanātṣaṣṭhyā yuktā saptamī ca kartavyā tāta sarvadā ṣaṣṭhī ca saptamī yatra tatra sannihito raviḥ itiskandapurāṇavacanācca sauropavāsaviṣayatvameva vāstu naitadyuktam saptamī nāṣṭamīyuktā na saptamyā yutāṣṭamī sarveṣu vratakalpeṣu aṣṭamī parataḥ śubhā itibrahmavaivartavākye sarvavrateṣu paraviddhāyā niṣedhāt pataṅgopāsanāyetyāderupalakṣaṇatayā pūrvaviddhāyāḥ sarvaviṣayatvopapatteḥ yadā tu pūrvedyuḥ astamayottaraṃ pravṛttā paredyuśca tithikṣayavaśena trimuhūrtayā aṣṭamyā viddhatvāt śuddhā pūrvaviddhā vā na labhyate  tadāguṇe tvanyāyyakalpanāitinyāyāt guṇānurodhena pradhānatyāgāyogāt niṣedhamatikramyāpi va canābhāve pi guṇakālatvena aṣṭamīviddhāyā evopādānaṃ  nyāyyam  māghaśuklasaptamī cāruṇodayavyāpinī grāhyā sūryagrahaṇatulyā tu śuklamāghasya saptamī aruṇodayavelāyāṃ tatra snānaṃ vidhīyate iti vacanāt vaiśākhaśuklasaptamyāṃ gaṅgāpūjā tatra madhyānhavyāpinī grāhyā śiṣṭācārāt iti saptamīnirṇayaḥ athāṣṭamīnirṇayaḥ sā ca vratamātre śuklā parā kṛṣṇā pūrvā śuklapakṣe ṣṭamī caiva śuklapakṣe caturdaśī pūrvaviddhā na kartavyā kartavyā parasaṃyutā kṛṣṇapakṣe ṣṭamī caiva kṛṣṇapakṣe caturdaśī pūrvaviddhā tu kartavyā paraviddhā na kutracit upavāsādikāryeṣu eṣa dharmaḥ sanātanaḥ iti nigamokteḥ śivaśaktyutsave tu sarvā parā aṣṭamī navamīyoge mahotsāhemahotsavaḥ śivaśaktyoḥ śivakṣetre pakṣayorubhayorapi iti pādmokteḥ upavāse tu pakṣadvaye pyaṣṭamī parayutaiva grāhyā upavāse saptamī tu vedhāddhantyuttaraṃ dinam pakṣayorubhayoreṣa upavāsavidhiḥ smṛtaḥ iti nāradīyavacane pakṣadvaye pi saptamīviddhāniṣedhāt yattukṛṣṇapakṣe ṣṭamī caivaitipūrvodāhṛtanigamavacane upavāsagrahaṇaṃ tadrudropavāsaviṣayam rudravrateṣu sarveṣu kartavyā sammukhī tithiḥ anyeṣu vratakalpeṣu yathohiṣṭāmupāvaset itivacanāt yattukṛṣṇāṣṭamī skandaṣaṣṭhī śivarātriścaturdaśī etāḥ pūrvayutāḥ kāryāstithyante pāraṇaṃ bhavet iti brhanavaivartavacanaṃ tajjanmāṣṭamīparamiti madanaratne bādraśuklāṣṭamī dūrvāṣṭamī sā ca pūrvā grāhyā śrāvaṇī durganavamī dūrvā caiṃva hutāśanī pūrvaviddhā tu karttvayā śivarātrirbalerdiṃnam iti bṛhadyamokteḥ śuklāṣṭamī tithiryātu māsi bhādrapade bhavet dūrvāṣṭamī tu sā jñeyā nottarā sā vidhīyate iti purāṇasamuccayācca yattumuhūrte rauhiṇe ṣṭamyāṃ pūrvā vā yadi vā parā dūrvāṣṭamī tu sā kāryā jyeṣṭhāṃ mūlaṃ ca varjayet iti parābhidhānaṃ tat pūrvadine jyeṣṭhādiyoge veditavyam dūrvāṣṭamī sadā tyājyā jyeṣṭhāmūlarkṣasaṃyutā tathāaindrarkṣe pūjitā dūrvā hantyapatyāni nānyathā bhartturāyurharā mūle tasmāttāṃ parivarjayet itiniṣedhāt iyaṃ ca kanyārke agastyodaye ca na kāryā śukle bhādrapade māsi dūrvāsaṃjñā tathāṣṭamī siṃhārka eva kartavyā na kanyārke kadācana itiskāndokteḥ agastya udite tātapūjayedamṛtodbhavām vaidhavyaṃ pūrvaśokaṃ ca daśavarṣāṇi pañca ca iti tatraiva doṣokteśca atraiva jyeṣṭhāvratamuktamlaiṅgekanyārke yāṣṭamī śuklā jyeṣṭharkṣe mahatī smṛtā alakṣmīparihārāya jyeṣṭhāṃ tatra prapūjayet iti iyaṃ ca jyeṣṭharkṣayuktā grāhyā dinadvaye tathātve parā kāryā navamyā saha kāryā syādaṣṭamī nātra saṃśayaḥ māse bhādrapade śuklapakṣe jyeṣṭharkṣasaṃyutā rātriryasmindine kuryāt jyeṣṭhāyāḥ paripūjanam itiskāndokteḥ nakṣatrayogaśca madhyānhādūrddhvam maghyānhātpūrvaṃ cet pūrvaiva yasmin dine bhavejjyeṣṭhā madhyānhādūrddhvamapyadhaḥ tasmin haviṣyaṃ pūjā ca nyūnā cet pūrvavāsare itivacanāt etacca tithiprayuktaṃ nakṣatrābhāve kevalatithau kāryam nakṣatraprayuktaṃ tu kevalanakṣatre pratyābdikaṃ tithāvuktaṃ yajjyeṣṭhādaivataṃ vratam nīlajyeṣṭhāvrataṃ yacca vihitaṃ kevaloḍuni itimātsyoktaṃ nīlajyeṣṭhāvratamapi tithiprayuktameveti mādhavaḥ tatrāṣṭamyāṃ yadā vāro bhānornakṣatrameva ca nīlajyeṣṭheti sā proktā durlabhā bahukālikī ititallakṣaṇārthe skāndavacane tatreti saptamyā nirdiṣṭāyā aṣṭamyāstatra jayāṃ juhuyāt a   pā  adhi  itivat prādhānyāvagateḥ madanaratnādayastu nakṣatravratamevetyāhuḥ nīljayeṣṭhāpadasya nakṣatraparatvāditi āśvinabahulāṣṭamī mahālakṣmīvratasamāptau candrodayavyāpinī grāhyā pūrvā vā paraviddhā vā grāhyā candrodaye sadā trimuhūrtāpi sā pūjyā parataścordhvagāminī itisaṅgrahokteḥ ūrdhvaṃgāminī  candrodayordhvagāminī trimuhūrtā cet parato nyathā tu pūrvā yattukanyāgate rke prārabhya kartavyaṃ na śriyo rcanam hastaprāntadalasthe rke tadvrataṃ na samāpayet doṣaiśrcaturbhiḥ saṃtyaktā savesampatkarī tithiḥ putrasaubhāgyarājyāyurnāśinī samprakīrttitā tasmātsarvaprayatnena tyājyā kanyāgate ravau viśeṣeṇa parityājyā navamīdūṣitā yadi tridine cāvame caiva aṣṭamīṃ nopavāsayet putrahā navamīviddhā svaghnī hastārkage ravau iti navamīyuktāyā niṣedhakathanaṃ tadardharātrādūrdhvaṃ trimuhūrtatvābhāve trimuhūrtetyupādānāt trispṛgādiniṣedhaśca prathamārambhaviṣayaḥ prāravdhasya ṣoḍaśavārṣikavratasya madhye nuṣṭhāne lokavigarhaṇā syāditi iti mahālakṣmyaṣṭamī āśvinaśuklāṣṭamī tu durgāṣṭamī sā ca sāmānyanirṇayādeva navamīviddhā kāryā yadyapi casāmānyanirṇayādevāsyā uttaraviddhatvaṃ tathāpi iyaṃ leśato pi saptamīviddhā na kartavyā tathā casmṛtisaṅgrahesaptamīleśasaṃyuktāṃ mohādajñānato pivā mahāṣṭamīṃ prakurvāṇo narakaṃ pratipadyate saptamī kalayā yatra parataścāṣṭamī bhavet tena śalyamidaṃ proktaṃ putrapautrakṣayapradam putrān hanti paśūn hanti hanti rāṣṭraṃ sarājakam hanti jātānajātāṃśca saptamīsahitāṣṭamī itisaptamīmiśritāyā niṣedāt yaccasaptamyāmudite sūrye parato yāṣṭamī bhavet tatra durgotsavaṃ kuryānna kuryādapare hani  ititad yadāśvinakṛṣṇāṣṭamīmārabhyakanyāyāṃ kṛṣṇapakṣe tu pūjayitvāṣṭamīdine navamyāṃ bodhayeddevīṃ gītavāditranisvanaiḥ iti devīpurāṇe kṛṣṇapakṣāṣṭamyāṃ devībodhanamuktaṃ tadviṣayam yaccabhadrāyāṃ bhadrakālyāśca madye syādarcanakriyā tasmādvai saptamīviddhā kāryā durgāṣṭamī budhaiḥ iti yacca madanaratnemahāṣṭamyāśvine māsi śuklā kalyāṇakāriṇī saptamyādiyutā kāryā mūlena tu viśeṣataḥ tathā nirṇayāmūteahaṃ bhadrā ca bhadrāhaṃ nāvayorantaraṃ kvacit sarvasiddhiṃ pradāsyāmi bhadrāyāmarcitā hyaham iti devīpurāṇamtathā tatraivaviṣṭiṃ tyaktvā mahārājamama pūjāṃ karoti yaḥ kṛtsnaṃ tasya phalaṃ na syāttenāhamavamānitā ityanena saptamīviddhāyā api grāhyatvamuktam tadaparadine kalākāṣṭhādirūpāyā aṣṭamyā abhāve yattuyadāṣṭamīṃ tu samprāpya cāstaṃ yāti divākaraḥ tatra durgotsavaṃ kuryānna kuryādapare hani durbhikṣaṃ tatra jānīyānnavamyāṃ yatra pūjayet iti vacanaṃ taddaśamyāṃ navamyasattve yadā sūryodaye na syānnavamī cāpare hani tadāṣṭamīṃ prakurvīta saptamyā sahitāṃ nṛpa iti smṛtisaṅgrahāditi madanaratne vastutaḥ pūrvodāhṛtadevīpurāṇāt kṛṣṇapakṣāṣṭamīviṣayamidamitipratibhāti atra ca putravatā upavāso na kārya ityuktamkālikāpurāṇeupavāsaṃ mahāṣṭamyāṃ putravānna samācaret yathā tathā vā pūtātmā vratī devīṃ prapūjayet iti iyaṃ ca mūlayuktātipraśastetyuktaṃ hemādrau skandapurāṇekanyāṃ gate savitari śuklapakṣe ṣṭamī tu yā mūlanakṣatrasaṃyuktā sā mahānavamī smṛtā navamyāṃ pūjitā devī dadātyabhimataṃ phalam iti iyamapi saptamīyuktā na kāryetyuktamnirṇayāmṛte durgotsavemūlenāpihi saṃyuktā sadā tyājyāṣṭamī budhaiḥ leśamātreṇa saptamyā api syād dūṣitā yadi iti iti durgāṣṭamīnirṇayaḥ pauṣaśuklāṣṭamī budhavārayutā mahābhadrā taduktambhaviṣyottarepuṣye māsi yadā deviśuklāṣṭamyāṃ budho bhavet tadā sā tu mahāpuṇyā mahābhadretikīrttitā iti iyameva bharaṇīsaṃyuktā jayantī tathācatatraivapuṣye māsi yadā deviaṣṭamyāṃ nagaje  śubhe  nakṣatraṃ jāyate puṇyaṃ yalloke raudramucyate tadā tu sā mahāpuṇyā jayantī aṣṭamī śubhā iti raudraṃ  krūradaivatyatvādbharaṇī ārdreti kalpataruḥ tanna tatra tadyogāsambhavāt atha kṛṣṇajanmāṣṭamī nirṇīyate yadyapīyaṃprājāpatyarkṣasaṃyuktā kṛṣṇā nabhasi cāṣṭamī iti viṣṇudharmottarātmāsi bhādrapade ṣṭamyāṃ kṛṣṇapakṣe rddharātrake iti bhaviṣyottarācca śrāvaṇabhādrayoḥ pratīyate tathāpyekamūlakalpanālāghavāt paurṇamāsyantaṃ māsamādāya bhādre amāvāsyāntamādāya śrāvaṇe grāhyā ityanusandheyam evaṃ catithikṛtye ca kṛṣṇādimiti vacanaṃ nātra śrāvaṇasya paurṇamāstantatvavidhāyakaṃ kintu etadatiriktaviṣayakalpanā lāghavāt bhādrastu yadyapi bhādraśrutyāmāvāsyānta eva prāpnoti mūlaśrutikalpanāgauravasyaphalamukhatvenādoṣatvāt tathāpitithikṛtye ca kṛṣṇādimitivacanāt tithyantarakṛtyeṣutattanmāsapade lakṣaṇāśrayaṇavadihāpi lakṣaṇāśrayaṇamadoṣaḥ sā ca dvividhā śuddhā saptamīviddhā ca tatra dvividhā api sūryodayādūrdhvagāminī na veti dvividhā tādṛśyapi rohiṇīyogāyogabhedena dvividhā tatrasūryodayordhvamasatyāṃ sarvasyāmapi na sandehaḥ pare hanyaṣṭamyabhāvāt sūryodayordhvagāminyāṃ tu śuddhāyāṃ viddhāyāṃ vā rohiṇīyogasyānyataratra sattve saiva prājāpatyarkṣasaṃyuktā kṛṣṇā nabhasi cāṣṭamī muhūrtamapi labhyeta sopoṣyā sā mahāphalā muhūrtamapyahorātre yasmin yuktaṃ hi labhyate aṣṭamyāṃ rohiṇīṛkṣaṃ tāṃ supuṇyāmupāvaset iti viṣṇurahasyokteḥ tenottaradina eva rohiṇīyoge pūrvaniśīthavyāpinī śuddhāpi tyājyeti hemādrimādhavādayaḥ śiṣṭāstu pūrvāmevopavasanti teṣāmayamāśayaḥ atrārddharātrasya vakṣyamāṇarītyā karmakālatvāt karmakālaśāstrasya ca sarvāpekṣayā balavattvāt parīdane ca tadabhāvāt pūrvaiveti na ca rohiṇīyogaśāstrānurodhenottareti vācyam tasya guṇaphalasambandhārthakatvena budhavārādiyogaśāstravanirṇāyakatvāt anyathāpretayonigatānāṃ ca pretatvaṃ nāśitaṃ naraiḥ yaiḥ kṛtā śrāvaṇe māsi hyaṣṭamī rohiṇīyutā kiṃ punarbudhavāreṇa somenāpi viśeṣataḥ kiṃ punarnavamīyuktā kulakoyyāstu muktidā iti pādmāt pūrvejhurarddharātragatāṃ rohiṇīyutāmaṣyaṣṭamīṃ parityajya budhavārādiyutā parā kartavyā āpadyeta na ceṣṭāpattiḥ kulakoṭayāstu muktidā kiṃ punarbudhavāreṇetyādināyadi kāmayeta varṣukaḥ parjanyaḥ syātitivat a  pā  adhi guṇaphalasambandhārthakatvapratīteḥ etena ācāryacūḍāmaṇyuktaṃ budhāvārādiyogasya nirṇāyakatvaṃ pratyuktam tithitattvakārādayo pi budhavārādiyogasyānirṇāyakatvaṃ manyante evaṃ caprājāpatyarkṣasaṃyuktā kṛṣṇā nabhasi cāṣṭamī muhūrtamapi labhyetaiti viṣṇurahasyavacanamapi guṇaphalasambandhaparaṃ vyākhyeyam yattuudaye cāṣṭamī kiñcit navamī sakalā yadi iti skāndavacane udayagrahaṇaṃ taccandrodayaparaṃtārāpatyudaye tathāitivacanāntaraikavākyatvāt na cadivā vā yadi vā rātrau nāsti cedrohiṇī kalā rātriyuktāṃ prakurvīta viśeṣeṇendusaṃyutām itivacanāt paradine rohiṇīyogābhāva eva rātriyuktāṣṭamī grāhye ti vācyam tasya taddine svalpasyāpi rohiṇīyogasyābhāve pi nyāyaprāptaśuddhā ṣṭamīvratakartavyatānuvādakatvāt iti śiṣṭamatamanavadyam dinadvaye rohiṇīyoge yoge vā śuddhādhikā pūrvaiva tadatikrame kāraṇābhāvāt viddhādhikāyāṃ tvanyatarasminneva dine niśīthe rohiṇīyoge saiva rohiṇīyogaprāśastyāt pūrvatraiva yogesaptamīsaṃyutāṣṭamyāṃ niśīthe rohiṇī yadi bhavitā sāṣṭamī puṇyā yāvaccandradivākarau iti vakṣyamāṇasaptamīviddhāniṣedhapratiprasavārthakavahvipurāṇāt dinadvaye niśīthe rohiṇīyoge tūttaraiva varjanīyā prayatnena saptamīsaṃyutāṣṭamī saṛkṣāpi na kartavyā saptamīsaṃyutāṣṭamī iti brahmavaivartavacanāt ata eva viddhādhikāyāṃ dvinadvaye pi niśītha matikramya rohiṇīyoge ṣṭamyāśca dinadvaye niśīthe sattvāsattavayoḥ paraiva anyatarasminneva sattve saiva sarvathā rohiṇīyogarahitāyāmaṣṭamyāṃ niśīthe dinadvayasattvānyatarasattveṣvayameva nyāyo draṣṭavyaḥ na caalābhe rohiṇībhasya kāryāṣṭamyastagāminī tatropavāsaṃ kṛtvaiva tithyante pāraṇaṃ bhavet iti gauḍadhṛtaviṣṇurahasyavacanāt rohiṇyalābhe sarvathā pūrvaiva grāhyā syāditivācyam vākyasya hemādryādibhiranibandhanānnirmūlatvāt samūlatve vā paradine niśīthe rohiṇīyogābhāvaviṣayatvāditi atra cārddharātrapūjopavāsaśca dvayaṃ pradhānam arddharātre tu rohiṇyāṃ yadā kṛṣṇāṣṭamī bhavet tasyāmabhyarcanaṃ śaurerhanti pāpaṃ trijanmajam iti bhaviṣyapurāṇātsopoṣyā sā mahāphalāiti pūrvodāhṛtavacanācca trikālaṃ pūjayeddevaṃ divārātrau viśeṣataḥ ardharātrāvapi tathā puṣpainārnāvidhairapi iti bhaviṣyoktapūjā tvaṅgabhūtā phalasambandhābhāvāt na caivaṃ pūjopavāsayoḥ phalabhedāt samānaphalakatve pi vā nirapekṣavidhānāt citrodbhidādivadekaikasyāpyanuṣṭhānaprasaṅga iti vācyam sopavāso hareḥ pūjāṃ kṛtvā tatra na sīdati iti bhaviṣyavacanāt samuccayāvagateḥdvādaśarātre havīṃṣi nirvapetitivacanādādhānapavamāneṣṭayoriva bhāṣyakāramatena ca phalaśruteḥ kāmyatvameva prājāpatyarkṣasaṃyuktā kṛṣṇā nabhasi cāṣṭamī varṣe varṣe tu kartavyā tuṣṭayarthaṃ cakrapāṇinaḥ iti vīpsāśravaṇānnityatvopapatteḥ na cātra tuṣṭayarthamitiphalaśravaṇāt phalanimittoddeśyadvayanimittavākyabhedaḥ syāditi vācyam vijātīyānekoddeśyadvayanimittavākyabhedaḥ syāditi vācyam vijātīyānekoddeśyatvanimittasya tasyādoṣatvāt na ca nityatve syākaraṇe prāyaścittaśravaṇaṃ syāditivācyam viśiṣya tadanuktāvapi prāṇāyāmaśataṃ kāryaṃ sarvapāpāpanuttaye ityādeḥ sāmānyataḥ śrutasyātrāpi prāpterityanavadyam iti janmaṣṭamīnirṇayaḥ athāsyāḥ pāraṇanirṇayaḥ tatra kevalāṣṭyamyupavāse pāraṇadine cāṣṭamyanuvṛttau tadante kāryam viṣṇudharmottarejayantī śivarātriśca kārye bhadrājayānvite kṛtvopavāsaṃ tithyante tathā kuryācca pāraṇam iti atra jayantīśabdo janmāṣṭamīmātravacanaḥ tithimātrānte pāraṇāvidhānāt rohiṇīsahitāṣṭamyupavāse tu pāraṇadine ubhayānuvṛttāvubhayānte tat kāryam kāryā viddhā tu saptamyā rohiṇīsahitāṣṭamī tatrovāsaṃ kuryāttu tithibhānte ca pāraṇam iti padmapurāṇāt idaṃ cobhayānte pāraṇaṃ mahāniśāto rvāgubha yānte bhojanaparyāptakālalābhe na rātrau pāraṇaṃ kuryādṛte vai rohiṇīvratāt atra niśyapi tatkuryāt varjayitvā mahāniśām iti gauḍanibandhodāhṛtabrahmāṇḍapurāṇāt mahāniśā ca sārddhayāmānantaraṃ yāmamātro rātribhāgaḥ mahāniśā tu vijñeyā madhyaṃ madhyamayāmayoḥ iti smṛteḥ rohiṇīvrataṃ cātra taduktāṣṭamīvratameva prakaraṇāt evaṃ casarveṣvevopavāseṣu divā pāraṇamiṣyate anyathā puṇyahāniḥ syādṛte dhāraṇapāraṇam anyatithyāgamo rātrau tāmasastaijaso divā tāmase pāraṇaṃ kuryāt tāmasīṃ gatimāpnuyāt iti garuḍapurāṇādau rātripāraṇaniṣedho janmāṣṭamīpāraṇātiriktaparaḥ yadā tu tādṛśe kāle ubhayānto na labhyate tadānyatarānte pi tat kāryam bhānte kuryāttithervāpi śastaṃ bhārata pāraṇam iti janmāṣṭamīṃ prakramya vanhipurāṇāt yadā tu mahāniśāyāḥ pūrvaṃ pāraṇāparyāptaḥ kālo na labhyate tadā tatrāpi kuryāt tithyarkṣayoryadā cchedo nakṣatrāntamathāpi vā arddharātre pi vā kuryāt pāraṇaṃ tvapare hani iti hemādridhṛtavacanāt arddhaṃrātre  mahāniśāyām tatraiva bhojananiṣedhāt pratiprasavasyocitatvāt nakṣatrāntamiti tithyantasyāpyupalakṣaṇam gauḍāstu arddharātrena tat kuryāt iti paṭhitvā yadyardharātre ubhayoranyatarasya vāntastadā nārddharātre pāraṇaṃ kintu divaiva varjayitvā mahāniśāmiti paryudāsaikavākyatālābhādityāhuḥ yattutithyante votsavānte vā vratī kurvīṃta pāraṇam iti kālādarśavacanaṃ tadaśaktaviṣayamiti madanaratne hemādristu ubhayānte pāraṇaṃ śaktaviṣayamaśaktasya tu anyatarānte tato pyaśaktasyotsavānta ityāha  iti śrīmatsakalasāmantacakracūḍāmaṇimarīcimañjarīnīrājitacaraṇakamala śrīmanmahārājādhirājapratāparudratanūjaśrīmanmahārājamadhukarasāhasūnucaturudadhivalayayasundharāhṛdayapuṇḍarīkavikāśadinakara  śra śrīmanmahārājādhirājavīrasiṃhadevodyojitaśrīhaṃsapaṇḍitātmajaśrīparaśurāmamiśrasunusakalavidyāpārāvārapārīṇadhurīṇajagaddāridrayamahāgajapārīndravidvañcanajīvātuśrīmanmitramiśrakṛte vīramitrodayanibandhe samayaprakāśe janmāṣṭamīnirṇayaḥ atha navamī nirṇīyate sā tu aṣṭamīsaṃyutā grāhyā vasurandhrayoritiyugmavākyāt padmapurāṇe piaṣṭamī navamīviddhā navamyā cāṣṭamī yutā arddhanārīśvaraprāyā umāmāheśvarī tithiḥ iti bhaviṣyapurāṇe pi dvādaśīkalpenavamyā saha kāryā syādaṣṭamī navamī tathā tathā  aṣṭamyā sahetyarthaḥ niṣedhamukhenāpi navamyā aṣṭamīviddhatvaṃskandapurāṇādāvabhihitamna kāryā navamī tātadaśamyā tu kadācana iti skandapurāṇamnavamyekādaśī caiva diśā viddhā yadā bhavet tadā varjyā viśeṣeṇa gaṅgāmbhaḥ surayā yathā iti padmapurāṇaṃ ca dik daśamī navamyā aṣṭamīvedhavidhirdaśamīvedhaniṣedhaśca dvayaṃ brahmavaivartte darśitam aṣṭamyā navamī viddhā kartavyā phalakāṅkṣibhiḥ na kuryānnavamīṃ tātadaśamyā tu kadācana iti nanu kṛṣṇanavamyā aṣṭamīviddhatve pi śuklapakṣanavamyā daśamīviddhatvamastu śuklapakṣe tithirgrāhyā yasyāmabhyudito raviḥ iti vacanabalāditi cet na pūrvokteṣu vacaneṣu dadhamīvedhasya sākṣānniṣiddhatvāt nanu pūrvoṃktaniṣedhasya kṛṣṇaśuklapakṣobhayasādhāraṇatvena sāmānyarūpasya kṛṣṇapakṣe saṅkoco stviti cet maivam bhavadukto piśuklapakṣe tithirgrāhyāityayaṃ saṅkocaheturapi sāmānyarūpa eva tasmāt pakṣayorubhayorapi pūrvaviddhaiva navamīti siddham caitraśuklapakṣe navamī rāmanavamī sā ca madhyāhnavyāpinī grāhyā meṣe pūṣaṇi samprāpte lagne karkaṭakāhvaye āvirāsītsa kalayā kosalyāyāṃ paraḥ pumān ityagastyasaṃhitāvacanāt maghyāhnasya janmakālatvāt jayantīṣu ca janmakālasyaiva pūjārūpakarmakālatvāt janmāṣṭamyādau tathā darśanāt saiva madhyāhnayoginī yadi punarvasuyutā atīva puṇyatametyuktaṃtatraivacaitraśuddhātra navamī punarvasuyutā yadi saiva madhyāhnayogena mahāpuṇyatamā bhavet iti  sā rāmanavamī yadi dinadvaye pi madhyāhnasparśinī dinadvaye pi madhyāhnāsparśinī dinadvaye pi madhyāhnaikadeśasparśinī vā tadā punarvasuyutā  grāhyā  punarvasvṛkṣasaṃyogaḥ svalpo pi yadi dṛśyate caitraśuddhanavamyāṃ tu sā puṇyā sarvakāmadā ityagastyasaṃhitāvacanāt yadā tādṛśyā dinadvaye pi punarvasuyogastadā yā madhyāhne punarvasuyoginī sā grāhyā janmakāle ṛkṣayogasyarohiṇīyogavat praśastatvāt yadā dinadvaye pi madhyāhne vrattamānā dinadvaye pi ca madhyāhne punarvasuyogastadāpyuttaraiva yadā dinadvaye madhyāhne madhyāhnaṃ parihṛtya vā vartamānā punarvasuyogaśca madhyāhnaṃ parihṛtyaiva tadāpyuttaraiva yadā dinadvaye madhyāhnayoginī dinadvaye tadayoginī dinadvaye tadekadeśayoginī vā sarvathaiva punarvasuyogābhāvastadāṣyuttaraiva yadā tu uttaradine manyāhne vartamānā pūrvadine ṛkṣayogavatyapi tadāpi paraiva yadā tu pūrvadine madhyāhne vartamānāpi uttaradine ca punarvasuyogastadāpyuttaraiva sarvathāṣṭamīviddhāyā niṣiddhatvāditi navamī cāṣṭamīviddhā tyājyā viṣṇuparāyaṇaiḥ upoṣaṇaṃ navamyāṃ tu daśamyāṃ pāraṇaṃ bhavet ityagastyasaṃhitāvacanāt eteṣāṃ ca pakṣāṇāṃ spaṣṭatvārthamuktānāṃ nātīva paunaruktyaṃ śaṅkanīyam atraivaṃ kecit navamī cāṣṭamīviddhā tyājyā viṣṇuparāyaṇaiḥ ityatra viṣṇuparāyaṇānāṃ vaiṣṇavānām aṣṭamīviddhā navamī nopoṣyā daśamīviddhopoṣyā avaiṣṇavānāṃ tu aṣṭamīviddhāpyupoṣyeti manyante tadasat  viṣṇuparāyaṇaiḥ sadbhiridaṃ sarvaṃ kartavyamityupadeśaparatvenāpi tasya viśeṣaṇasyopapattau avaiṣṇavānāmaṣṭamīviddhāvidhyāpādakakarttṛviśeṣaṇatvāṅgīkārasyānucitatvāt vastutastu viṣṇupadasya prakṛtarāmātmakaviṣṇuparatvāt parāyaṇairityetattanmantradīkṣitaparaṃ saṅguṇavidhāvapi śrutamtasmin dine tu kartavyamupavāsavrataṃ sadā iti sadāśabdayukte nityaprayogāvadhyākāṅkṣitatvāt prakṛte nveti tena sadāśabdaprayogāt pratīyamānaṃ nityatvametahratasya rāmamantradīkṣitān pratyeva bhavati nanuprāpte śrīrāmanavamīdine marttyo vimūḍhadhīḥ upoṣaṇaṃ na kurute kummīpākeṣu pacyate akṛtvā rāmanavamīvrataṃ sarvavratottamam vratānyanyāni kurute na teṣāṃ phalabhāg bhavet ityādiṣu akaraṇe doṣapratipādanāt nityatvāvedakeṣu vacaneṣu martya ityādisāmānyaśabdaśravaṇāta sarvān pratyevedaṃ kuto neti cet maivam tannityatvaṃ hiviṣṇuparāyaṇaiḥityanenatasmin dine tu kartavyamityādinā ca rāmamantradīkṣitān pratyeva na sarvān prati loke pi rāmamantradīkṣārahitā rāmanavamyāmanupavasantaḥ śiṣṭā api bahuśo dṛṣṭā eva sūryagrahe kurukṣetre mahādānaiḥ kṛtairmuhuḥ yat phalaṃ tadavāpnoti śrīrāmanavamīvratāt ityādivākyavihitaḥ kāmyaprayogastu sarveṣāṃ bhavati nanu yathā viṣṇuparāyaṇairityasya nityādhikāravidhāvanvayastathā kāmādhikāravi dhāvapyanvayo stviticet na khaṇḍatithau kāmyaprayogasya niṣiddhatvāt khaṇḍatithinirṇayavākyānāṃ nityaprayogavidhimātraśeṣatvāttadantargatasya viśnuparāyaṇairityetasya padasya nityaprayogamātrānvayasyaivocitatvāt iti atra pāraṇaṃ tu yadā pūrvaviddhāyāmupavāsastadā navamīmatikramyaiva kartavyaṃ sāmānyavacanāt daśamyāmeva pāraṇamiti viśeṣavacanācca na cātra rātripāraṇādiprasaktiḥ kāpi iti rāmanavamīnirṇayaḥ āśvinaśuklanavamī durgānavamī saiva mahānavamī tathā cabhaviṣyeāśvayukśuklapakṣe tu aṣṭamī mūlasaṃyutā sā mahānavamī nāma trailokye pi sudurlabhā iti mūlagrahaṇamupalakṣaṇam durgāpūjāṃ prakramya tatraivadurgāpūjāsu navamī mūlādyṛkṣatrayānvitā mahatī kīrtitā tasyāṃ durgāṃ mahiṣamarddinīm iya ca upavāsādiṣu aṣṭamīviddhaiva grāhyā tathācapadmapurāṇeśrāvaṇī durganavamī dūrvā caiva hutāśanī pūrvaviddhā prakartavyā śivarātrirbalerdinam iti na kuryānnavamīṃ tātadaśamyā tu kadācana iti skāndācca balidāne ca navamī sūryodayasambandhinī grāhyā sūryodaye paraṃ riktā pūrṇā syādaparā yadi balidānaṃ prakartavye tatra deśe śubhāvaham balidāne kṛte ṣṭamyāṃ putrabhaṅgo bhavennṛpa iti devīpurāṇāt yadapi tatraāśvayukśuklanavamī muhūrtaṃ vā kalā yadi sā dithiḥ sakalā jñeyā lakṣmīvidyājayārthibhiḥ iti saurapurāṇam tadapi balidānaparameveti yadapinavamyāmaparāhṇe tu balidānaṃ praśasyate daśamīṃ varjayettatra nātra kāryā vicāraṇā iti nāradavacanaṃ tacchuddhādhikāniṣedhaparamiti madanaratne alamatiprasaṅgena vistarastu navarātranirṇaye draṣṭavyaḥ iti navamīnirṇayaḥ atha daśamī nirṇīyate tasyāṃ ca tithyantaravaddheyopādeyavibhāgavacanaṃ nāsti tithyantare hi tithiḥ kvacit pūrvaviddhā grāhyā kvaciduttaraviddhā daśamyāṃ ca tathā na kiñcit niyāmakaṃ vaco sti tena daśamī dinadvaye pi karmakālavyā pinī pūrvā parā vecchayā grāhyā sampūrṇā daśamī grāhyā parayā pūrvayāthavā yuktā na dūṣitā yasmāt tithiḥ sā sarvatomukhī iti skandapurāṇāt sampūrṇā karmakāle viśeṣāśravaṇāddinadvaye pi itareṣu pakṣeṣu pūrvā daśamī caiva kartavyā sadurgā dvijasattam iti skandapurāṇa evoktatvāditi sadurgā  navamīviddhā  nanusampūrṇā daśamī grāhyā parayā pūrvayātha vā  ityanena avyavasthāyāṃ prāptāyāṃ vikalpaparyavasānāttasya cāṣṭadoṣaduṣṭatvāt kevalaṃ puruṣecchāprasarasyānucitatvādavaśyaṃ kiñcidāsthātavyaṃ  vyavasthāpakaṃ śāstramiticet satyam  śuklapakṣe tithirgrāhyā yasyāmabyudito raviḥ kṛṣṇapakṣe tithirgrāhyā yasyāmastamito raviḥ iti mārkaṇḍeyoktāstyeva vyavasthā tena nāstyeva svacchandaṃ pumicchāprasaraḥ ata evoktaṃ vyatirekamukhenaudāsīne tu śāstrārthe puruṣecchā niyāmikā iti evaṃ sati yāni paraviddhāniṣedhakāninandāviddhā tu yā pūrṇā dvādaśī makare sitā bhṛguṇā naṣṭacandrā ca etā vai niṣphalāḥ smṛtāḥ iti kūrmapurāṇe pūrṇā  daśamī nandā  ekādaśī tadviddhā niṣphale ti gamyate pratipatū pañcamī bhūtasāvitrī vaṭapūrṇimā navamī daśamī caiva nopoṣyāḥ parasaṃyutāḥ iti brahmavaivartenāgaviddhā tu yā ṣaṣṭhī śivaviddhā ca saptamī daśamyekādaśīviddhā nopoṣyāḥ syuḥ kathañcana iti śivarahasyasaurapurāṇādiṣu vacanāni tāni kṛṣṇapakṣaviṣayāṇyeva na vyāptayādipakṣaviṣayāṇi atropavāsagrahaṇaṃ mukhyatayā sarvakarmopalakṣaṇameva yuktamiti saṅkṣepaḥ iti daśamīsāmānyanirṇayaḥ jyeṣṭhaśukladaśamī daśaharā daśamī śuklapakṣe tu jyeṣṭhamāse kuje hani avatīrṇā sarit svargāddhastarkṣe sā yato malā harate daśa pāpāni tasmāddaśaharā smṛtā   daśa pāpāni ca manunoktāni yathāpāruṣyamanṛtaṃ caiva paiśūnyaṃ cāpi sarvaśaḥ asambanaddhapralāpaśca vāṅmayaṃ syāccaturvidham adattānāmupādānaṃ hiṃsā caivāvidhānataḥ paradāropasevā ca kāyikaṃ trividhaṃ smṛtam paradravyeṣvabhidhyānaṃ manasāniṣṭacintanam vitathābhiniveśaśca trividhaṃ karma mānasam iti iti skandapurāṇāt atra yogaviśeṣa uktastatraivajyeṣṭhe māsi site pakṣe daśamyāṃ budhahastayoḥ garānande vyatīpāte kanyācandre vṛṣe ravau daśayoge naraḥ snātvā sarvapāpaiḥ pramucyate atra ca yatraiva yogabāhulyaṃ saiva grāhyā āśvinaśukladaśamī vijayādaśamī tāṃ prakramya purāṇasamuccayedaśamyāṃ ca naraiḥ samyak pūjanīyāparājitā īśānīṃ diśamāśritya aparāhṇe ca yatnataḥ iyaṃ ca yadyuttaraiva śravaṇayutā tadā saiva grāhyā udaye daśamī kiñcit sampūrṇaikādaśī yadi śravaṇarkṣe yadā kāle sā tithirvijayābhidhā iti kaśyapokteḥ anyeṣu pakṣeṣu navamīyuktā grāhyā yā pūrṇā navamīyuktā tasyāṃ pūjyāparājitā iti purāṇasamuccayāt iti daśamīnirṇayaḥ athaikādaśī nirṇīyate sā ca sarvakāryeṣu parayutaiva grāhyā rudeṇa dvādaśīyuktāiti yugmavākyāt ekādaśī na kartavyā daśamīsaṃyutā vibhopūrvaviddhā na kartavyā tṛtīyā ṣaṣṭhireva ca aṣṭamyekādaśī bhūto dharmakāmārthavāñchibhiḥ iti skandapurāṇabhaviṣyapurāṇayoḥ pūrvaviddhāpratiṣedhācca caitraśuklaikādaśī vaiśyakartṛkavāstupūjane parāhṇavyāpinī grāhyā tatrāparāhṇe vāstuśca vaiśyānāṃ vaṃśadhārakaḥ arghyairmālyaiśca vastraiśca pūjyo raṅgairvicitritaiḥ iti tāṃ prakṛtya brahmapurāṇāt āṣāḍhaśuklaikādaśyādiṣu viṣṇuśayanādi kāryam tatrabrahmapurāṇeekādaśyāṃ tu śuklāyāmāṣāḍhe bhagavān hariḥ bhujaṅgaśayane śete tadā kṣīrārṇave sadā ekādaśyāṃ tu śuklāyāṃ kārttike māsi keśavam prasuptaṃ bodhayedrātrau śradvābhaktisamanvitaḥ bhaviṣyottare piprāpte bhādrapade māsi ekādaśryāṃ dine site kaṭidānaṃ bhevadviṣṇormahāpātakanāśanam kaṭidānam  aṅgaparivṛttikaraṇam varāhapurāṇādau tu eteṣveva māseṣu śukladvādaśīṣu śayanādikamuktam āṣāḍhamāse dvādaśryāṃ sarvaśāntikaraṃ śubham ya etena vidhānena jñātvā me karma kārayet sa pumānna praṇaśyeta saṃsāreṣu yuge yuge tathāiyaṃ ca dvādaśī rājanprabodhārthaṃ vinirmitā mayaiṣā sarvalokānāṃ hitārthaṃ śeṣaśāyinā tathā hemādrayudāhṛte bhaviṣye pidvādaśyāṃ śuklapakṣe tu prasvāpāvartanotsavāḥ iti na cātra dvādaśīpadasya ekādaśīparatvamiti kasya ciduktiryuktā tathātve pramāṇābhāvāt lakṣaṇāpatteśca pratipaddhanadasyoktā pavitrāropaṇe tithiḥ śriyo devyā dvitīyā tu tithīnāmuttamā smṛtā tṛtīyā syādbhavānyāstu caturthī tatsutasya ca pañcamī dharmarājasya tathā ṣaṣṭhī guhasya ca saptamī bhāskarasyoktā durgāyā aṣṭamī smṛtā mātṛṇāṃ navamī caiva daśamī vāsukeḥ smṛtā ekādaśī ṛṣīṇāṃ ca dvādaśī cakrapāṇinaḥ trayodaśī hyanaṅgasya śivasyoktā caturdaśī mama caiva maniśreṣṭhapauṇamāsī tithiḥ smṛtā yasya yasya ca devasya yannakṣatraṃ tithiśca yā tasya devasya tasmiṃstu śayanāvartanādikamiti matsyapurāṇavacanavirodhāpatteśca tasmāt kālāntaravidhānameva sādhīyaḥ kvacittu āṣāḍhakārttikapaurṇamāsyoḥ svāpaprabodhāvuktau tathā cayamaḥkṣīrāvdhau śeṣaparyaṅke āṣāḍhayāṃ saṃviśeddhariḥ nidrāṃ tyajati kārttikyāṃ tayoḥ sampūjjayetsadā brahmahatyādikaṃ pāpaṃ kṣiprameva vyapohati āṣāḍhī kārttikī cātra paurṇamāsī tatraiva pracurataraprayogāt āṣāḍhaśuklapakṣānte bhagavān madhusūdanaḥ bhogibhoge nijāṃ māyāṃ yoganidrāṃ samāpnuyāt śete sau caturo māsān yāvadbhavati kārttikī viśiṣṭā na pravartante tadā yajñādikāḥ kriyāḥ iti viṣṇudharmottare pakṣānta iti spaṣṭamabhidhānācca etenāṣāḍhasyeyamāṣāḍhī ekādaśī kārttikasyeyaṃ kārttikī ekādaśīti kalpataruvyākhyānamapāstam tena paurṇamāsyapi ekaḥ kāla iti siddham viṣṇudharmottare tu ekādaśīmārabhya dinapañcakaṃ śayanaprabodhāvuktau ekādaśyāmāṣāḍhasya śuklapakṣe janārdanam devāśca ṛṣayaścaiva gandharvāpsarasāṃ gaṇāḥ abhiṣṭuvanti te gatvā satataṃ dinapañcakam utsavaṃ caiva kurvanti gītanṛtyasamākulam tatastu caturo māsān yoganidrāmupāsate suptaṃ ca tamupāsante ṛṣayo brahmasammitāḥ karttikasya site pakṣe tadeva dinapañcakam vibodhayanti deveśaṃ gatvā sendrā sendrā divaukasaḥ tasmāttathaiva kurvīta tadāpi ca mahotsavam na cātra svāpaprabodhau ekādaśyāmeva dinacatuṣṭayaṃ tu pūjeti kasyaciduktiryuktā tatastu caturo māsānitivibodhayanti deveśamiti ca pañcadinasādhyotsavānantaraṃ tayoḥ kartavyatvapratīteḥ tenedamapi ekaṃ kālāntaramiti yuktam ete ca kālāḥ śaktyanusāreṇa yathāsampradāyaṃ ca vyavasthitāḥ ete ca svāpaparivartanaprabodhāḥ rātrisandhyādineṣu kāryāḥ niśi svāpo divotthānaṃ sandhyāyāṃ parivartanam iti bhaviṣyokteḥ viṣṇurdivā na svapiti na ca rātrau vibudhyate iti viṣṇudharmottarācca evaṃ ca prasuptaṃ bodhayedrātrauiti brahmapurāṇaṃ rātrau prasuptaṃ divā bodhayedityeva bhaviṣyavacanaikavākyatayā vyākhyeyam anyathā vikalpāpatteḥ tadapekṣayā ca padadharmasya sannidhānasyaiva bādhaucityāt anyathā tadvaśena padadharmasyāpyabādhe padasya sutarāmabādhāpatteḥ paryudāsocchedāpattiḥ kecittu niśi svāpa ityasminnanāśvāsādrātrāvapi prabodhamācaranti tattu vacanasya hemādrayādisakalanibandhādṛtatvādasamañjasam atra ca dvādaśyāṃ rātryādibhāgeṣu krameṇa anurādhāśravaṇarevatīnāmādimadyāvasāneṣu jāyamāneṣu prasvāpāvartanodbodhāḥ praśastāḥ tathā cabhaviṣyemaitrādyapāde svapitīha viṣṇuḥ śruteśca madhye parivartameti pauṣṇāvasāne ca surārihantā prabudhyate māsacatuṣṭayena ābhākādyeṣu māseṣu nṛpatemādhavasya ca dvādaśyā śuklapakṣe ca prasvāpāvartanotsavāḥ  yadā dvāśyāṃ rātryādibhāgeṣu tattannakṣatrabāgānāmayogo nakṣatramātrasyaiva tu yogastadā nakṣatramātrayuktarātryādibhāgeṣveva śayanādikaṃ kāryam pādayogo yadā na syādṛkṣeṇāpi tadā bhavet iti varāhapurāṇavacanāt viṣṇurdivā na svapiti na ca rātrau vibudhyate dvādaśyāmṛkṣasaṃyoge pādayogo na kāraṇam iti viṣṇudharmottarācca yadā dvādaśyāṃ rātryādibhāgeṣu nakṣatramātrasyāpyabhāvastadā dvādaśyāmeva sandhyāyāṃ śayanādikaṃ kāryam tathā cavarāhapurāṇedvādaśyāṃ sandhisamaye nakṣatrāṇāmasambhave ābākāsitapakṣeṣu śayanāvartanādikam sandhisamaye iti śayanādāvanveti sandhisamayaḥ sandhyākālaḥ hemādyādisammato pyayamarthaḥ iti viṣṇuśayanakālaḥ asyāmevāṣāḍhaśuklaikādaśyāṃ cāturmāsyavratārambha uktomahābhārateāṣāḍhe tu site pakṣe ekādaśyāmupoṣitaḥ cāturmāsyavrataṃ kuryādyatkiñcinniyato naraḥ asambhave tulārke pi kartavyaṃ tat prayatnataḥ athaikādaśīvrataṃ nirṇīyate tatrapakṣe pakṣe tu kartavyamekādaśyāmupoṣaṇam ityādināradīyādivacane tāvat yatropavāsaśravaṇaṃ tatrāṣṭayāmikābhojanasaṅkalpo vidhīyate upavāsapadasya vrataviśeṣaparyāyasya saṅkalpavācitvasyeṣṭatvāt yāni tu vrataṃ niyamo dharma ityādisamabhivyahāravanti nañyuktavākyāni yathāekādaśyāṃ na bhuñjīta pakṣayorubhayorapi vanasthayatidharmo yamityādīni tatrāpinodyantamādityamīkṣetaityādāviva saṅkalpa eva lakṣaṇayā vidhīyate yā tu tatra bhojananindā sānahi nindā nindituṃ pravartataiti nyāyena vratastutyarthā na tu svatantraniṣedhonnāyikā gauravāt na śaṅkhena pivettoyaṃ na khādet kūrṇmaṃśūkarau ekādaśyāṃ na bhuñjīta pakṣayorubhayorapi ityādau tu niṣedhaprāyapāṭhāt vratādipadasamabhivyāhārābhāvācca bho jananiṣedha eva tatra saṅkalpalakṣaṇāyāṃ pramāṇābhāvāt na caikamūlaka lpanālāghavārthaṃ setivācyam tasyottarakālanitvāt anyathā niṣādasthapatyadhikaraṇavirodhāpatteḥ a  pā  adhi  atra bhojanaṃ smṛtilokaprasiddho byavahāra eva niṣidhyate na tu sarvādananivṛttiḥ ata eva gṛhasthasya kṛṣṇaikādaśyādau vratabhojananiṣedhayoḥ prāptauupavāsaniṣedhe tu kiñcidbhakṣyaṃ prakalpayet iti kiñcidbhakṣaṇavidhānam na caitadvidhyanyathānupapattyaiva bhujeradanīyamātrādanaparateti vācyam asya ca vacanasya rāgadveṣādikṛtanirāhāravyāvṛttyā sārthakatvāt ayaṃ ca niṣedhaḥ kalañjabhakṣaṇaniṣedhādhikaraṇanyāyena nitya eva ayaṃ ca kṛṣṇe śukle ca sarvān prati pravartate aṣṭavarṣādhiko martyo hyaśītirna ca pūryate yo bhuṅkte māmake rāṣṭre viṣṇorahani pāpakṛt sa me vadyaśca daṇḍayaśca nirvāsyo deśataḥ sa me iti nāradokteḥgṛhastho brahmacārī ca āhitāgnistathaiva ca ekādaśyāṃ na bhuñjīta pakṣayorubhayorapi ityagnipurāṇācca atra cāṣṭavarṣagrahaṇamupanayanopalakṣaṇam aśītigrahaṇaṃ ca śaktyupalakṣaṇamiti kecit tanna pramāṇābhāvāt na cagṛhastho brhanacārī ca yo naśnaṃśca tapaścaret prāṇāgnihotralopena avakīrṇī bhavettu saḥ iti vacanavirodha iti vācyam asyaekabhaktena naktena tathaivāyācitena ca upavāsena caikena pādakṛcchraḥ prakīrttitaḥ etat triguṇitaṃ prājāpatyamityādivihitaprājāpatyānuṣṭhāne traiguṇyasampattyarthaṃ svasthānavivṛddhinyāyaprāptopavāsāvṛttinivṛttyarthatvāt ata evaanaśnaṃstapaścaretiti yāvattapaścaraṇamanaśanābhyāsārthako vartamānakālapratyayaḥ prāṇāgnihotralopenaiti tutena hyannaṃ kriyateiti vadarthavādamātram prāṇāgnihotraṃ nāma tadyadū bhaktaṃ prathamamāgacchet taddhomīyamiti vihito bhojanāśrito niyamaviśeṣo nityatayā vihitaḥ na cāsya āśrayabhūtabhojanābhāve lopo doṣāya bhavati tasmādarthavādaḥ hemādristu brahmacārigṛhasthayormaraṇāntikānaśanarūpataponivṛttyarthamidaṃ vacanamityāha yadapiāhitāgniranaḍvāṃśca brahmacārī ca te trayaḥ aśnanta eva siddhyanti naiṣāṃ siddhiranaśnatām itisāṅkhyāyanavacanaṃ tat bhojanābhāve śattyādhyayanāgnihotrādilopaprasaktau tannivṛttyartham naiṣāṃ siddhiranaśnatāmitihetuvannigadāt agnihotrādeḥ śrautatvena smārttabhojananivṛttibādhaucityāt evaṃ cāgnihotrādyavirodhena nityopavāsavidhiḥ pravartate kāmyastu śrautasyāpi nityāgnihotrāderbādhaka eva pramāṇabalābalāpekṣayā prameyabalābalatvasya jyāyastvāt kāmyena tu śrautena kāmyasmārttanivṛttiriṣṭaiva śrautatvena balīyastvādhikyāt etena nityasya kāmyasya smārttopavāsasya śrautenāgnihotrādinā nivṛttiriti yat kaiściduktaṃ tannirastam ityalaṃ prasaktānuprasaktena tasmānniṣedhe pakṣadvaye pi sarveṣāmadhikāraḥ vrate tu nityaprayoge gṛhasthavyatiriktānāṃ pakṣadvaye pyadhikāraḥ gṛhasthasya tu śu klapakṣagata eva ekādaśyāṃ na bhūñjīta pakṣayorubhayorapi vanasthayatidharmo yaṃ śuklāmeva sadā gṛhī iti devalokteḥ ekādaśyāṃ na bhuñjīta pakṣayorubhayorapi brahmacārī ca nārī ca śuklāmeva sadā gṛhī iti bhaviṣyottarokteśca yathā śuklā tathā kṛṣṇā dvādaśī me sadā priyā śuklā gṛhasthaiḥ kartavyā bhogasantānavarddhinī mumukṣubhistathā kṛṣṇā tena tenopadarśitā iti bhaviṣyapurāṇācca yāni tuyathā śuklā tathā kṛṣṇā viśeṣo nāsti kaścana ityādisāmānyavacanāni tāni gṛhasthātiriktaviṣaya upasaṃharttavyāni evaṃ ca sāmānyavacanena gṛhasthaṃ prati upavāsāprāpteḥ śuklāmeva sadā gṛhītyanena gṛhasthaṃ prati śuklopavāsavidhiriti kecit anye tu evakāreṇana catustriṃśaditi brūyāt ṣaḍviṃśatirityeva brūyāt a  pā  aghi itivat vidhiśa ktipratibandhādvākyabhedāpatteśca gṛhasthaṃ prati śuklopavāsavidhyasambhavādanyasyaca vidherabhāvādanuvādatvānupapatterna sāmānyobhayaikādaśyupavāsavidhīnā vanasthayativiṣayatvenopasaṃhāraḥkintu yat kṛṣṇāmapyupavasettadvanastho yatiścetyevaṃ tadantargatakṛṣṇopavāsasyaiva evaṃ ca sāmānyavidhita eva gṛhasthasya śuklāmātraprāpteḥ śuklāmevetyanuvāda ityāhuḥ  apare tu sāmānyavacanebya eva gṛhasthaṃ pratyapi upavāsaprāpteḥ parisaṅkhayārthaṃ śuklāmeveti vacanamatra hyevāvapantyata evodvapantiitivadityāhuḥ karvathā tāvadgṛhasthasya śuklaiveti siddhim yattusaṅkrāntyāmupavāsaṃ ca kṛṣṇaikādaśivāsare candrasūryagrahe caiva na kuryāt putravān gṛhī  ityādikṛṣṇaikādaśyupavāsaniṣedhakaṃ vacanaṃ tad gṛhasthasāmānyapuraskāreṇa kṛṣṇāniṣedhe satyapi putravadgṛhasthasya doṣādhakyajñāpanārthamiti  mādhavādayaḥ  tanna sāmānyavidhegṛhamthavyatirikta pratyupasaṃhṛtatvāt śuklāmeva sadā gṛhītyasya ca gṛhasthaṃprāta śuklāvidhānārthatvenānuvādatvena vā sārthakyāt parisaṅkhayāpakṣasya ca vākyabhedanāyuktatvātgṛhasthaṃ prati kṛṣṇopavāsāprarpatīnaṣadhāsambhavāt putravadgṛhamthaṃ pratikṛṣṇaikādaśivāsaraitivacanasyadoṣādhikyakhyāpanārthatvāyogāt vacanaṃ tuśayanībodhinīmadhye yā kṛṣṇaikādaśī bhavet saivopoṣyā gṛhasthena nānyā kṛṣṇā kadācana  iti vacanena gṛhasthaṃ prati śayanībodhinīmadhyavarttinyāḥ kṛṣṇāyā vihitatvāttatra putravadgṛhasthaṃ prati paryudāsārthamiti hemādriprabhṛtayaḥ idaṃ ca vaiṣṇavavyatiriktaparam nityaṃ bhaktisamāyuktairnarairviṣṇuparāyaṇaiḥ pakṣe pakṣe ca kartavyamekādaśyāmupoṣaṇam iti tathāyathā śuklā tathā kṛṣṇā yathā kṛṣṇā tathetarā tulye numanyate yastu sa vai vaiṣṇava ucyate iti nāradīyatatvasāgaravacanābhyāṃ tasya savakṛṣṇopavāsapratīteḥ evaṃ kāmyaikādaśīvrataṃ pakṣadvaye sarvaiḥ kāryama putravāṃśca gṛhasthaśca bandhuyuktastathaiva ca ubhayoḥ pakṣayoḥ kāmyaṃ vrataṃ kuryāttu vaiṣṇavam iti hemādrayudāhṛtavacanāt yatturavivāre rkasaṅkrāntyāmekādaśyāṃ sitetare pāraṇaṃ copavāsaṃ ca na kuryāt putravān gṛhī ityādivacanairniṣedhena paryudāsena vā ravivārādāvupavāsanivṛttiḥ sā tatprayuktopavāsasya na tutadadhikaraṇakasyaikādaśryupavāsasyāpi tannimittopavāsasya niṣedho yamudāhṛtaḥ prayuttyantarayuktasya na vidhirna niṣedhanam iti jaiminivacanāt ata evabhṛgubhānudinopetā sūryasaṅkrāntisaṃyutā ekādaśī sadopoṣyā putrapautrapravardhinī iti viṣṇudharmottaramapi saṅgacchate ravivārādiprayukta upavāsaśca saṃvartenoktaḥamāvāsyā dvādaśī ca saṅkrāntiśca viśeṣataḥ etāḥ praśastāstithayo bhānuvārastathaiva ca atra snānaṃ japo homo devatānāṃ ca pūjanam upavāsastathā dānamekaikaṃ pāvanaṃ smṛtam iti pāraṇaṃ copavāsaṃ cetyatra samāptiparyāyapāraṇapadasamabhivyāhārādupavāsapadamupavāsopakramaparam tenopavāsavrataṃ ravivārādau putravadgṛhasthātiriktaḥ kuryādityeva tātparyārthaḥ na tu tannimittapāraṇāyā api pṛthaṅniṣedhaḥ ravivārādiprayuktapāraṇāyā abhāvāt na casapta vārānupoṣyaiva saptadhā saṃyatendriyaḥ saptajanmakṛtātpāpāttatkṣaṇādeva mucyate itivacanavihitaśanivāraprayuktopavāsapāraṇāyā ravivāranimittatā tathānityaṃ dvayorayanayornityaṃ viṣuvatordvayoḥ candrārkayorgrahaṇayorvyatīpotaṣu parvasu ahorātroṣitaḥ snānaṃ śrāddhaṃ dānaṃ tathā japam yaḥ karoti prasannātmā tasya syādakṣyaṃ ca tat iti saṅkrānti pūrvadivasavihitopavāsapāraṇāyāśca saṅkrāntinimittateti vācyam pare hani tu pārayedityādivacanāduttaradinatvena ravivārāderadhikaraṇatvaṃ na tu tatprayuktā pāraṇā ravivāre pārayodityādivacanābhāvāt kṛṣṇaikādaśīprayuktapāraṇāyāstu daśamyupavāsavidhyadarśanena kathamapyasambhavāccana ca tarhi tadadhikaraṇakapāraṇāyā eva niṣedhaḥ ata eva tannimittopavāsasyetyupavāsamātragrahaṇamiti vācyam dvādaśyāṃ ravivāre ekādaśīpāraṇābhāvaprasaṅghāt tasmād yathoktaiva vyākhyā yukteti yadapi cavyatīpāte kṛte śrāddhe putrī nopavasedgṛhī itivacanena śrāddhadine upavāsaniṣedhanaṃ tat ekādaśīvyatiriktaviṣaya eva upavāso yadā nityaḥ śrāddhaṃ naimittikaṃ bhavet upavāsaṃ tadā kuryādāghrāya pitṛsevitam iti vṛddhayājñavalkyokteḥ yasmin dine pituḥ śrāddhaṃ māturvātha bhavedguha tasminneva dine tātabhavedekādaśīvratam anyadvāpi vrataṃ skandatadā kāryaṃ ca tacchṛṇu na lupyate yathā śrāddhaṃ tūpavāso thavā guha iti vipratipanne rthe upāyaḥ paramo mataḥ iṣṭo hitārthaṃ sarvoṣāṃ narāṇāṃ śikhivāhana śrāddhadinaṃ samāsādya upavāso yadā bhavet tadā kṛtvā tu vai śrāddhaṃ bhuktaśeṣaṃ ca yad bhavet tatsarvaṃ dakṣiṇe pāṇau gṛhītvānnaṃ śikhidhvaja avajighredanenātha tena śrāddhaṃ śikhidhvaja pitṝṇāṃ tṛptidaṃ jātaṃ vratabhaṅgo na vidyate iti skandapurāṇokteśca yadapi capatyau jīvati yā nārī upavāsaṃ vrataṃ caret āyuṣyaṃ harate bhartturnarakaṃ caiva gacchati iti vacanaṃ tadapi bhartrananujñāviṣayam bhāryā bhartturmatenaiva vratādīnyācaret sadā iti kātyāyanokteḥ nārī khalvananujñātā bhartrā pitrā sutena vā niṣphalaṃ tu bhavettasyā yat karoti vratādikam iti mārkaṇḍeyapurāṇācca atra pitrādigrahaṇaṃ bhartrasannidhānāviṣayaṃ vidhavāviṣayaṃ ca na strī svātantryamarhatīti vacanāt etacca vidhavayā pakṣaddhaye pi kāryam ekādaśyā vinā raṇḍā yatiśca sumahāmate pacyate hyandhatāmisre yāvadābhūtasamplavam iti vacane raṇḍāyatisamabhivyāhārāt evaṃ ca sadhavāyā gṛhasthavacchuklāyāmevādhikāra ityanavadyam atha vrate ekādaśīdvaidhaṃ nirṇīyate sā ca dvividhā sampūrṇā viddhā ca tatra udayāt prāṅmuhūrtadvayamārabhya pravṛttāyāḥ punaḥ sūryodayaparyantasattve sampūrṇā ādityodayavelāyāḥ prāṅmuhūrtadvayanvitā ekādaśī tu sampūrṇā viddhānyā parikīrttitā iti bhaviṣyapurāṇāt ata evapratipatprabhṛtayaḥ sarvā udayādodayādraveḥ sampūrṇā iti vikhyātā harivāsaravarjitāḥ iti skandapurāṇe sāmānyata uktasya sampūrṇatvasya harivāsaraparyāyaikādaśyāṃ paryudāsaḥ kṛtaḥ atra ca yat sāmānyataḥ siddhaṃ udayādārabhya pravṛttatvaṃ udayaparyantaṃ ca sattvamitidvayamabhihitaṃ sampūrṇatvaṃ tanmadhye pūrvameva ekādaśyāṃ paryudasyate nottaramapibhaviṣyaikavākyatvāt tena aruṇodayamārabhya punaḥ sūryodayaparyantaṃ sattva eva ekādaśī sampūrṇotisiddham yattuādityodayavelāyā ārabhya ṣaṣṭināḍikā sampūrṇaikādaśī nāmaitivacanaṃ tadanukalpabhūtasampūrṇatvavidhāyakamiti vakṣyate viddhā tu daśamyā aruṇodayasparśe sati yā tu kṛtsnā aruṇodayavyāpinī dvitīyasūryodayādavārgeva samāptā sā na viddhā na sampūrṇā kintu khaṇḍamātram tasmādudayādarvāk muhūrtadvayānvitā sampūrṇeti yuktam yattuaruṇodayakāle tu diśāgandho bhaved yadi ityādivacaneṣu aruṇodayapadaṃ tadapi muhūrtadvayaparameva yattu brahmavaivarttecatasro ghaṭikāḥ prātararuṇodaya iṣyate tathāaruṇodayavedhaḥ syāt sārddhaṃ tu ghaṭikātrayam iti atrāpi muhūrtadvayopalakṣaṇam ekamūlakalpanālāghavāt ayaṃ cāruṇodayabedho vaiṣṇavān pratyeva daśamīvedhasaṃyukto yadi syādaruṇodayaḥ naivopoṣyaṃ vaiṣṇavena taddhi naikādaśīvratam itigāruḍokteḥ yattusūryodayaspṛśāpyeṣā daśamyā garhitā sadā itisūryodayavedhavacanaṃ tadvaiṣṇavātiriktaviṣayaṃ pariśeṣāt iti mādhavādayaḥ kecittu aruṇodayavedho pi sarvasādhāraṇaḥ vedhasāmānyavacanāt vaiṣṇavagrahaṇaṃ tu aruṇodayavedhasya vaiṣṇavān prati aruṇodayavedha eveti niyamārtham evaṃ ca sāmānyaprāptaṃ vedhadvayamapi vaiṣṇavetarān prati pravartate tatrāruṇodayavedhakṣtāvat kāmyavrataviṣayaḥ udayāt prāk trighaṭikāvyāpinyekādaśī yadi sandigdhaikādaśī nāma tyājyā vai dharmakāṅkṣibhiḥ putrarājyasamṛddhyarthaṃ dvādaśyāmupavāsayet tatra kratuśataṃ puṇyaṃ trayodaśyāṃ tu pāraṇam itigāruḍokteḥ na caitad vaiṣṇavān pratyevopasaṃhiyatāmitivācyam teṣāṃnaivopoṣyaṃityanenopavāsasāmānyaniṣedhāt ekādaśīvṛddhau dvādaśīvṛddhau sarveṣāṃ nityopavāsaviṣayo pi saḥ ekādaśīṃ diśā yuktāṃ vardhamāne vivarjayet kṣayamārgasthite some kurvīta daśamīyutām itibhaviṣyokteḥ sema  ekādaśī daśamīśeṣasaṃyuktā upoṣyaikādaśī tadā yadā na syāt trayodaśyāṃ muhūrtaṃ dvādaśī tithiḥ itiviṣṇurahasyokteḥ atra yadā na syādityukteryadi syāttadā daśamīviddhā na kāryetyarthāduktaṃ bhavati ekādaśyā dvādaśyā vā vidhyabhāve tu aruṇodayavedho na pravartate kintu sūryodayavedha eva anyathā sūryodayavedhānarthakyāpatteḥ tathā ca vṛddhyabhāve aruṇodayaviddhaiva śuddhā sūryodayavedhe tu vṛddhyabhāve uttaraiva kuryādalābhe saṃyuktā nālābhe pi praveśinīm itivacanāt saṃyuktā  aruṇodayaviddhā graveśinī  sūryodayaviddhetyāhuḥ sarvathāruṇodayaviddhā vaiṣṇavaiḥsarvadā tyājyetyavivādam śuddhāpyekādaśyā dvādaśyā vā vṛddhau tyājyā sampūrṇaikādaśī yatra dvādaśyāṃ vṛddhigāminī dvādaśyāṃ laṅghanaṃ kāryaṃ trayodaśyāṃ ca pāraṇam iti nāradokteḥ sampūrṇāudayātprāk yadā vipramuhūrtadvayasaṃyutā iti paribhāṣitā dvādaśīmātravṛddhau tu sampūrṇāṃ prakramya vāsaḥekādaśī yadā luptā parato dvādaśī bhavet upoṣyā dvādaśī tatra yadīcchet paramāṃ gatim iti macaitatsmārttaviṣayamiti vācyam teṣāmīddaśe viṣaye śuddhāyāmevopavāsavidhānasya vakṣyamāṇatvāt vaiṣṇavastu viṣṇumantradīkṣāvān vaikhānasādyāgamoktadīkṣāṃ prāpto hi vaiṣṇavaḥ ityādyukteḥ evaṃ ca vaiṣṇavasya putrādayo vaiṣṇavāścenna tān pratyayaṃ nirṇaya iti dhyeyam atra ca viddhāniṣedhaḥ saṃyogapṛthaktvanyāyena vratārthaḥ puruṣārthaśca vratārthatā tāvat prakaraṇāt puruṣārthatā tudaśamīśeṣasaṃyuktā gāndhāryā samupoṣitā tasyāḥ putraśataṃ naṣṭaṃ tasmāttāṃ parivarjayet daśamyanugatā yatra tithirekādaśī bhavet tatrāpatyavināśaḥ syāt paretya narakaṃ vrajet ityādinā puruṣagatāniṣṭasmaraṇāt jambhasyeyaṃ purā dattā daśamīśeṣasaṃyutā upoṣya tāṃ pramādena prāyaścittaṃ careddvijaḥ kṛcchrapādaṃ naraścīrtvā gāṃ ca dadyāt savatsikām suvarṇasyārddhakaṃ deyaṃ tiladroṇasamanvitam itiprāyaścittavidhānācceti keciti tattvaṃ tuaṅge phalaśrutirarthavādaiti nyāyena kratvarthaniṣedhātikrame narakādiśravaṇaṃ nindārthavāda eva prāyaścittamapi anārabyādhītamapi adhikārapaśunyāyenottaradinakriyamāṇavratārthamevābhyuditeṣṭivaditiyuktamityalaṃ prasaktānuprasattyā iti vaiṣṇavān gratyekādaśīnirṇayaḥ atha smārtān prati tatra śuddhābhedena dvividhāpi ekādaśī pratyekaṃ navavidhā śuddhā viddhā tathā tredhā bhinnā nyūnasamādhikaiḥ tridhaikaikā punarbhinnā dvādaśyūnasamādhikaiḥ itivacanāt atra nyūnasametyādau bhāvapradhāno nirddeśaḥ dvitīyasūryodayāvyavahitaprākkṣaṇe samāptā samā tato rvāksamāptānyūnā udayotta rabhāvinī adhikā atra ca viddhā sakalamate sūryodayavedhenaiva aruṇodayavedhamādāyāṣṭādaśabhedāsambhavāt tāvaddhrāsavṛddhyorasambhavāt  te ca śuddhanyūnanyūnadvādaśikā  śuddhanyūnasamadvādaśikā  śuddhanyūnādhikadvādaśikā  śuddhasamanyūnadvādaśikā  śuddhasamasamadvādaśikā   śuddhasamādhikadvādaśikā  śuddhādhikanyūnadvādaśikā  śuddhādhikasamadvādaśikā  śuddhādhikādhikadvādaśikā  evaṃ viddhāyāmapītyaṣṭādaśa bhedāḥ tatra nirṇayasaṅgrāhakaślokau prācyanibandheṣuādyāsu ṣaṭsu pūrvaiva vyavasthānantaradvaye gṛhamedhiyatīnāṃ syānnavamyāṃ syāt pare hani viddhātraye tu pūrvā syādvyavasthānantaradvaye apare hani śeṣāḥ syuḥ saptamī tu vyavasthayā iti  mādhavastvaṣṭau bhedānāhaśuddhānadhikānadhikadvādaśikā  śuddhānadhikādhikadvādaśikā  śuddhādhikādhikadvādaśikā  śuddhādhikānadhikadvādaśikā   evaṃ viddhāpi  ubhayathāpi nirṇayaḥ samāna eva anadhikatvasya sāmyena kṣayeṇa ca sambhavāt tatra prathame pakṣe sandeha eva nāsti dvitīye pyādyaiva śuddhā yadā samā hīnā samā hīnādhikottarā ekādaśīmupavasenna śuddhāṃ vaiṣṇavīmapi itiskāndokteḥ śuddhaikādaśī śuddhā satītyarthaḥ samā hīnā vā anadhiketiyāvat uttarā  vaiṣṇavī ca dvādaśī yāni tuekādaśī bhavet pūrṇā parato dvādaśī yadi tadā hyekādaśīṃ tyaktvā dvādaśīṃ samupoṣayet ityādivacanāni tānyekādaśyā apyādhikye yojyāni pūrṇāpyekādaśī tyājyā varddhate dvitayaṃ yadi iti vākyāntaraikavākyatvātvaiṣṇavaviṣayāṇi vā teṣāṃ dvādaśīmātravṛddhau paredyurupavāsasya sādhitatvāt anantabhaṭṭamādhavādīnāmatra vivāda eva  hemādristu asmin dvitīye pakṣe śuddhaikādaśyupavāsavidhāyakānāṃ vacanānāṃ gṛhasthaviṣayakatvaṃ śuddhadvādaśyupavāsavidhāyakānāṃ tu yativiṣayatvam sampūrṇaikādaśī yatra dvādaśī ca pare hani tatropoṣyā dvādaśī syād dvādaśyāmeva pāraṇam na garbhe viśate janturityāha bhagavān hariḥ iti vacanāt atra ca na garbhe viśate janturityato yatipratīterityāha atrārthe spaṣṭamūlavacanaṃ pṛṣvīcandrodaye nāradīyanāmnā likhitam sampūrṇaikādaśī śuddhā dvādaśyāṃ naiva kiñcana dvādaśī ca trayodaśyāmasti tatra kathaṃ bhavet pūrvā gṛhasthaiḥ kāryā syāduttarā yatibhistathā iti tṛtīyapakṣe tu sarveṣāṃ paraiva sampūrṇaikādaśī yatra prabhāte punareva sā sarvairevottarā kāryā parato dvādaśī yadā iti nāradokteḥ caturthapakṣe tu gṛhiyatibhedena vyasthā prathame hani sampūrṇā vyāpyāhorātramāsthitā dvādaśyāṃ ca tathā tātadṛśyate punareva sā pūrvā kāryā gṛhasthaiśca yatibhiścottarā vibho iti nāradokteḥ yatigrahaṇaṃ gṛhibhinnopalakṣaṇam jaghanye lakṣaṇāyā nyāyyatvāt sampūrṇāṃ prakamyapunaḥ prabhātasamaye ghaṭikaikā yadā bhavet tatropavāso vihito vanasthasya yatestathā vidhavāyāśca tatreva parato dvādaśī na cet itivacanāñca vidhavāyoścati cakārāt vidhuragrahaṇam ekāṅgavi kalatvasāmyāt kecittu gṛhasthayatigrahaṇaṃ sakāmaniṣkāmopalakṣaṇam sampūrṇaikādaśī yatra prabhāte punareva sā pūrvāmupavaset kāmī niṣkāmastūttarāṃ vaset iti mārkaṇḍeyokteḥ na ca prāgudāhṛtavacanānusārāt sakāmaniṣkāmapadaṃ gṛhiyatiparamastviti vācyam niṣkāmastu gṛhī kuryāduttaraikādaśīṃ sadā prātarbhavatu vā mā vā dvādaśī ca dvijottama iti skandapurāṇe gṛhiṇo pi niṣkāmasyottaratropavāsavidhānādityāhuḥ viṣṇuprītikāmanāyāṃ tu etādṛśe viṣaye dinadvaye pyupavāsaḥ kāryaḥ sampūrṇaikādaśī yatra prabhāte punareva sā trayodasī uṣaḥ kāle upoṣyā tatra kābhavet upoṣye dve tithī tatra viṣṇuprīṇanatatparaiḥ iti skandapurāṇokteḥ  kecittu dve upoṣye ityanena naikasyopavāsasya āvṛtyā vidhānaṃ kintu kaiścitpūrvā kaiściduttareti tithidvayopoṣyatvapratipādanaparaṃ pūrvaikavākyatvādityāhuḥ yā tu viddhānadhikānadhikadvādaśikā tasyāṃ viddhaivopāṣyā yadi daivāttu saṃsiddhyedekādaśyāṃ tithitrayam tatra kratuśataṃ puṇyaṃ dvādaśīpāraṇaṃ bhavet iti nāradokteḥ ekādaśī na labhyate dvādaśī sakalā bhavet upoṣyā daśamīviddhā ṛṣiruddālako bravīt iti ṛṣyaśṛṅgokteśca atra ca viddhāyā anādhikyaṃ sāmyena kṣayeṇa ca bhavati tatra kṣayeṇa tasmin putravadgṛhibhinnaiḥ sarvairviddhaivopoṣyā ekādaśīkṣayadina upavāsaṃ karoti yaḥ tasya putrā vinaśyanti maghāyāṃ piṇḍado yathā ityādivacane putravatāmupavāsaparyudāsāt evaṃ caekādaśī diśāviddhā parato pi na varddhate yatibhirgṛhibhiścaiva saivopoṣyā kṣaye tithiḥ iti pādme gṛhipadaṃ putravadbhinnagṛhiparaṃ draṣṭavyam teṣāṃtu dvādaśyāmevadinakṣaye tu samprāpte nopoṣyā daśamīyutā upoṣyā dvādaśī śuddhā trayodaśryāṃ ca pāraṇam itibhaviṣyokteḥ atraca dinakṣaye viddhāniṣedhasya putravadviṣayatvāt dvādaśyupavāso pi tadviṣaya eveti dhyeyam sāmyena anādhikye tu putra vatāmapi pūrvatraivadinakṣayaityādinā kṣaya evaiteṣāṃ viddhopavāsaparyudāsāt ata evaekādaśī kalāpyekā parato na ca varddhate gṛhibhiḥ putravadbhiśca viddhopoṣyā tadā tithiḥ iti hemādrayudāhṛtaṃ bhaviṣyapurāṇavacaṃna saṅgacchate atra vṛddhiniṣedhāt sāmyapratītiḥ yatīnāṃ tu sāmyenānādhikye paraiva daśamīmiśritā pūrvā pūrṇā ca dvādaśī parā śuddhaiva dvādaśī rājannupoṣyā mokṣakāṅkṣibhiḥ iti viṣṇurahasyokteḥ kṣayeṇānādhikye tu pūrvaivayatibhirgṛhibhiscaiti pādmānusārāt yattudinapayekṣapi śuddhaiva dbādasī mokṣakāṅkṣibhiḥ upoṣyā daśamīviddhā nopoṣyaikādaśī sadā iti sumantuvacanaṃ tat kṣayaśabdena vṛddhyabhāvalakṣaṇayā sāmyaparameva vyākhyeyam anyathā pādmasya nirviṣayatvāpatteḥ na caitadvacanānurodhāt pādmasyaiva lakṣaṇayā sāmyaparatvamastviti vācyam kṣaye parā sāmye pūrvetyanaucityāpatteḥ madanaratnastu sāmye kṣaye ca yatīnāṃ paraiva pūrvodāhṛtasumantuviṣṇurahasyavacanābhyām pādme yatigrahaṇaṃ tu niyamaparyāyayatiyuktāmumukṣunaiṣṭhikbarahnacārivānaprasthaparamityāha yattu tithitattvādaukuryādalābhe saṃyuktāṃ nālābhe pi praveśinīm iti kūrmapurāṇavacanānna kadācidapi viddhopavāsavidhirityuktam tadasat asya vacanasyācāryacūḍāmaṇiprabhṛtibhiranudāhṛtatvena nirmūlatvāt samūlatve vāmumukṣuviṣayatvenopapattiḥ anyathāaviddhāni niṣiddhaiścenna labyante dināni tu muhūrtaiḥ pañcabhirviddhā grāhyaivaikādaśī tithiḥ iti sūryodayaviddhāpratiprasavārthakasya ṛṣyaśṛṅgavacanasyācāryacūḍāmaṇiprabhṛtibhirapi udāhṛtasyānarthakyāpatteḥ yā tu viddhānadhikādhikadvādaśikā sā paraiva ekādaśī yadā luptā parato dvādaśī bhavet upāṣyo dvādaśī śuddhā yadīcchetparamaṃ padam iti brahmavaivarttokteḥ gauḍāstupakṣahānau sthite some laṅghayeddaśamīyutām ityuttarārddhaṃ paṭhitvā śuklapakṣe daśamīviddhā tyājyā kṛṣṇapakṣe tu daśamīviddhā grāhyetyāhuḥ tatredaṃ vaktavyam kimatra viddhāniṣedhaḥ śuklapakṣa eveti vidhīyate kiṃ vā viddhāvidhiḥ kṛṣṇapakṣa eveti ādye kṛṣṇapakṣa ekādaśīdvādaśyorvṛddhāvapi viddhākartavyatāpattiḥ dvitīye tu śuklapakṣe tadanādhikye pi tyāgāpattiḥ na ceṣṭāpattisteṣāmapyasammatatvāt yattu madanaratnesarvatraikādaśī kāryā daśamīmiśritā naraiḥ prātarbhavatu vā mā vā yato nityamupoṣaṇam iti vacanaṃ prātastrayodaśīdine dvādaśī bhadhatu vā mā veti vyākhyāya trayodaśryāṃ dvādaśīsattve pi viddhāyāmevopavāsa ityuktam tadayuktam ekādaśī yadā luptetyādyudāhṛtavacanavirodhāpatteḥ prātapadena tṛtīyaprātaḥ kālānupasthiteśca vacanasya tvayamarthaḥ daśamīvedhe prātaḥ saṅkalpakāle ekādaśī bhavatu vā mā vā sarvathopavāsaḥ kartavya eveti vastutastu hemādṣādaudvādaśīmiśritā naraiḥityeva vākyamudāhṛtamiti na kaściddoṣaḥ yā tu viddhādhikādhikadvādaśikā sā sarveṣāṃ paraiva viddhāniṣedhavākyānāṃ niraṅkuśaṃ tatraiva pravṛtteḥ yā tu viddhādhikānadhikadvādaśikā sā sarvairapi paraivopoṣyā dvādaśīmilitā kāryā sarvatraikādaśī tithiḥ dvādaśī ca trayodaśyāṃ vidyate yadi vā navā iti pojhoktaḥ ekādaśī dvādaśī ca rātriśeṣe trayodaśī tatra kratuśataṃ puṇyaṃ trayodaśyāṃ ca pāraṇam iti kūrmokteśca asmiṃśca kṣayeṇa dvādaśyā anādhikye kaurmokteḥ putravadgṛhasthairnopavāsaḥ kāryaḥ ekādaśī dvādaśī ca rātriśeṣe trayodaśī upavāsaṃ na kurvīta putrapautrasamanvitaḥ iti kaurmokteḥ kintu naktameva ekādaśī yadā vṛddhā dbādaśī ca kṣayaṃ gatā kṣīṇā sā dvādaśī jñeyā naktaṃ tatra vidhīyate iti vṛddhaparāśarokteḥ kecittu dinakṣayanimittopavāsaniṣedhaupavāsaniṣedhe tuitivacanāt kiñcidbhakṣayedityāhuḥ tanna naktādividhervi śeṣata āmnānāt yattuekādaśī vivṛddhā cecchukle kṛṣṇe viśeṣataḥ uttarāṃ tu yatiḥ kuryāt pūrvāmupavasedgṛhī iti pracetovacanaṃ tat śuddhāviṣayaṃsampūrṇaikādaśī yatraityādibahuvākyaikavākyatvāt mādhavastu asmādvacanāt viddhāyāmapi iyaṃ vyavasthetyāha atra ca yeṣu pakṣeṣu viddhopavāsaprasaktistatra rātrau pūjāvratasaṅkalpāvanuṣṭheyau viddhopavāse naśrnaṃstu dinaṃ tyaktvā samāhitaḥ rātrau sampūjayedviṣṇuṃ saṅkalpaṃ ca tadācaret iti anantabhaṭṭodāhṛtasmṛtivacanāt yeṣu tu śuddhopavāsaprasaktistatra yadi pūrvadine madhyarātrāt pūrvaṃ daśamī tadāprātaḥsahkalpayedvidvān pūrvāhne daivakāryāṇiityādisāmānyavacanebhyaḥ prātareva tāvanuṣṭhayau yadā tu madhyarātrottaraṃ daśamyā vedhastadā madhyāhnottaraṃ pūjāvratasaṅkalpā vanuṣṭheyau daśamyāḥ saṅgadoṣeṇa madhyarātrāt peraṇa tu varjayeccaturo māsān sahkalpārcanayostathā iti anantabhaṭṭodāhṛtavacanāt evaṃ caardharātrāt parā yatra ekādaśyāṃ tu labhyate tatropavasanaṃ kartuṃ na ceccheddaśamīkalā itismṛtivacane pyupavāsagrahaṇaṃ prātaḥsahkalparūpopavāsaniṣedhārthameva vyākhyeyaṃ na tūpavāsaniṣedhārthamityanantabhaṭṭaḥ hemādristu prathamārambhaviṣayamityāha na ceccheditīcchāniṣe vasya prathamaprayoga evāñjasyāt anye tu kapālavedhasyāpi aruṇodayavedhavannityavadeva dūṣakatvam asmād vacanāt ata eva kālanirṇayadīpikāvivaraṇakāreṇāpi etanna dūṣitam ataśca kapālavedho deśācārād vyavasthita ityāhuḥ vastutastuardharātre pi keṣāñciddaśamyā vedha iṣyate aruṇodayakāle tu nāvakāśo vicāraṇe kapālavedha ityāhurācāryā ye haripriyāḥ naitanmama mataṃ yasmāt triyāmā rātririṣyate itivacane kaimutikanyāyapradarśanāt kapālavedhavacanāni aruṇodayavedhastutyarthānyeveti yuktam atha pāraṇānirṇayaḥ sā cālpālpatarālpatamadvādaśyāmapi prātarmādhyāhnikaṃ karmoṣaḥkāle pakṛṣya kāryā yadā bhavati alpā tu dvādaśī pāraṇādine uṣaḥkāle dvayaṃ kuryāt prātarmādhyāhnikaṃ tadā iti pādmokteḥ na coṣaḥkālasyālpatvāt kathaṃ tāvat karmānuṣṭheyamiti vācyam vidhibalāt saṅkhyādibādhena tadanuṣṭhānopapatteḥ ata evamahāhānikarī hyeṣā dvādaśī laṅghitā naraiḥ karoti dharmaharaṇamiti pādme dvādaśyatikrame doṣa uktaḥ apakarṣaśca smārttasyaiva na śrautasya tato balīyastvāt śrautakarmānīdhakṛtaviṣayatvena tasya sāvakāśatvācca evaṃ kāmyasyāpi nāpakarṣaḥ atra ca prātarmādhyāhnikagrahaṇānna naimittikasaṅkrāntivyatīpātādiyuktasya tattatkāle vihitasya snānādikarmaṇaḥ sāṃvatsarikādervāpakarṣaḥ evaṃ bhūyasyāmapi dvādaśryāṃ mādhyāhnikāpakarṣaḥ prātaḥ kārya eva sarveṣāmupavāsānāṃ prātareva hi pāraṇā iti mādhavodāhṛtavacanāt yadā tu prātaḥkālo dvādaśīprathamapādāntargato bhavati tadā tadante pāraṇā kāryā dvādaśyāḥ prathamaḥ pādo harivāsarasaṃjñitaḥ tamatikramya kurvīta pāraṇaṃ viṣṇutatparaḥ iti viṣṇudharmokteḥ ityekādaśīpāraṇānirṇayaḥ ityekādaśīnirṇayaḥ atha dvādaśīnirṇayaḥ sā tu ekādaśīyuktā grāhyārudreṇa dvādaśī yuktāiti yugmavacanāt dvādaśī ca prakartavyā ekādaśyā yutā prabho sadā kāryā ca vidvadbhirviṣṇubhaktaiśca mānavaiḥ iti skandapurāṇācca ekādaśī tathā ṣaṣṭhī amāvāsyā caturthikā upoṣyāḥ parasaṃyuktāḥ parāḥ pūrveṇa saṃyutāḥ iti gārgyavacanācca sakalakarmopalakṣaṇaṃ cātropavāsagrahaṇam yadā caikādaśyupavāsadvādaśyupavāsayorekasmin dine prasaktistadopavāsadvayamapi tantreṇa kāryam yadā tu sampūrṇayostithyorbhedenopavāsadvayaprasaktistadā ekādaśyupavāsasaṃyuktāṃ pāraṇāṃ jalena kṛtvā dvādaśīvratamārabheteti mādhavaḥ ayameva ca nyāyaḥ sarvatra upavāsadvayaprasaktau dhyeyaḥ caitraśukladvādaśyāṃ damanotsava uktaḥdvādaśyāṃ caitramāsasya śuklāyāṃ damanotsavaḥ ityādinā rāmārcaṃnacandrikāyām tatra ca pāraṇāhamātraṃ vivakṣitam pāraṇāhe na labhyeta dvādaśī ghaṭikāpi cet tadā trayodaśī grāhyā pavitradamanārpaṇe iti tatraivokteḥ pavitrāropaṇaṃ ca śrāvaṇaśukladvādaśyāṃ vihitam śrāvaṇasya site pakṣe karkasthe ca divākare dvādaśyāṃ vāsudevāya pavitrāropaṇaṃ smṛtam iti viṣṇudharmokteḥ atha śravaṇadvādaśīnirṇayaḥ tatra viṣṇudharmottareyā rāma śravaṇopetā dvādasī mahatī tu sā tasyāmupoṣitaḥ snātaḥ pūjayitvā janārdanam prāpnotyayatnāddharmajño dvādaśadvādaśīphalam ayaṃ ca svalpo pi yogaḥ phaladaḥ tithinakṣatrayoryogo yogasyaiva narādhipa dvikalo yadi labhyeta sa jñeyo hyāṣṭayāmikaḥ iti śravaṇadvādaśīṃ prakṛtya nāradīyokteḥ yogaḥ rohiṇīyogādiḥ tatra yā tāvadekasminneva dine śravaṇayogavatī śuddhā śuddhādhikā vā viddhā viddhādhikā vā tasyāṃ sandeha eva nāsti yadā viddhādhikāyāṃ dinadvaye pi śravaṇayogastadā ekādaśīyutā grāhyā dvādaśī śravaṇaspṛṣṭā spṛśedekādaśīṃ yadā sa eva vaiṣṇavo yogo viṣṇuśṛṅkhalasaṃjñitaḥ iti mātsyokteḥ hemādrau tu śravaṇāspṛṣṭeti pāṭhaḥ vaṇāśabdaśca strīliṅga itvyikhyātam tantreṇa ca tadopavāsadvayaṃ kāyam yadā tu śuddhādhikāyā dinadvaye śravaṇayogastadottaraiva udayavyāpinī grāhyā śradhaṇadvādaśī vrate iti bṛhannāradīyāta yadā tu dvādaśyāṃ śravaṇayoga eva nāsti tadā ekādaśyāmeva tadvatyāṃ śravaṇadvādaśīvrataṃ kāryam yadā na prāpyate ṛkṣaṃ dvādaśyāṃ śravaṇaḥ kvacit ekādaśī tadopoṣyā pāpaghnī śravaṇānvitā iti nāradīyokteḥ etasyāśca saṃjñāviśeṣobhāviṣyeekādaśī yadā śuklā śravaṇena samanvitā vijayā sā tithiḥ proktā bhaktānāṃ vijayapradā iti viddhādhikye pi cottaradine śravaṇayogābhāve tādṛśī daśamīviddhāpi grāhyā daśamyekādaśī yatra sā nopoṣyā bhavettithiḥ śravaṇena tu saṃyukta sā śubhā sarvakāmadā iti vahnipurāṇāt yadā caikādaśīśravaṇadvādaśyupavāsau dinabhedena prāpnutastadā śaktena dvayamapi kāryam ekādaśīmupoṣyaiva dvādaśīṃ samupoṣayet na tatra vidhilopaḥ syādubhayordaivataṃ hariḥ iti bhaviṣyokteḥ svīkṛtaikādaśīvrataśravaṇadvādaśīvratobhayakaraṇāsāmarthye tu ekādaśīmupoṣya dvādaśyāṃ pūjāmātraṃ kāryam dvādaśyāṃ śuklapakṣe tu nakṣatraṃ śravaṇaṃ yadi upoṣyaikādaśīṃ tatra dvādaśyāṃ pūjayeddharim iti mātsyokteḥ agṛhītaikādaśīvratastu dvādaśyāmevopavaset upoṣya dvādaśīṃ puṇyāṃ vaiṣṇavarkṣeṇa saṃyutām ekādaśyudbhavaṃ puṇyaṃ naraḥ prāpnotyasaṃśayam iti nāradīyokteḥ atra ca yadā kadācicchravaṇayoge pi prātareva saṅkalpa iti hemādriḥ iyaṃ ca bhādrapade mahatyuktā māsi bhādrapade śuklā dvādaśī śravaṇānvitā mahatī nāma sā jñeyā upavāse mahāphalā iti skandapurāṇāt iyaṃ ca budhayuktātipraśastā śravaṇadvādaśīyoge budhavāro yadā bhavet atyantamahatī nāma dvādaśī sā prakīrttitā iti viṣṇudharmottarāt śravaṇadvādaśīvratanimittopavāsapāraṇaṃ tu pāraṇādine ubhayānuvṛttau tūbhayānte kartavyamiti mukhyaḥ kalpaḥ tithinakṣatrasaṃyogādupavāso bhavedyadā pāraṇaṃ tu na kartavyaṃ yāvannaikasya saṅkṣayaḥ iti nāradīyokteritikecit  madanaratnastu atra yadyapi tithinakṣatrayoranyatarānte pāraṇaṃ pratīyate tathāpi tithyanta eva kāryam na tu tithimadhye pi nakṣatramātrānte yāḥ kāścittithayaḥ proktāḥ puṇyā nakṣatrayogataḥ ṛkṣānte pāraṇaṃ kuryādvinā śravaṇarohiṇīm iti viṣṇudharmottare śravaṇāntasya pāraṇāyāṃ paryudastatvāt nacaivaṃ rohivyante pi sā na syāditivācyam bhānte kuryāttithervāpiiti rohiṇīyogaprayuktopavāsaprakaraṇasthavanhipurāṇavacanāttatra seṣṭaiva na tvatraivaṃ vacanamastītyāha iti śravaṇadvādaśīnirṇayaḥ atha taditaramahādvādaśīnirṇayaḥ tatra brahmavaivartteunmīlinī vañjulinī trispṛśā pakṣavarddhinī jayā ca vijayā caiva jayantī pāpanāśinī dvādaśyo ṣṭau mahāpuṇyāḥ sarvapāpaharā dvija tithiyogena jāyante catasraścāparāstathā nakṣatrayogātprabalapāpaṃ praśamayantitāḥ ekādaśī tu sampūrṇā varddhate punareva sā unmīlinī bhṛgṛśreṣṭhakathitā pāpaniśinī dvādaśyāmupavāsastu dvādaśyāmeva pāraṇam vañjulī nāma sā proktā hatyāyutavināśinī aruṇodaya ādyā syāddvādaśī sakalaṃ dinam ante trayodaśī bhadrā trispṛśā sā prakīrttitā kuhūrāke yadā vṛddhiṃ prayāte pakṣavarddhinīm vihāyaikādaśīṃ tatra dvādaśīṃ samupoṣayet puṣyaśravaṇapuṣyādyarohiṇīsaṃyutāstu tāḥ upoṣitāḥ samaphalā dvādasyo ṣṭau pṛthak pṛthak iti catasrastithiyogena catasro nakṣatrayogenetyaṣṭau ādyā ekādaśī aruṇodaye sūryodaya iti kecit pakṣavarddhinyāṃ copavāsadvayāsamarthaṃ prati dvādaśyupavāsamātravidhānaṃ śravaṇādvādaśīvratavat puṣyādyaṃ punarvasuḥ atra ca tithiprayuktāsu na ko pi vicāraḥ śravaṇadvādaśī tu nirṇītaiva  itarāsu nakṣatraprayuktāsu tu na śravaṇadbādaśīvadalpayoge pi pūjyatvaṃ kintu sūryodayādārabhya punastatparyantamastamayaparyantaṃ vā sattva  eva  kṛttikādibharaṇyantaṃ tārāvāsarasaptakam naite saṃyogamātreṇa punanti sakalāṃ tithim iti sāmānyavākyāt śravaṇe viśeṣavacanāttathetyuktam etāścāṣṭau mahādvādaśyaḥ kāmyāḥ mahāpuṇyā ityādinā phalaśravaṇāt yattuna kariṣyanti ye loke dvādaśyo ṣṭau mamājñayā teṣāṃ yamapure vāso yāvadābhūtasamplavam ityakaraṇapratyavāyabodhakaṃ vacanaṃ tadanākaram iti taditaramahādvādaśīnirṇayaḥ kārttikakṛṣṇadvādaśyāmuktāyāṃ vatsapūjāyāṃ pradoṣavyāpinī tithirgrāhyā tasya tatkāla evavidhānāt dinadvaye tatkālavyāptau pūrvaiva vatsapūjā vaṭaścaiva kartavyā prathame hani iti smaraṇāt iti dvādaśīnirṇayaḥ atha trayodaśīnirṇayaḥ tatra śuklatrayodaśī pūrvaviddhā kāryā trayodaśī tu kartavyā dvādaśīsahitā mune iti brahmavaivarttokteḥ kṛṣṇapakṣatrayodaśyāṃ nigameṣaṣṭhyaṣṭamī tvamāvāsyā kṛṣṇapakṣe trayodaśī etāḥ parayutāḥ kāryāḥ parāḥ pūrvayutāstathā iti viśeṣokteśca yattu vṛddhavaśiṣṭhenoktamdvitīyā pañcamī vedhāt daśamī ca trayodaśī caturdaśī copavāse hanyuḥ pūrvottare tithī  ititattu śuklatrayodaśīviṣayam nigame kṛṣṇapakṣe trayodaśīiti kṛṣṇapakṣapuraskāreṇa viśeṣābhidhānāt yadā tu paradine trayodaśī nāsti tadā pūrvaviddhā kāryā tadāhavaśiṣṭhaḥekādaśī tṛtīyā ca ṣaṣṭhī caiva trayodaśī pūrvaviddhāpi kartavyā yadi na syāt pare hani iti upavāse pyayameva nirṇayaḥ yattuekādaśyaṣṭamī ṣaṣṭhī dvitīyā ca caturhaśī trayodaśī amāvāsyā tā upoṣyāḥ parānvitāḥ iti viṣṇudharmottaravacanaṃ tat kṛṣṇatrayodaśīviṣayam anyathādvitīyā pañcamī vedhāt daśamī ca trayodaśī caturdaśī copavāse hanyuḥ pūrvottare tithī iti vṛddhavasiṣṭhavacanavirodhāt ataḥ kṛṣṇaśuklabhedenobhayorāñjasyam atra ca pūrvaviddhāyā grāhyatvaṃ na sāyāhnamātravyāpitve kintu aparāṅṇavyāpitve trayodaśī prakartavyā bhavedyā cāparāhṇikī iti skandapurāṇāt caitre madanatrayodaśī tu madhyāhnabyāpinī grāhyā tatprakaraṇemadhyāhne pūjayedbhattyā gandhapuṣpākṣatādibhiḥ ityukteḥ sā tu śuklapakṣagatatvāt pūrvaviddhā tathā śanitrathodaśī pūrvaviddhā pradoṣabyāpinī kāryā pradoṣalakṣaṇaṃ tutrimuhūrtaṃ pradoṣaḥ syādravāvastaṃ gate sati iti skandapurāṇetatastu lohite bhānau snātvā saniyamo vratī pūjāsthānaṃ tato gatvā pradoṣe śivamarcayet iti dinadvaye pradoṣavyāpitve tadekadeśasparśe vā uttarā grāhyā prātaḥ saṅkalpayedvidbānupavāsavratādikam iti saṅkalpakālamārabhya pravṛtteḥ sadaiva tithyorubhayoḥ pradoṣabyāpinī tithiḥ tatrottaratra naktaṃ syādubhayatrāpi sā yataḥ iti jāvālivacanācca ekadeśasparśe pi yatrādhikyaṃ tatra grāhyā ādhikyaṃ devapūjanabhojanaparyāptakālavyāpitvam sābhye tūttaraiva mārgaśīrṣaśuklatrayodasī anaṅgatrayodaśī mārśaśīrṣe male pakṣe ityupakramyaanaṅgena kṛtā tveṣā tenānaṅgatrayodaśī iti viṣṇupurāṇekteḥ yadyāpi cātra sāmānyanirṇayādaparāhṇavyāpinī pūrvaviddhā prāpyate tathāpikṛṣṇāṣṭamī bṛhattapā sāvitrī vaṭapaitṛkī anaṅgatrayodasī rambhā upoṣyāḥ pūrvasaṃyutāḥ iti saṃvartavacanāt sāyānhavyāpinyā api pūrvaviddhāyā grahaṇam anyathā hi sāmānyanirṇayādeva prāpteretasya vacanasya nirarthakatvāpatteḥ evaṃ kārttikakṛṣṇatrayodaśī sāyāhnavyāpinī grāhyā kārttikasyāsite pakṣe trayodaśyāṃ niśāmukhe yamadīpaṃ bahirdadyādapamṛtyurvinaśyati iti skāndokteḥ iti trayodaśīnirṇayaḥ atha caturdaśīnirṇayaḥ tatra vyāsaḥśuklā caturdaśī grāhyā paraviddhā sadā vrate iti padmapurāṇeekādaśyaṣṭamī ṣaṣṭhī śuklapakṣe caturdaśī etāḥ parayutāḥ kāryāḥ parāḥ pūrveṇa saṃyutāḥ iti bhaviṣyapurāṇesadā kāryā trayodaśyā na tu yuktā caturdaśī paurṇamāsīyutā sā syāccaturdaśyā ca pūrṇimā iti nāradīyapurāṇetṛtīyaikādaśī ṣaṣṭhī paurṇamāsī caturdaśī pūrvaviddhā na kartavyā kartavyā parasaṃyutā iti vārāhapurāṇeekādaśī daśamyā tu saptamyā cāṣṭamī tathā pañcamyā ca yadā ṣaṣṭhī trayodaśyā caturdaśī āsu kriyā na kurvīta pūrvaviddhāsu mānavaḥ nāgaviddhā tathā ṣaṣṭhī bhānuviddho maheśvaraḥ caturdaśī kāmaviddhā miśrāstā malināḥ smṛtāḥ iti maheśvaro ṣṭamī aṣṭamīcaturdaśyau śukle caitraśrāvaṇacaturdasyau śukle api rātrivyāpinyau grāhye tathācabaudhāyanaḥmadhoḥ śrāvaṇamāsasya śuklā yā tu caturdaśī sā rātrivyāpinī grāhyā parā pūrvāhnagāminī iti parā  māsāntaragatā niśi bhramanti bhūtāni śaktayaḥ śūlabhṛt yataḥ atastasyāṃ caturdaśyāṃ satyāṃ tatpūjanaṃ bhavet iti hemādrilikhitavacanācca bhādraśuklacaturdasī tu trimuhūrtavyāpinī dvimuhūrtavyāpinyapi sūryodayavyāpinī grāhyā daive hyaudayikī grāhyāiti vacānāt caturdaśyā ca pūrṇimāiti yugmavākyācca evaṃ sakalaśiṣṭācāraḥ kecittu madhyāhnavyāpinī grāhyetyāhuḥ bhaviṣyottaravacanagataṃ ca liṅgaṃ pramāṇamupanyasyanti yathāmadhyāhne bhojyavelāyāṃ samuttīrya sarittaṭe dadarśa śīlā sā strīṇāṃ samūhaṃ raktavāsasām caturdaśryāmarcayantaṃ bhaktyā devaṃ pṛthakpṛthak iti tanna madhyāhne pūjayennṛpaiti vināyakavratavat atra vidhāyakāśravaṇāt liṅgasya ca arthavādagatatvāttadupodbalakapramāṇāntarā darśanātdaive hyaudayikī grāhyāiti pratyakṣavacanavirodhāt audayikī grāhyā na madhyāhnagateti saṅkṣepaḥ śiṣṭā api audayikyāmeva vratamācaranti kṛṣṇacaturdaśī tu pūrvaviddhā grāhyā āpastambaḥkṛṣṇapakṣe ṣṭamī caiva kṛṣṇapakṣe caturdaśī pūrvaviddhā tu kartavyā paraviddhā na karhicit iti yattu nāradīyeaṣṭamyekādaśī ṣaṣṭhī kṛṣṇapakṣe caturdasī amāvāsyā tṛtīyā ca kartavyā parasaṃyutāḥ iti tathā brahmavaivarttecaturdaśī darśayuktā paurṇamāsyā yutā vibho iti tadupavāsaviṣayam ekādaśyaṣṭamī ṣaṣṭhī ube pakṣe caturdasī amāvāsyā tṛtīyā ca tā upoṣyāḥ parānvitāḥ iti padmapurāṇīyaviśeṣavacanaikavākyatvāt pūrvodāhṛtavacanavirodhācca ubhe pakṣe   bhayapakṣagatetyarthaḥ śivavrate tu pakṣadvayagate caturdaśyau trayodaśīyute aparāhṇavyāpinyau grāhye tathā caskandapurāṇecaturdaśī tu kartavyā trayodaśyā yutā vibho mama bhaktairmahābāhobhavedyā cāparāhṇikī darśaviddhā na karktavyā rākāviddhā kadācana iti mama bhaktairitīśvaravacanāt liṅgāt tadvratakiṣayatā jñāyate rudravrateṣu sarveṣu kartavyā saṃmukhī tithiḥ iti vacanācca yadapikṛṣṇapakṣe ṣṭamī caiva kṛṣṇapakṣe caturdaśī pūrvaviddhā tu kartavyā paraviddhā na karhicit upavāsādikāryeṣu hyeṣa dharmaḥ sanātanaḥ  ititadapi rudravrataviṣayam pūrvoditavacanaikavākyatayā taditaravrateṣuubhe pakṣe caturdaśīiti prāgudāhṛtapadmapurāṇāt tādṛśavṛddhavaśiṣṭhavacanācca uttaraviddhā grāhyeti iti caturdaśīsāmānyanirṇayaḥ atha nṛsiṃhacaturdaṃśīnirṇayaḥ sā ca pradoṣavyāpinī grāhyā taduktaṃ hemādrau nṛsiṃhapurāṇevaiśākhe śuklapakṣe tu caturdaśyāṃ niśāmukhe majjanmasambhavaṃ puṇyaṃ vrataṃ pāpapraṇāśanam varṣe barṣe tu kartavyaṃ mama santuṣṭikāraṇam dinadvaye tadvyāptau aṃśataḥ samavyāptau vā paraiva viṣamabyāptau tvadhikavyāptimatī dinadvaye pyavyāptau parā paradine gauṇavyāpteḥ sattvāt pūrvadine ca tadabhāvāt yattutato madhyāhnavelāyāṃ nadyādau vimale jale ityupakramyaparidhāya tato vāso vratakarma samārabhet iti tatroktam tat saṅkalparūpavratopakramaviṣayaṃ na tu pradhānasya madhyāhnakālatvajñāpakam pūrvodāhṛtavacanavirodhāt iyaṃ ca yogaviśeṣeṇātipraśastā svātīnakṣatnayoge ca śanivāre ca madvratam siddhiyogasya saṃyoge vaṇije karaṇe tathā puṃsāṃ saubhāgyayogena labhyate daivayogataḥ ebhiryogairviṃnāpi syāt maddinaṃ pāpanāśanam iti tatraivokteḥ idaṃ ca nṛsiṃhopāsakānāmeva nityam sarveṣāmeva varṇānāmādhikāro sti madvrate madbhaktaistu viśeṣeṇa kartavyaṃ matparāyaṇaiḥ iti tatraivokteḥ iti nṛsiṃhajayantīnirṇayaḥ athātraiva prasaṅgādanyā api jayantyo bhidhīyante purāṇasasuccayematsyo bhūddhutabhugdine madhusite kūrmo vidhau mādhavevārāho girijāsute nabhasi yadbhūte site mādhave siṃho bhādrapade site haritithau śrīvāmano mādhaverāmo gauritithāvataḥ paramabhūdrāmo navamyāṃ madhoḥ kṛṣṇo ṣṭamyāṃ nabhasi sitapare cāśvine yaddaśamyāṃbuddhaḥ kalkī nabhasi samabhūcchuklaṣaṣṭhyāṃ krameṇa ahno madhye vāmano rāmarāmaumatsyaḥ kroḍaścāparāhṇe vibhāge kūrmaḥ siṃho bauddhakalkī ca sāyaṃkṛṣṇo rātrau kālasāmye ca pūrve iti iti jayantīnirṇayaḥ jyeṣṭhaśuklacaturdaśyāṃ sarvasmin dine pañcāgnisādhanaṃ kṛtvā pradoṣe hemadhenurdeyā jyeṣṭhe pañcatapāḥ sāyaṃ hemadhenuprado divam yātyaṣṭamīcaturdaśyo rudravratamidaṃ smṛtam iti mātsyokteḥ kārttikakṛṣṇacaturdaśī dīpāvalī kārttike kṛṣṇapakṣe tu caturdaśyāṃ dinodaye avaśyameva kartavyaṃ srānaṃ narakabhīrubhiḥ iti bhāviṣyokteḥ kārttiko tra pūrṇimāntaḥ atra dinodaya iti śravaṇāt prātaḥkālavyāptitvamiti gauḍāḥ dākṣiṇātyāstu vidhūdaya iti pāṭhamāhuḥ tanmate candrodayavyāpinī grāhyā dinadvaye tadvyāptau tadavyāptau vā pūrvaiva pūrvaviddhacaturdhaśyāṃ kārttikasya sitetare pratyūṣasamaye snānaṃ kuryāttatra prayatnataḥ iti pṛṣvīcandrodayodāhṛtavacanāt asyāmeva ca rātrau dīpadānaṃ kāryamtataḥ pradoṣasamaye dīpān dadyān manoharān iti vacanāt kārttikaśuklacaturdaśyāṃ pāṣāṇacaturdaśīvratam kārttike śuklapakṣe tu yā pāṣāṇacaturdaśī tasyāmārādhayedgaurīṃ naktaṃ pāṣāṇabhakṣakaḥ iti devīpurāṇokteḥ iyameva vaikuṇṭhacaturdaśī sā rātrivyāpinī grāhyā kārttikasya site pakṣe caturdaśyāṃ narādhipa sopavāsastu sampūjya hariṃ rātrau jitendriyaḥ iti bhaviṣyokteḥ asyā eva viśveśvarapratiṣṭhātiṣṭhādinatvāt tatprayuktapūjādāvaruṇodayavyāpinī grāhyā varṣe ca hemalambākhye māse śrīmati kārttike śuklapakṣe caturdaśyāmaruṇābhyudayaṃ prati mahādevatithau brāhme muhurtte maṇikarṇike snātvā viśverī devī viśveśvaramapūjayat iti sanatkumārasaṃhitokteḥ māghaśuklacaturdaśī āraṭantyākhyā sā aruṇodayaviddhā grāhyā māghaśuklacaturdaśyāṃ viṣṇordehānmarīcayaḥ niścerustilakākārāḥ śataśo tha sahasraśaḥ anarkābhyudite kāle satsu tārāṃśukeṣvapi rājā ca tatra sampūjyo yamaḥ pralayabhāskaraḥ iti brahmapurāṇāt atha śivarātrinirṇayaḥ tatsvarūpaṃ śivarahasyetatprabhṛtyatha devarṣemāghakṛṣṇacaturdaśī śivarātriḥ samākhyātā priyeyaṃ tripuradviṣaḥ iti atra ca rātriśabdastithilakṣakaḥ sivaśabdaśca śivavratalakṣakaḥ prakaraṇāt ataścāyaṃ śivarātriśabdo śivavrataviśeṣayogyatithiparaḥ skandapurāṇe tumāghaphālgunayormadhye asitā yā caturdaśī śivarātristu sā khyātā sarvayajñottamottamā iti yattu bhaviṣyapurāṇecaturdaśyāṃ tu kṛṣṇāyāṃ phālgune śivapūjanam tāmupoṣya prayatnena viṣayān parivarjayet iti tat paurṇamāsāntamāsābhiprāyaṃ pūrvodāhṛtavacanaikavākyatvāt tadetat śivarātrivratamupavāsapūjājāgaraṇātmakaṃ jñeyam tathā ca nāgarakhaṇḍeupavāsaprabhāveṇa balādapi ca jāgarāt śivarātrestathā tasyāṃ liṅgasyāpi prapūjayā akṣayān labhate bhogān śivasāyujyamāpnuyāt tathā sahyakhaṇḍesvayaṃ ca liṅgamabhyarcya sopavāsaḥ sajāgaraḥ ajānannapi niṣpāpo niṣādo gaṇatāṃ gataḥ iti brahmapurāṇemāghe kṛṣṇacaturdaśyāṃ kartavyaṃ vratamuttamam upoṣito varārohecaturdaśryāṃ varānane ityādyabhidhāya pratipraharaṃ pūjājāgaraṇādyuktam tathā skāndekṛṣṇapakṣe caturdaśyāṃ na kañcinmṛgamāptavān aṇvapi prāṇayātrārthaṃ kṣudhāsampīṇḍito vasat ityādyuktvādhanuṣkoṭyā hatānyeva bilvapatrāṇi mānada pitatāni mahārājaśambhoḥ śirasi bhūtale tatraiva tasthau rājendrasarvarātramatandritaḥ rātriśeṣaṃ sthito vyādhaḥ stabdhadṛṣṭiranāmiṣaḥ prabhāte vimale jāte dṛṣṭvā tatraiva śaṅkaram bilvapatrairnaraśreṣṭhakandamūlaiśca pāritaḥ iti yattu kvacit ekasya dvayorvā śravaṇam yathāathavā śivarātriṃ tu pūjājāgaraṇairnayet iti tathāpi athavetyanukalpopakrameṇāśaktaviṣayatayopapādyam evamanyatrāpiakhaṇḍitavrato yo hi śivarātrimupoṣayet sarvān kāmānavāpnoti śivena saha modate tathānyatrakaścit pūṇyaviśeṣeṇa jalahīno pi yaḥ pumān jāgaraṃ kurute tatra sa rudrasamatāṃ vrajet ityādīni tāni aśaktaviṣayāṇi tadetat śivarātrivrataṃ janmāṣṭamīvat saṃyogamapṛthaktvanyāyena nityaṃ kāmyaṃ ca tatra nityatvaṃ tāvat skandapūrāṇeparātpataraṃ nāsti śivarātriḥ parātparam na pūjayati bhaktyeśaṃ rudraṃ tribhuvaneśvaram janturjanmasahasreṇa bhramate nātra saṃśayaḥ ityakaraṇe pratyavāyaśravaṇāt varṣe varṣe mahādevinaro nārī pativratā śivarātrau mahādevaṃ kāmaṃ bhattyā prapūjayet iti vīpsāśruteḥarṇavo yadi vā śuṣyet kṣīyeta himavānapi merumandaralaṅkāśca śrīśailo vindhya eva ca calantyete kadācidvai niścalaṃ hi śivavratam iti vacanācca niścalaṃ nityakartavyamityarthaḥ phalaśravaṇātkāmyatāpi skandapurāṇa evaśivaṃ ca pūjayitvā yo jāgartti ca caturdaśīm mātuḥ payodhararasaṃ na pivetsa kadācana yadīcchedakṣayān bhogān divi devamanorathān āgamoktavidhiṃ kṛtvā prāpnoti maramaṃ padam mama bhaktastu deveśiśivarātrimupoṣakaḥ gaṇatvamakṣayaṃ divyamakṣayaṃ śivaśāsanam sarvān bhuktvā tato bhogān mṛto bhūpo bhijāyate kāmyavrate īśānasaṃhitāyāṃ viśeṣaḥ evametadvrataṃ kuryāt pratisaṃvatsaraṃ vratī dvādaśābdikameva syāccaturviśābdikaṃ tu vā sarvān kāmānavāpnoti pretya ceha ca mānavaḥ iti sarvādhikārikatvaṃ cāsya tatraivoktamśivarātrivrataṃ nāma sarvapāpapraṇāśanam ācāṇḍālamanuṣyāṇāṃ bhuktimuktipradāyakam iti adhikāriniyamāḥ skandapurāṇemādhamāse tu yā kṛṣṇā phālgunādau caturdaśī sā ca puṇyā tithirjñeyā sarvapātakanāśinī ahiṃsā satyamakrodho brahmacaryaṃ kṣamā dayā śāntātmā krodhahīnaśca tapasvī hyanasūyakaḥ tasmai deyamidaṃ devigurupādānugo yadi anyathā yo dadātīha sa dātā narakaṃ vrajet iti sā ceyaṃ śivarātrirarddharātravyāpinī trayodaśīyutā praśastā trayodasī yadā devidinabhuktipramāṇataḥ jāgare śivarātriḥ syānniśi pūrṇā caturdaśī iti śivarahasyokteḥ ata evātra vedho pi na divāvedha eva kintu janmāṣṭamīvadrātrivedho pi bhavatyeva tathā ca skandapurāṇeniśi bhramanti bhūtāni śaktayaḥ śūlabhṛdyataḥ atastasyāṃ caturdaśyāṃ satyāṃ tatpūjanaṃ bhavet iti bhūtāni śaktayo yoginyo pi śūlabhṛcchaṅkaraśca yato rātrau bhramanti ataḥ satyāṃ tasyāṃ pūjanaṃ bhavediti hemādriḥ yadā dinadvaye niśīthavyāpinī tadā pūrvaiva grāhyā tathāca skandapurāṇekṛṣṇāṣṭamī skandaṣaṣṭhī śivarātriścaturdaśī etāḥ pūrvayutāḥ kāryāstithyante pāraṇaṃ bhavet tatraivajanmāṣṭamī rohiṇī ca śivarātristathaiva ca pūrvaviddhaiva kartavyā tithibhānte ca pāraṇam iti tatraivaśrāvaṇī durganavamī tathā dūrvāṣṭamī tu yā pūrvaviddhaiva kartavyā śivarātrirbalerdinam jayantī śivarātriśca kārye bhadrājayānvite māghaphālgunayormadhye yā syācchivacaturdaśī anaṅgena samāyuktā kartavyā sā sadā tithiḥ iti tathāādityāstamaye kāle asti cedyā caturdaśī tadrātriḥ śivarātriḥ syāt sā bhaveduttamottamā iti vāyupurāṇetrayodaśyastage sūrye catasṛṣveva nāḍiṣu bhūtaviddhā ca yā tatra śivarātrivrataṃ caret iti māghavodāhṛtasmṛtyantarepradoṣavyāpinī grāhyā śivarātricaturdaśī rātrau jāgaraṇaṃ yasmāttasmāttāṃ samupoṣayet iti atra rātrau jāgaraṇaṃ yasmāditi hetuvaśāt pradoṣaśabdo rātriparo vagantavyaḥ nāradīyasaṃhitāyāmarddharātrayutā yatra māghakṛṣṇā caturdaśī śivarātrivrataṃ tatra so śvamedhaphalaṃ labhet iti mādhavatithitattvakārau tu īdṛśaviṣaye bahukālavyāpitvāt paraivetyāhatuḥ tadetatardharātrātparastācca jayāyogo yadā bhavet pūrvaviddhaiva kartavyā śivarātriḥ śivapriyaiḥ iti padmapurāṇādivacanānāṃ nirviṣayatvāpattarayuktam yadā tu niśīthādūrdhvagā trayodaśī perahani ca niśīthāvyāpinyapi caturdaśī bhavati tadā paraiva grāhyā tathāca hemādrimādhavodāhṛtapurāṇavacanammāghāsite bhūtadinaṃ hi rājannupaiti yogaṃ yadi pañcadaśyā jayāprayuktāṃ na tu jātu kuryācchivasya rātriṃ priyakṛcchivasya iti jayāprayuktāṃ jayayā trayodaśyā prakarṣeṇa niśīthādūrdhvaṃ yuktāṃ na kuryāt nopavaset kintu sakaladinabhūyorātrilābhāt parāmevetyarthaḥ tathāca yat śivarātrivrate bhūtāṃ kāmaviddhāṃ vivarjayet itivacanaṃyacca kāmikavacanamniśādvayacaturddraśyāṃ pūrvā tyājyā parā śubhā  ititadetādṛśaviṣayameva jñeyam anyathā pūrvāpādakabahuvacanavirodhaḥ syāt pūrvasyā eva niśīthavyāptau uttarāyā eva vā niśīthavyāptau tatkālavyāpinī grāhyetyuktamnāradīyeśānasaṃhitayoḥmādhakṛṣṇacaturdaśyāmādidevo mahāniśi śivaliṅgatayodbhūtaḥ koṭisūryasamaprabhaḥ tatkālavyāpinī grāhyā śivarātrivrate tithiḥ arddharātriyutā yatra māghakṛṣṇacaturdaśī śivarātrivrataṃ tatra so śvamedhaphalaṃ labhet tatretyatra kurvan ityadhyāhāraḥ pūrvedyurvā paredyurvā mahāniśi caturdaśī vyāptā sā dṛśyate yasyāṃ tasyāṃ kuryāt vrataṃ naraḥ iti mahāniśāsvarūpaṃ tu devalenoktammahāniśā dve ghaṭike rātrermadhyamayāmayoḥ iti yadapi skandapurāṇeādau mārgaśire māsi dīpotsavadine pi vā gṛhṇīyānmāghamāse vā dvādaśaivamupoṣayet iti kāmyaṃ pratimāsaṃ śivarātrivrataṃ tatrāpi pūjopavāsajāgaraṇavidhānāt tasya ca sakalarātrisādhyatvāt bahurātrivyāpinyāmanuṣṭhānam ubhayatra rātrivyāptisāmye turudravrateṣu sarveṣu kartavyā sammukhī tithiḥ anyathā vratakalpeṣu yathoddiṣṭāmupāvaset iti pūrvodāhṛtavacanānuguṇyācca pūrvaiva grāhyā asyāśca mahāśiva rātreḥ ravibhaumavārānyatarayoge praśastataratvaṃ śivayogayoge praśastatamatvaṃ ca skandapurāṇemāghakṛṣṇacaturdaśyāṃ ravivāro yadā bhavet bhaumo vātha bhaveddevikartavyaṃ vratamuttamam śivayogasya yoge ca tadbhaveduttamottamam iti tathā trispṛśātipraśastā purāṇāntaretrayodaśī kalāpyekā madhye caiva caturdaśī ante caiva śinīvālī trispṛśyāṃ śivamarcayet iti śivarātripūjāprakāraśca rudravrateṣūkta iti na likhyate athaitatpāraṇaṃ tu skandapurāṇa eva dvidhoktamkṛṣṇāṣṭamī skandaṣaṣṭhī śivarātriścaturdaśī etāḥ pūrvayutāḥ kāryāstithyante pāraṇaṃ bhavet itivacanāt paradine yadi divā tithyantastadā tatraiva no cet divaiva tathā ca skandapurāṇeupoṣaṇaṃ caturdasyāṃ caturdaśyāṃ ca pāraṇam kṛtaiḥ sukṛtalakṣaiśca labhyate vāthavā navā brahmā svayaṃ caturvaktraiḥ pañcavaktraistathā hyaham sikthe sikthe phalaṃ tasya vastuṃ śakto na pārvati brahmāṇḍodaramadhye tu yāni tīrthāni santi vai saṃsthitāni bhavantīha bhūtāyāṃ pāraṇe kṛte itivacanāt sā tvastamayaparyantavyāpinī cetpare hani divaiva pāraṇaṃ kuryāt pāraṇānnaiva doṣabhāk iti śivarātriprakaraṇapaṭhitakālādarśamadanaratnamādhavādilikhitasmṛtivacanāt anyatithyāgamo rātrau tāmasastaijaso divā tāmase pāraṇaṃ kurvan tāmasīṃ gatimāpnuyāt ityādinindāvacanācca mādhavācāryāstu yāmatrayordhvagāminyāṃ prātareva pāraṇamāhuḥ iti śivarātrinirṇayaḥ atha paurṇamāsīnirṇayaḥ sā ca sāvitrīvratātirikte kārye paraiva bhūtaviddhā na kartavyā darśaḥ pūrṇā kadācana varjayitvā muniśreṣṭhasāvitrīvratamuttamam itibrahmavaivarttokteḥ evaṃ yatcaturdaśyā ca pūrṇimāitiyugmavākyaṃ tat sāvitrīvrataviṣayam yattu pratipadyapyamāvāsyāityamāyugmavākyaṃ tat sāvitrīvratātiriktaviṣayaṃ draṣṭavyam atra ca na pūrvaviddhāniṣedhastasyāstrimuhūrtasattve kiṃ tvaṣṭādaśanāḍīmitacaturdaśīsattve bhūto ṣṭādaśanāḍībhirdūṣayatyuttarāṃ tithim itiviśeṣavacanāt mādhavastu idaṃ vacanaṃ yatra bhūtaviddhā kartavyā yathā sāvatrīvrate tatrāṣṭādaśanāḍīmitā na grāhyetyevaṃparamityāha tattu nirastaṃ prāk jyeṣṭhapañcadaśyorvaṭasāvitrīvratam tatra pūrvaviddhā grāhyā kṛṣṇāṣṭamī bṛhattapā sāvitrī vaṭapaitūkī anaṅgatrayodaśī rambhā upoṣyāḥ pūrvasaṃyutāḥ iti nigamokteḥ sāvitrī  tadvratasambadhinī paurṇamāsī vaṭapaitṛkī  tatsambadhinyevāmāvāsyā jyeṣṭhe māsi site pakṣe pūrṇimāyāṃ tayā vratam cīrṇaṃ purā mahābhaktyā kathitaṃ te mayā nṛpa iti sāvitrīvrataṃ prakramya skāndokteḥ amāyāṃ ca tathā jyeṣṭhe vaṭamūle tathā satī trirātropoṣitā nārī vidhinānena pūjayayet iti bhaviṣyokteśca hemādrau tu bhādrapadapūrṇimāyāmapīdamuktam gauḍāstumeṣe vā vṛṣabhe vāpi sāvitrīṃ tāṃ vinirdiśet jyeṣṭhakṛṣṇacaturdaśyāṃ sāvitrīmarcayanti yāḥ vaṭamūle sopavāsā na tā vaidhavyamāpnuyuḥ iti parāśaravākyāccaturdaśyāmityāhuḥ śrāvaṇīṃ paurṇamāsīṃ prakṛtyāmnāte rakṣābandhane tu aparāhṇavyāpinī grāhyā tato parāhṇasamaye rakṣāpoṭalikāṃ śubhām kārayedakṣataiḥ śastaiḥ siddhārthairhemabhūṣitaiḥ iti bhaviṣyokteḥ atra ca tata iti śravaṇātpūrvānuṣṭhitopākarmāṅgatvametasya ataśca yathā tatra grahasaṅkrātyādivarjanamevamatrāpīti kecit anye tu aṅgatve pramāṇābāvāt tata ityasya cākhaṇḍaparvāṇi arthasiddhatvenāvidheyatvānna grahasaṅkrāntyādivarjanamityāhuḥ idaṃ ca bhadrāyāṃ na kāryam bhadrāyāṃ dve na kartavye śrāvaṇī phālgunī tathā iti saṅgrahokteḥ asyāmeva hayagrīvotpattiḥ śrāvaṇyāṃ śravaṇe jātaḥ pūrvaṃ hayaśirā hariḥ iti vacanāt asyāmeva śravaṇākarmoktam tatrāstamayavyāpinī grāhyā śrāvaṇyāṃ paurṇamāsyāṃ śravaṇākarmaiti tatprakṛtyaastamite sthālīpākaṃ śrapayitvāityāśvalāyanasūtrāt yājñikāstu etasya vikṛtitvāccheṣaparvaṇi anuṣṭhānamāhuḥ asyāmevopākarma tatrayājñavalkyaḥadhyāyānāmupākarma śrāvaṇyāṃ śraveṇena vā hastenauṣadhibhāve vā pañcamyāṃ śrāvaṇasya tu adhīyata ityaghyāyo vedaḥ upākarmeṃti vedasaṃskārakarmaṇo nāmadheyam śrāvaṇyāṃ śrāvaṇapaurṇamāsyām yadyapinakṣatreṇa yuktaḥ kāla     ityataḥ sūtrāt yā kācicchravaṇayuktā tithirlabhyate tathāpi śrāvaṇapauṇemāsyevātra vivakṣitā pāraskarādivākyeṣu viśiṣyopādānāt tathāca pāraskaraḥathāto dhyāyopākarma oṣadhīnāṃ prādurbhāve śravaṇena śrāvaṇyāṃ paurṇamāsyāṃ śrāvaṇasya pañcamīṃ hastena veti śravaṇeneti śravaṇasya pṛthagupādānācca evam āṣāḍhyāṃ prauṣṭhapadyāmityādiṣvapi bodhyam hasteneti hastayukte kasmiṃściddivase  kecittu hastenetyato nakṣatrarūpakālajñāne pi titherākāṅkṣitatvāttatra yāvadanirṇītaṃ kiñciddinamityupasthitaṃ bhavati tāvatsannidhānāt pañcamyevopasthitānveti tena hastayuktapañcamyāmityāhuḥ oṣadhirbhāve iti śrāvaṇasya tviti ca sarvatra sambadhyate kālāntaramapyāhabaudhāyanaḥśrāvaṇyāṃ paurṇamāsyāmā pāḍhyāṃ vopākṛtya chandāṃsyadhīyīta manurapiśrāvaṇyāṃ prauṣṭhapadyāṃ vāpyupākṛtya yathāvidhi yuktaśchandāṃsyadhīyīta māsān vipro rddhapañcamān iti apiśabdādbhādrapadaśravaṇahastapañcamīnāmupādānam kātyāyano piupākṛtyodagayane tato dhīyīta dharmavit iti gobhilo piprauṣṭhapadīṃ hasteneti prauṣṭhapadīmityataḥ prāpyetiśeṣaḥ tena bhādrapadamāsi hastayukte kasmiṃściddina ityarthaḥ āśvalāyanastuathāto dhyāyopākaraṇamauṣadhīnāṃ prādurbāve śrāvaṇasya pañcamyāṃ hastena vā ityupākarma prakṛtakyatadvārṣikamityācakṣata iti anena varṣāsambandhinoḥ śrāvaṇabhādrapadayormadhye śrāvaṇasya pūrvaṃ vihitatvāt saṃjñākaraṇasiddhaṃ bhādrapade nuṣṭhānaṃ stavayati bhādrapade pi śravaṇahastapañcamīṣveva yata āśvalāyanasūtre māsanakṣatratithīnabhidhāyamāsāntarābhidhāne pūrvoktamāsasyaiva bādho yujyate avāntarasājātye na tasya śīghropasthitikatvāt na nakṣatrādīnām ākāṅkṣitatvācca teṣāmeva grahaṇam ete ca kālāḥ svasvagṛhnānusārā vyava sthitāḥ yeṣāṃ ca śākhāyāmaneke kālā uktāsteṣāmākāṅkṣāvaśāt pā ukrameṇopādānam pāṭhakramasya prayojanāntarābhāvāt tathā ca bahavṛcaiḥ śrāvaṇamāse śravaṇayuktekasmiṃściddine  tatra ca saṅkrāntigrahaṇasū takādau hastayuktapañcamyāṃ tadasambhave kevalapañcamyāṃkevalahaste vā tadasambhave auṣadhiprādurbhāvābhāve ca īdṛśanakṣatrādiyukte bhādrapade pi kartavyam  tatra ca tasmin dine cetyarthaḥ tathā ca bahvṛcagṛhyakārikāyāmavṛṣṭayauṣadhayastasmin māse tu na bhavanti cet tadā bhādrapade māsi śravaṇena tadiṣyate iti evaṃ śrāvaṇe grahaṇādisattve bhādreṇa prathamārambhaḥ tasya tadabhāve vihitatvena gauṇatvāt yājuṣaistu śrāvaṇapaurṇamāsyādikrameṇa sāmagānā hastādikramaḥ sūtre kvacidviparyāsenopādāne piupākarma prakurvaṃnti kramāt sāmargyajurvidaḥ grahasaṅkrāntyayukteṣu hastaśravaṇaparvasu itivacanādeṣa eva krama upādeyaḥ saṅkrāntau grahaṇe āśauce ca doṣo madanaratnādibahnunibandhodāhṛta smṛtausaṅkrāntau grahaṇe caiva sūtake mṛtake tathā gaṇaśrāddhaṃ na kurvīta nāradasya vaco yathā prathame doṣasaṃyukte parvaṇi syādupākriyā duḥkhaśokāmayagrastā rāṣṭre tasmin dvijātayaḥ iti atra viśeṣo gārgyeardharātrādadhastāccet saṅkrāntigrahaṇaṃ tathā upākarma prakurvīta parataścenna doṣakṛt tathāyadyardharātrādarvāk cet grahaḥ saṅkrama eva ca nopākarma tadā kuryāt āvaṇyāṃ śravaṇe pi vā yāni tutrayodaśyādikaṃ varjyaṃ dinānāṃ navakaṃ dhruvam māṅgalyeṣu samasteṣu grahaṇe candrasūryayoḥ tathādvādaśyādistṛtīyānto vedha indugrahe smṛtaḥ ekādaśyādikaḥ saure caturthyantaḥ prakīrttitaḥ khaṇḍagrahe tayoḥ prokta ubhayatra dinatrayam ityādīni niṣedhavacanāni tāni māṅgalyakarmāntaraviṣayāṇi tathāca smṛtiḥnitye naimittike japye homayajñakriyāsu ca upākarmaṇi cotsarge grahabhedo na vidyate iti evaṃ ca grahaṇapūrvottaradine śravaṇasattve tatroyākarma na tyājyam yadā ca grahaṇasaṅkrāntiduṣṭaṃ parva tadā kālaniyama uktaḥ smṛtimahārṇavesaṅkrāntirgrahaṇaṃ vāpi yadi parvaṇi jāyate tanmāse hastayuktāyāṃ pañcamyāṃ ca tadiṣyate tathāsaṅkrāntirgrahaṇaṃ vāpi paurṇamāsyāṃ yadā bhavet upākṛtistu pañcamyāṃ kāryā vājasaneyibhiḥ iti vājasaneyibhirityanena yeṣāṃ pañcamī gṛhya uktā ta upalakṣyante saṅkrāntirgrahaṇaṃvā piyadi parvaṇiityādisāmānyavākyaikavākyatālāmāt anyathā vājasaneyibhiḥ pañcamyāmeveti cetyubhayavidhāne vākyabhedaḥ syāt na casaṅkrāntirgrahaṇaṃ vāpi yadi parvaṇi jāyateityasyānenopasaṃhāro yukto natu lakṣaṇā lakṣaṇāta upasaṃhārasya nyāyyatvātanyathāpuroḍāśaṃ caturdhā karotiityetatsamānārthakatvārthamāgneyavākye pi lakṣaṇā syāditi vācyam  prakṛte hi upasaṃhāre śuddhapañcamyā api vidheyatvena vākyabhedāpattyā lakṣaṇaiva yuktā tasmādyeṣāṃ gṛhye papañcamī noktā taiḥ pūrvodāhṛtamanuvākyāt śrāvaṇasya tu māsasya paurṇamāsyāṃ dvijottama āṣāḍhyāṃ prauṣṭhapadyāṃ vā vedopākaraṇaṃ smṛtam iti kūrmapurāṇācca prauṣṭhapadyāmāṣāḍhyāṃ vā kāryam baudhāyanaistu āṣāḍhyāmevā teṣāṃ kevalāyā evāṣāḍhyā uktatvāt sāmagaistu siṃhasthe sūrye hastanakṣatre kāryam prauṣṭhapadīṃ hastenetipūrvodāhṛtagobhilāt prauṣṭhapadīmityatra proṣṭhapadaḥ saura eva siṃhārkirūpaḥ siṃhe ravau tu puṣyarkṣe pūrvāhṇe vicaredbahiḥ chandogā militāḥ kuryurutsargaṃ sarvachandasām śuklapakṣe tu hastena upākarmāparāhṇikam iti gārgyavacanāt idaṃ ca chandogānāmeva yadapiupākarmāparāhṇe syādutsargaḥ prātareva hi  ititadapi chandogaviṣayameva anyeṣāṃ tu daivakarmatvāt pūrvāhṇa eva bhavedupākṛtiḥ paurṇamāsyāṃ pūrvāhṇa eva tu iti pracetovacanena pūrvāhṇasyāpi vihitatvāt yujyate cāsya gārgyavākyaparyālocanayā cchandogātiriktaviṣayatvam prayogapārijāte tu sarvairaparāhṇa evetyuktam atra parvaṇaḥ sakhaṇḍatve audayikasyaiva grahaṇam tathā cakālikāpurāṇecaturdaśyāṃ samutpannāvasurau madhukaiṭabhau vedān svīkurvataḥ padmayonestau jahratuḥ śrutīḥ hatvā tāvasurau devaḥ pātālatalavāsinau āhṛtya tāḥ śrutīstasmai dadau lokaguruḥ svayam abhūllabdha śrutirbrahmā parvaṇyaudayike punaḥ ato bhūtayute tasminnopākaraṇamiṣyate āsuraṃ varjayet kālaṃ vedāharaṇaśahkayā bhaviṣyottare pisamprāpte śrāvaṇasyānte paurṇamāsyāṃ dinodaye snānaṃ kurvīta matimān śrutismṛtividhānataḥ tato devān pitṝṃścaiva tarpayet paramāmbhasā upākarma divaivoktamṛṣīṇāṃ caiva tarpaṇam śrāvaṇasyānta iti gauṇacāndrābhiprāyeṇa hastaśravaṇe api sakhaṇḍe audayike eva grāhye tathā cagṛhyapariśiṣṭedhaniṣṭhāpratipadyuktaṃ tvāṣṭraṛkṣasamanvitam śrāvaṇaṃ karma kurvīta ṛgyajuḥ sāmapāṭhakaḥ tvāṣṭraṃ citrā na ca śrāvaṇamiti naitasya karmaṇo nāmadheyaṃ kintu śravaṇākarmaṇa iti vācyam vyāsenaiva tasyāpi saṃjñākaraṇāt tathā cavyāsaḥśravaṇena tu yatkarma uttarāṣāḍhasaṃyutam saṃvatsarakṛto dyāyastatkṣaṇādeva naśyati dhaniṣṭhāsaṃyutaṃ kuryāt śrāvaṇaṃ karma yadbhavet tatkarma saphalaṃ vidyādupākaraṇasaṃjñitam iti idaṃ ca karmakālabyāptyasambhave audayikaśāstram atra ca parvaudayikatvavidhiḥ sarvayajuḥśākhiviṣayaḥ pūrvoktairdhaniṣṭhāpratipadyuktamityādivakyairyajuḥ śākhimātraṃ prati audayikaparvaṇa uktatvāt na caparvaṇyaudayike kuryuḥ śrāvaṇīṃ taittirīyakāḥ bahvṛcāḥ śravaṇe kuryurgrahasaṅkrāntivarjite ityanena bahvṛcapariśiṣṭavākyena taittirīyāṇāmevoktatvāttaittirīyamātraparatvamiti vācyam atra taittirīyagrahaṇasya upalakṣaṇārthatvāt kathamanyathātulyakakṣatayā bahvṛcānāmupādānaṃ kriyeta tulyakakṣāṇāmeva hi samabhivyāhāro yujyate na hi sambhavati brāhmaṇairidaṃ kartavyaṃ kṣatriyairidaṃ kaṭhairidamiti yujyate ca vaiśyairidaṃ karttabyamiti evaṃ ca bahvṛcaiḥ śravaṇa iti samabhivyāhāro yujyate yājuṣaiḥ parvaṇīti kiṃ ca bahvṛcagṛhyapariśiṣṭakāro bahvṛcānāmeva karmasambandhidharmavidhānārthaṃ pravṛtto na tu taittirīyāṇām evaṃ ca yat tatra taittirīyasambandhitatkālādikaṃ śrūyate tadaṃśe nuvāda eva anuvādaśca yathāprāptasyaiva prāptiśca prakṛte parvaudayikatvavidhāyakakālikāpurāṇādivākyāt kālikāpurāṇamapi svasvagṛhyaprāptaparvaṇyevaudayikatvaṃ vidadhāti parvaprāptiścāviśeṣeṇa sarvayājuṣāṇāmeveti evaṃ ca teṣāmevānuvādo yujyate yadapiśrāvaṇī durganavamī dūrvā caiva hutāśanī pūrvaviddhaiva kartavyā śivarātrirbalerdinam iti tadapi na taittirīyātiriktānāṃ pūrvaviddhāvidhāyakaṃ kintu upākarmātiriktaviṣayam athavā chandogakarttṛkopākarmaviṣayam api cātra parvagataviśeṣasyaivaudayikasya vidhānaṃ yuktam apekṣitatvāt samabhivyāhārācca na ca yadaudayike parvaṇyupākuryuḥ taittarīyakā eveti vacanavyaktirastviti vācyam evaṃ hi viśiṣṭānuvāde vākyabhedaḥ syāt na ca yadaudayike taittirīyakā ityeva vacanavyaktiḥ parvaudayikatvaṃ ca sannidhilabhyamiti vācyam upākarmaṇaḥ sannihitatve pi parvaṇaḥsannidhilabyatvāsambhavāt tathā sati sannidhita eva śravaṇopasthityā tatrāpyaudayikatvalābhe uttarārddhaṃ nirarthakaṃ syāt na ca tavāpi parvauṃdayikatvagrahaṇasaṅkrāntirahitvarūpaviśeṣaṇadvayavidhāne vākyabhedāpattiritivācyam ekahāyanītvapiṅgākṣitvayordvayorapi yaugikatvena dravyavacanayorviśiṣṭadravyavidhivadatrāpiyaugikābhyāmanyataḥ prasiddhārthābhyāṃ padābhyāṃ viśiṣṭaṃ parvaiva vidhīyate itina kiñcidanupapannam anye tu taittirīyakarttṛkaparvaudayikatvaviśiṣṭopākarmavidhimevacchanti na ca viśiṣṭavidhau gauravāpattestaittirīyakapade lakṣaṇā tathā satirājā rājasūyenayajetaityādāvapi traivarṇikalakṣaṇāprasaṅgāditi gṛhyoktasya ca punarvidhiḥ karttṛbhedātanyathā ekaviṣayānekasmṛtyucchedāpatteriti vadanti tanna smṛtayo hi svātantryeṇaiva pravṛttāḥ yuktaṃ yat prati smṛtividhiritipariśiṣṭaṃ punaḥ śeṣapūraṇarūpaṃ śeṣiṇamupajīvyaiva pravṛttamiti na tatra tadananuvādena vidhāyakatvamiti atra audayikamapi saṅgava prāpi grāhyam tathā cagārgyaḥśrāvaṇī paurṇamāsī tu saṅgavātparato yadi tadaivaudayikī grāhyā nānyadaudayikī bhavet nigame piśrāvaṇyāṃ prauṣṭhapadyāṃ vā pratipat ṣaṇmuhūrtakaiḥ viddhā syācchandasāṃ tatropākarmotsarjanaṃ bhavet iti parveti hastaśravaṇayorupalakṣaṇam udaye saṅgavasparśe śrutau parvaṇi cārkabhe kuryurnabhasyupākarma ṛgyajuḥsāmagāḥ kramāt iti pṛṣvīcandrodayadhṛtavacanāt etaccopākarma malamāse na kāryam tathā cakātyāyanaḥutkarṣaḥ kālavṛddhau syādupākaraṇakarmaṇi iti evaṃ cadaśahārāsu notkarṣaścaturṣvapi yugādiṣu upākarmamahāṣaṣṭhyorhyetaduktaṃ vṛṣāditaḥ iti vākye sauramānavihitatvarūpahetūpanyāsapūrvakamanutkarṣavidhānācchandogānāṃ sauramānena vihitatvāt tadviṣayamidamṛṣyaśṛṅgavacanami ti kecittu śukramauḍhyādivat dvitīyopākarmāviṣayatvāmiti tathā casmṛtisaṅgrahegurubārgavayormauḍhye bālye vā vārddhake pi vā tathādhimāsasaṃsarpamalamāsādiṣu dvijāḥ prathādhimāsasaṃsarpamalamāsādiṣu dvijāḥ prathamopākṛtirna syāt kṛtā karmavināśakṛt  itiādipadāt vakrāticārasaṅgrahaḥ vistarastu malamāsanirūpaṇe draṣṭavyaḥ atra viśeṣo mādhavīyevedopākaraṇe prāpte kulīre saṃsthite ravau upākarma na kartavyaṃ kartavyaṃ siṃhayuktake iti nanuśrāvaṇyāṃ śrāvaṇīkarma yathāvidhi samācaret upākarma tu kartavyaṃ karkaṭasthe divākare ityanena nigamavacanena karkaṭasthe vidhānāt kathaṃ niṣedha iti satyam nāyaṃ niṣedhaḥ kintu siṃhavidhiviśeṣa evana girāgiretibrūyātiti vat  a  pā  adhi  jyotiṣṭome śrūyateyajñāyajñīyena stuvītaiti tatra yajñāyajñīyamityanenayajñāyajñā vo girāgirā ca dakṣaseiti yajñāyajñapadaghaṭitāyāmṛci samutpannaṃ sāmābhidhīyate tatra ca girāśabdasya pāṭhaḥ tatra yonigānamaghīyānaiḥ sāmagairgakāreṇa sahitaṃ gāyīrā girā iti gīyate airaṃ kṛtvodgeyamiti brāhmaṇavākyena tu girāśabde gakāralopapūrvakamirāśabdena gānaṃ vidhīyate tathā ca yonigānabrāhmaṇagānayosaktulyabalatvena viṣeṣābhāvādvikalpena prayoge prāptenagirā gireti brūyātyadgirāgireti brūyādātmānameva tadudghātā giretiti gakārarahitagāne bādhamuktvā gakārarahitamirāpadaṃ geyatvena vidhīyate evamatrāpi vedopākareṇeśrāvaṇyāṃiti vacanayoḥ samānabalatvena siṃhe karkaṭe ca vikalyenopākarmaṇaḥ prāptau narmadottaraiti vacanena deśabhedādvayavasthāpyata ityāśayaḥ evaṃ ca siṃhakarkaṭayorubhayorapi prāptatvādavyavasthāyāṃ deśabhedena vyavasthāmāhaprayogaparijāte bṛhaspatiḥnarmadottarabhāge tu kartavyaṃ siṃhayuktake karkaṭe saṃsthite bhānāvupākuryācca dakṣiṇe iti asyārthaḥ sarvatropākaraṇe prāpte dakṣiṇadeśe pi upākaraṇaṃ prāptam evaṃ sati tatrānena vākyena yaddakṣiṇe upākuryāt tat karkaṭe yaduttare tta siṃheyattusiṃhe ravau tu puṣyarkṣe pūrvāhṇe vicaredvahiḥ   pūrvāhṇe vivare bahiḥ iti pāṭho nirṇayasindhvādau avivare grahaṇādidoṣarahite iti ca vyākhyātam chandogā militāḥ kuryurutsargaṃ sarvacchandasām śuklapakṣe tu hastena upākarmāparāhṇikam ityatra siṃhe ravāvityetasyobhayatra sambandhena yat sāmagānāṃ siṃhārkavidhānaṃ taddeśabhedaprāpakakarkasiṃhavyavasthānivṛttiphalakatayānityavat prāptyarthamiti na kiñcidanupapannam etaccopākarma brahmacārigṛhasthavānaprasthaiḥ kāryaṃ nityatvāt nityatvaṃ ca brahmayajñarūpanityakarmāṅgamantrāpyāyakatvāt āpyāyakatvaṃ coktamkātyāyanenapratyabdaṃ yadupākarma sotsargaṃ vidhivahvijaiḥ kriyate chandasāṃ tena punarāpyāyanaṃ bhavet ayātayāmaiśchandobhiryat karma kriyate dvijaiḥ krīḍamānairapi sadā tatteṣāṃ siddhikāraṇam upākṛtyādhīyītetyato nityādhyayanārthatvenāpi sarveṣāmavaśyakartavyatvam adhyayanaṃ ca sarveṣām tatra brahmacāriṇāṃ brahmacaryasya tadarthatvādeva siddham gṛhasthānāṃ tu grahaṇādhyayanamuktamāśvalāyanenasamāvṛtto brahmacārikalpena yathānyāyamitare jāyopeyītyeke prājāpatyaṃ taditi brahmacārikalpenauyena niyamaviśeṣeṇa brahmacāryadhīyīta tenaiva yuktaḥ samāvṛtto pyadhīyīta itare brahmacāriṇastu yathānyāyaṃ  svavidhyuktaprakāreṇa adhīyīran tathā jāyopeyī  gṛhastho pi brahmacārikalpoktaniyamena natu bhikṣādidharmeṇetyarthaḥ dhāraṇādhyayanārthatvādapi sarvān prati niyatānuṣṭhānamuktamgobhilenauvākarmotsarjanaṃ ca vanasthānāmapīṣyate dhāraṇādhyayanāṅgatvādgṛhiṇāṃ brahmacāriṇām iti brahmacāriṇo naiṣṭhikāḥ upakurvāṇānāmadhyayanārthatvādeva prāptatvāt adhyāpyeranvāravdhaityato pyadhyāpakasya gṛhasthasyānuṣṭhānamuktamiti ityupākarmakālaḥ athotsarjanam tatra manuḥpuṣye tu cchandasāṃ kuryādvahirutsarjanaṃ dvijaḥ māghaśuklasya vā prāpte pūrvāhṇe prathame hani a  ślo puṣye  pauṣe bahiḥ grāmāditi śeṣaḥ utsarjanaṃ kṛṣṇapakṣādhyayanarāhityam na tu sarvathānadhyayanam yathāśāstraṃ tu kṛtvaivamutsargaṃ chandasāṃ bahiḥ viramet pakṣiṇīṃ rātriṃ yadvāpyekamaharniśam    ata ūrdhvaṃ tu chandāṃsi śukleṣu niyataḥ paṭhet vedāṅgāni rahasyaṃ ca kṛṣṇapakṣeṣu sampaṭhet    iti manūkteḥ prathame hanīti puṣya ityatrāpi sambadhyate yadā śrāvaṇyāmupākarma tadā puṣyamāsasya śuklapratipadi pūrvāhṇeyadā prauṣṭhapadyāṃ tadā māgha iti vyavasthito vikalpaḥ śrāvaṇyāṃ prauṣṭhapadyāṃ vāpyupākṛtya yathāvidhi yuktaścandāṃsyadhīyīta māsān vipro rdhapañcamāna    iti manunaiva arddhapañcamamāsādhyayanasya vihitatvāt arddhapañcamān iti ardhaḥ pañcamo yeṣu te sārddhāṃścatura iti yāvat yājñavalkyastu kālāntare pyāhapauṣamāsasya rauhiṇyāmaṣṭakāyāmathāpi vā jalānte chandasāṃ kuryādutsargaṃ vidhivadvahiḥ iti pauṣamāsarohiṇī ca śuklapakṣagataiva manuvihitaśuklapakṣabādhe pramāṇābhāvāt aṣṭakāyāmityatrāpi pauṣamāsasyeti sambadhyate tena pauṣakṛṣṇāṣṭamyāmityarthaḥ āpastambaḥtaiṣyāṃ paurṇamāsyāṃ rohiṇyāṃ vā viramate taiṣyāmiti rohiṇyāmityanenāpi sambadhyate pūrvoktayājñavalkyavākyāt baudhāyanaḥ śrāvaṇyāmāṣāḍhayāṃ vopākṛtya taiṣyāṃ mādhyāṃ votsṛjet āṣāḍhyāmupākṛtya taiṣyāṃ śrāvaṇyāmupākṛtya māghyāmiti bodhyam etaccaṣaṇmāsānadhīyītaiti āśvalāyanoktamurarīkṛtya utsarjanaṃ prakṛtya āśvalāyanaḥmadhyamāṣṭakāyāmetābhyo devatābyo nnena hutvāpo bhyavayantīti anena yadyapi māghakṛṣṇāṣṭamī pratīyate tathāpyatra sāmīpyasaptamīvivakṣayā māgyevoktāagnīṣomīyeṇa carantyuttaravedyāmiti vaditi vṛttikṛtā vyākhyātam ata eva baḍvṛcagṛhyakārikāyāṃ māghyevoktā adhyāyotsarjanaṃ māghyāṃ paurṇamāsyāṃ vidhīyate iti ete ca pakṣāḥ svasvagṛhyānusārādvyavasthitāḥ sāmagānāṃ tūtsarjanakālamāhagārgyaḥsiṃhe ravau tu puṣyarkṣe pūrvāṅṇe vicaredvahiḥ chandogā militāḥ kuryurutsargaṃ sarvacchandasām iti yadā tu siṃhasthe sūrye hasta eva prathamastataḥ puṣyastadā karkaṭasthe puṣye utsarjanaṃ kāryamityuktamchandogagṛhyapariśiṣṭemāse prauṣṭhapade hastāt puṣyaḥ pūrvo bhavedyadā tadā tu śrāvaṇe kuryādutsargaṃ chandasāṃ dvijaḥ iti prauṣṭhapade yo hastastasmāt pūrvaḥ puṣyo yadi śrāvaṇagato bhavet tadā śrāvaṇa evotsargaṃ kuryādityarthaḥ proṣṭhapadaśrāvaṇau mīnādisauramāsābhi prāyeṇa karkasiṃhayorevābhidhāyakau teṣāṃ sauramānenaivopākarmavidhānāt atyantādhyayanaśīlānāṃ tu kālāntaramuktamkhādiragṛhyepuṣye tūtsarjanaṃ kuryādupākarmadine tha vā iti eṣa ca pakṣoyat svādhyāyamadhīte bdamitimādhavopadarśitaśruteḥ śrautaḥ etacca daivatvātpūrvodāhṛtavacanebhyaśca sarvaiḥ pūrvāhṇa eva kāryam parvaṇaḥ sakhaṇḍatve saṅgavavyāpyeva grāhyamityuktamupākarmakālanirūpaṇe asya vedādhyayanārthaṃ pratyabdakartavyatāmāhakātyāyanaḥpratyabdaṃ yadupākarma sotsargaṃ vidhivat dvijaiḥ kriyate chandasāṃ tena punarāpyāyanaṃ bhavet ayātayāmaiśchandobhiryatkarma kriyate dvijaiḥ krīcmānairapi sadā tatteṣāṃ siddhikārakam iti ityutsarjanakālanirṇayaḥ darśāntāśvināmāvāsyā tu abhyaṅge prātaḥ kālavyāpinī grāhyā iṣe bhūte ca darśe ca kārttikaprathame dine yadā svātī tadābhyaṅgasnānaṃ kuryādinodaye iti brāhmokteḥ dīpadāne tu prabhātavyāpinī grāhyā evaṃ prabhātasamaye tvamāvāsyāṃ narādhipa kṛtvā tu pārvaṇaśrāddhaṃ dadhikṣīraghṛtādibhiḥ dīpān dattvā pradoṣe tu lakṣmīṃ pūjya yathāvidhi svalaṅkṛtena bhoktavyaṃ sitavastropaśobhinā itibhaviṣyokteḥ dinadvayasattve parā daṇḍaikarajanīyoge darśaḥ syāttu pare hani tadā vihāya pūrvedyuḥ paredyuḥ sukharātrikā itijyotirvacanāt asyāmevāpararātrāvalakṣmīniḥsāraṇaṃ kāryam evaṅgate niśīthe tu jane nidrārddhalocane tāvannagaranārībhiḥ śūrpaṇḍiḍimavādanaiḥ niṣkāśyate prahṛṣṭābhiralakṣmīḥ svagṛhāṅgaṇāt iti bhaviṣyokteḥ kārttikapaurṇamāsī tripuradāhe sandhyāvyāpinī grāhyā paurṇamāsyāṃ tu sandhyāyāṃ kartavyastripurotsavaḥ itibrāhmokteḥ phālgunapaurṇamāsyāṃ holākā tasyāṃ ca pradoṣavyāpinī grāhyā niśāgame tu pūjyeta holākā sarvatomukhī itivacanāt iyaṃ ca bhadrāyāṃ na kartavyābhadrāyāṃ dve na kartavyeitipūrvodāhṛtavacanāt evaṃ cabhadrāyāṃ vihitaṃ kāryaṃ holāyāśca prapūjanam itinibandhābhāsavacanaṃ heyam tatra dinadvaye pradoṣasattve parā pūrvasya bhadrāyuktatvāt yadā tu pūrvasyāmeva pradoṣavyāptirbhadrāyogaśca bhavatisūryodayāt pūrvaṃ ca yadi holākādīpanāya kiyānapi bhadrārahitaḥ kālo vaśiṣyate tadā pradoṣātikrame pi tatraiva kāryam ekā yāmadvayādūrdhvaṃ caturdaśyāṃ yadā bhavet holāṃ bhadrāvasāne ca niśīthānte pi dīpayet iti bhaviṣyottarāt yānimadhyarātramatikramya viṣṭeḥ pucchaṃ yadā bhavet pradoṣe jvālayedvahniṃ sukhasaubhāgyadāyakam ityādivākyāni tāni nirmūlāni yadā tu pūrvatra bhadrārihataḥ kālo na labhyate paratopi ca na pradoṣavyāptiḥ tadā pūrvatraiva bhadrāpucche kāryam pṛthivyāṃ yāni kāryāṇi śubhāni tvaśubhāni ca tāni sarvāṇi sidhyanti viṣṭipucche na saṃśayaḥ iti lallavacanāt idaṃ ca yadottaratra sārddhayāmātrayāt pūrvameva paurṇa māsīsamāptistadā jñeyam yadā tu tanmitā tato dhikā vā paurṇamāsī pratipacca dvitīyadine vṛddhigāminī tadā pratipatpradoṣe pi sā kāryā sārddhayāmatrayaṃ pūrṇā dvitīye divase yadā pratipad varddhamānā tu tadā sā holikā smṛtā itibhaviṣyokteḥ yāni tuśrāvaṇī durganavamī dūrvā caiva hutāśanī pūrvaviddhaiva kartavyā śivarātrirbalerddinam ityādīni pūrvaviddhāvidhāyakāni tāni pūrvadine bhadrābhāve jñeyāni yadā tu pūrvadine bhadrā dvitīyadine candragrahaṇaṃ tadā pūrvatraiva bhadrāpucche holākā kāryeti divodāsaḥ anye tu grahaṇakāla evala kāryā sarveṣāmeva varṇānāṃ sūtakaṃ rāhudarśane snātvā karmāṇi kurvīta śṛtamannaṃ virjayet iti vacanena snānottarakartavyatvapratīterityāhuḥ iti holākānirṇayaḥ atha parvanirṇayaḥ yadyapipaurṇamāsyāṃ paurṇamāsyā yajetāmāvāsyāyāmamāvāsyayā yajetaitivākyābhyāṃsāṅgau darśapūrṇamāsau parvaṇi vihitau iti pratīyate tathāpipūrvamahardevatā gṛhṇantyuttaramaharyajetapakṣādayoyaṣṭavyāḥ pakṣāntā upavastavyāitivākyāntaraikavākyatayā parvaṇyupakramamātraṃtābhyāṃ vidhīyate samāptistu pratipadyeva atra devatāgrahaṇamanvādhānaṃ devatāsaṅkalpaśca pakṣāntāḥ  paurṇamāsyaḥ pakṣādayaḥ  pratipadaḥ vyattyabhiprāyaṃ bahuvacanam upavāsaḥ kratvaṅgabhūtayamaniyamasaṅkalpaḥ athavā paurṇamāsyamāvāsyāśabdayoḥ sandhivācitvasya vakṣyamāṇatvāt tasya cātisūkṣmatvenopakramasyāpitatra kartumaśakyatvādatra lakṣaṇayā paurṇamāsyamāvāsyāśabdābhyāṃ parvapratipadrūpaṃsandhipārsvadvayavartti tithidvayaṃ kṛtsnaprayogārthatvena vidhīyate evaṃ casandhau yajetaityatrāpi sandhiśabdena tādṛśatithidbayameva lakṣyate tathā ca sandhimabhito yajetetyapyanugṛhyate etadevābhipretyāhabaudhāyanaḥsūkṣṇatvāt sandhikālasya sandherviṣaya ucyate sāmīpyaṃ viṣayaṃ prāhuḥ pūrveṇānhā pareṇa vā iti ubhayathā parvaṇyanvādhānam tatrāpi na sampūrṇaṃ parvānvādhānakālaḥ kintu ādyaṃ bhāgatrayam yāgakālastu parvacaturthāṃśaḥ pratipada ādyamaṃśatrayaṃ ca tathācalaugākṣiḥtrīnaṃśānaupavastasya yāgasya caturo viduḥ dvāvaṃśāvutsṛjedantyau yāge ca vratakarmaṇi iti aupavastasyānvādhānasya antyau  parvapratipadorantyau bhāgauḥ yāge pratipado ntyo bhāgo varjyaḥvratakarmaṇi anvādhāne parvaṇo ntyo bhāgo varjya ityarthaḥ etacca dvyahasādhyatve sadyaskālatve tuparvacaturthe śe pyanvādhānamiti vakṣyate taccānvādhānaṃ prātareva yadaharupavasatho bhavati tadahaḥ pūrvāhṇa eva prātarāhutiṃ hutvāiti gobhilokteḥ evaṃ yāgo pi prātareva parvaṇo yaścaturthāṃśa ādyāḥ pratipadastrayaḥ yāgakālaḥ sa vijñeyaḥ prātarukto manīṣibhiḥ itivacanāt prātaryajadhvamityādiśruteśca prātakālasca pañcadhāvibhāgena lekhāprabhṛtyathāditye ghaṭikāstraya eva tu prātaḥkāla iti prokto bhāgaścānhaḥ sa pañcamaḥ itivacanāt caturādivibhāgeṣusa evādhyarddhasaṃyuktaḥ prātarityabhidhīyate iti ādhunikānāṃ tacchabdavyavahārastu bhākto nekārthatvasyānyāyyatvāt evaṃ yāgānvādhānakāle nirūpite yadā tāvat parvapratipadoḥ sampūrṇatvaṃ tadā na kaścit sandehaḥ yadā tu tayoḥ khaṇḍatvaṃ tadā prakāracatuṣṭayam āvartanāt prāk āvartane vā tadūrddhvaṃ vā rātrau vā tatrādye pakṣadvaye taddine yāgastatpūrvedyuranvādhānam pūrvāhṇe vātha madhyāhne yadi parva samāpyate upoṣya tatra pūrvedyustadaharyāga iṣyate itilaugākṣivacanāt atra pūrvāhṇamadhyānhaśabdāvāvartanapūrvabhāgāvartanaparau āvartanāttu pūrvāhṇo hyaparāhṇastataḥ paraḥ madhyāhnastu tayoḥ sandhiryadāvartanamucyate iti tatprakaraṇapaṭhitavacanāt evaṃ caitatprakaraṇapaṭhito parāhṇaśabdo pyāvartanottarabhāgavacano smādvacanādavagantavyaḥ antyapakṣadvaye tu yadyapiaparāhṇe thavā rātrau yadi parva samāpyate upoṣya tasminnahani śvobhūte yāga iṣyate  itilaugakṣivākyāt sandhidine nvādhāya prātaryāga iti aviśeṣeṇa pratīyate tathāpi aparāhṇasandhau tāvatparedyuścandradarśanābhāve sandhidine  nvādhānaṃ prātaryāgaḥ  dvitīyā vimuhūrtā cet pratipadyāparāhṇikī anvādhānaṃ caturdaśyāṃ parataḥ somadarśanāt itibaudhāyanavacanena candradarśane sandhidine yāgasya vihitatvāt atra caturdaśyāmanvādhānaṃ caturdaśīdine kiñcidamāvāsyāpraveśa eva bodhyam yadā caturdaśī yāmaṃ turīyamanupūrayet amāvāsyā kṣīyamāṇā tadaiva śrāddhamiṣyate iti baudhāyanokteḥ śrāddhamanvādhānasyāpyupalakṣaṇam ata eva mādhavenacaturdaśyāṃ cutaryāme amā yatra na dṛśyate śvobhūte pratipad yatra bhūte kavyādikī kriyā iti baudhāyanavākye amā sampūrṇā na dṛśyate kintu svalpā dṛśyata iti vyākhyātamiti kecit hemādristucaturdaśī ca sampūrṇā dvitīyā kṣayagāminī caruriṣṭiramāyāṃ syādbhūte kavyādikī kriyā itivacanāccaturdaśyāmamāvāsyānanupraveśe pi pratipadi candradarśaṃne caturdaśyāmanvādhāya paredyuriṣṭirityāha dvitīyā kṣayagāminīti candradarśanopalakṣaṇam rātrisandhau tu sarvadānvādhānameva aparāhṇe thavā rātrauitilaugākṣivacanāt na caitasyāparāhṇasandheriva candradarśanābhāvaviṣayatvam candradarśanābhāve sati aparāhṇasandhāvanvādhānaṃ cet kimu vaktavyaṃ rātrisandhāviti kaimutikanyāyenaivaprāpte rātrisandhiśāstrānarthakyāpatteḥ ata eva na paurṇamāsīmātraviṣayatvamapi aparāhṇagrahaṇenaiva siddheḥ atra ca sandhistithisāmye tāvadyathāsthita eva vṛddhikṣayayostu parvasandhimupakramya viśeṣamāhalaugākṣiḥtitheḥ parasyā ghaṭikāstu yāḥ syurnyūnāstathaivābhyadhikāśca tāsām arddhaṃ viyojyaṃ ca tathā prayojyaṃ hāse ca vṛddhau prathame dine tat iti asyārtho mādhavena spaṣṭīkṛtaḥ vṛddhiḥ pratipado yāsti tadarddhaṃ parvaṇi kṣipet kṣayasyārddhaṃ tatā kṣiṣtvā sandhirnirṇīyatāṃ sadā iti kṣiptvā nyūnaṃ kṛtvetyarthaḥ  nanu evaṃ yadā pūrvedyuraparāhṇasandhiḥ paredyuśca pratipadaścaturtha eva bhāgo vaśiṣyate tadā kathaṃ sandhiśāstrānnirṇayaḥ paredyuryāgakālābhāvāt  iticet satyam  sandhiryatrāparāhṇe syādyāgaṃ prātaḥ pare hani kurvāṇaḥ pratipadbhāge caturthe pi na duṣyati itivṛddhaśātātapena doṣābhāvottyā caturthe pi bhāge prayogavidhānāt etacca paurṇamāsyāmū amāvāsyāyāṃ tu candradarśane yāgasya niṣedhādaparāhṇasandhau yāga evetyuktam hemādristu sandhiryatrāparāhṇe syātityetannārṣavacanaṃ kintu maṇḍanakārikeyamitikṛtvā paurṇamāsyāmapi aparāhṇasandhau yadi paredyuryāgakālo sti tadaiva tatra yāgastadabhāvetu pūrvedyurevetyuktavān amāvāsyāyā tu candradarśaneneṣṭiriti sarvasammatam ata eva tatra prāyaścittamuktamūkātyāyanenayajanīye hni somaścedvāruṇyāṃ diśi dṛśyate tatra vyāhṛtibhirhutvā daṇḍaṃ dadyāddvijātaye iti na caivaṃ caturdaśyāmapi candradarśanasambhavāttatra cayadaivainaṃ na purastāt paśyattarhyevopavasetiti gobhilenānvādhānasya paryudastatbāt kathaṃ tatra tadanuṣṭhānamiti vācyam aṅgaguṇavirodhe ca tādarthyāt a  pā  adhi iti nyāyenaitādṛśe viṣaye tatrāpyaṅgabhūtānvādhānānuṣṭhānaucityāt ata eva śrutiḥtaddhaike dṛṣṭvopavasantiiti āpastambo pi upavasedityanuvṛttauyadaharna dṛśyate tadaharamāvāsyāṃ śvo na draṣṭāra iti veti na ca taittirīyabrāhmaṇeeṣā vai sumanānāmeṣṭiryamabhiyajānaṃ paścāccandmābhyudetyasminnevāsmai loke rdhukaṃ bhavati iti tathā aitareyibrāhmaṇepurastādamāvāsyāyāṃ candramasaṃ yudapaiti tadyajate iti candrodaye yāgavidhānasya prāśastyāvagamāt kathaṃ tatra yāganiṣedha iti vācyam atrābhyudayamātraśravaṇāttasya ca pratipadyapi sambhavānnaitasya candradarśanadine yāgakartavyatāparatvamiti kecit tanna abhipūrvasya udayateḥ pratyakṣadarśanaparatvāt ata eva śrutyantare pisa eṣa āhutibhyojātaḥ paścāddadṛśeitispaṣṭaṃ candradarśane pi yāgapratītistasmācchāstrīyadarśanābhiprāyāṇyetānīti hemādriḥ vastutastu rātrisandhau candradarśanadine pi yāgānuṣṭhānasya pūrvaṃ sādhitatvāttadviṣayāṇīti yuktam  mādhavāpastambabhāṣyārthasaṅgrahakārādayastu pūrvodāhṛtataittirīyaitareyivākyābhyāmāpastambāsvalāyanaśākhināmaparāhṇasandhau candradarśana  eva yāgaḥ  tadanyeṣāṃ tu baudhāyanakātyāyanādīnāṃ candradarśane yāgo na bhavatye vetyāhuḥ smṛtyarthasāre tu sandhiśāstreṇaiva sarvadā nirṇayastenāparāhṇasandhāvapi sarvadānvādhānameva yāni tu candradarśanadine yāganiṣedhavacanāni tāni tasyaivopolabdakāni na tu nirṇāyakānītyuktam nanvevaṃ yāgakālanirṇaye kriyamāṇe tithivṛddhyā kadācit pakṣavṛddhau pūrvayajanīyadinātsaptadaśe hanyapi yāgaḥ prasajyate taccaṣoḍaśe hanyabhīṣṭeṣṭirmadhyā pañcadaśe hani caturdaśe jaghanyeṣṭiḥ pāpā saptadaśe hani ityāpastambavavacanena viruddhamiti cet na iṣṭigrahaṇasyānvādhānaparatvāt yāgaparatve caturdaśe hani yāgāprāptestatra jaghanyottyanupapatteḥ ataśca vṛddhisāmānyakṣayeṣu ṣoḍaśapañcadaśacaturdaśadineṣu krameṇānvādhānamitivākyārthaḥ saptadaśe nvādhānaniṣedhastu nityānuvādastatra tasya kathamapyaprāpteḥ ata eva baudhāyanaḥatrāpavasathasya sthānāni caturdaśī pañcadaśī ṣoḍaśī na tu trayodaśī saptadaśīti yatraupavasathaṃ karma yajanīyāt trayādaśam bhavet saptadaśaṃ vāpi tatprayatnena varjayet iti idaṃ ṣoḍaśādidineṣu anvādhānaṃ hyahakālatve boddhavyam sadyaskālatve tu saptadaśe pi dine nvādhānaṃ bhavatyeva tacca sadyaskālatvaṃ paurṇamasīviśeṣe ityuktaṃkātyāyanenasandhiścet saṅgavādūrddhvaṃ prākparyāvartanādraveḥ sā paurṇamāsī vijñeyā sadyaskālavidhau tithiḥ idaṃ ca sadyaskālatvaṃ vaikalpikam anvāhitiścāstaraṇopavāsau pūrvedyurete khalu paurṇamāsyām āvartanāt prāk yadi parvasandhiḥ sadyastadā vā kriyate samastaḥ iti saṅgrahokteḥ evaṃ capūrvo paurṇamāsīmuttarāṃ vopavasetityupakramyasadyo vā prātaḥitisāmānyataḥ paurṇamāsyāmuktaṃ sadyastvamāvartanaprāksandhiviṣayamevopasaṃharttavyam ekaśrutikalpanālāghavāt etacca vājasaneyivyatiriktaviṣayam teṣāṃ tumadhyandināt syādahanīha yasmin prāk parvaṇaḥ sandhiriyaṃ tṛtīyā sā kharviṃkā vājaseneyimatyā tasyāmupoṣyātha paredyuriṣṭiḥ iti bāṣyārthasaṅgrahakāreṇa tatrāpi dvyahakālatokteḥ iyaṃ tṛtīyeti atreyamiti paurṇamāsyevocyate na tvamāvāsyā asyā evāparāhṇarātrisandhibhyāṃ pūrvaṃ dvaividhyābidhānāt ata eva pairṃṇamāsīmevopakramyakharvikāṃ tṛtīyāṃ vājaseneyinaḥ samāmananti ityāpastambenoktam  idamapi dvyahakālatve pratipattṛtīyāṃśalābha eva na caturthāṃśalābhe tasyāparāhṇasandhāvevasandhiryadyaparāhṇe syātitivākyena vihitatvāditi atra ca yadā parvasandhau iṣṭistadā antimaḥ padārthaḥ pratipadyeva anuṣṭheyaḥ pratipadyapraviṣṭāyāṃ yadi ceṣṭiḥ samāpyate punaḥ praṇīya kṛtsneṣṭiḥ kartavyā yāgavittamaiḥ iti gārgyokteḥ praṇīya agnimitiśeṣaḥ iti prakṛteḥ kālanirṇayaḥ atha vikṛteḥ tatra darśapūrṇamāsavikṛtīnāmiṣṭipaśubandhādīnāmatideśato dvyahakālaprāptauyadaṣṭyi paśunā somena vā yajeta so māvāsyāṃ paurṇamāsyāṃ vā yajeta iti vacanena sadyaskālatā vidhīyate tathā darśavikṛtau paurṇamāsyapi pūrṇamāsavikṛtāvamāvāsyāpi ityavyavasthā ca vidhīyata iti vyutpāditaṃ pañcamopāntye baudhāyanastu nakṣatre vetyadhikaṃ nakṣatramapyāha tacca kṛttikādiviśākhāntam kṛttikāḥ prathamaṃ viśākhe uttamaṃ tāni devanakṣatrāṇi teṣu kurvīta yatkārī syāt iti taittirīyaśruteḥ revatī ca yatkiñcārvācīnaṃ somāttadrevatyāṃ kurvītaiti tatraivokteḥ etacca na darśapūrṇamāsau prati pravartate prākaraṇikena niravakāśena paurṇamāsyādikālenānārabhyādhītasyasāvakāśasya nakṣatrasya pāñcadaśyena sāptadaśyasya dīkṣaṇīyāsvareṇopāṃśutvasyeva bādhitvāt tatra parvaṇi viśeṣaḥ paurṇamāsyamāvāsyāśabdayoḥ yaḥ paramo viprakarṣaḥ sūryācandramasauḥ sā paurṇamāsī yaḥ paraḥ sannikarṣaḥ sāmāvāsyā iti gobilavacanāt paramasannikarṣaviprakarṣakṣaṇavācitvāgateḥ tatra ca sāṅgaprayogānuṣṭhānāsambhavādyadīṣṭyāiti vākyena paurṇamāsyamāvāsyāpadalakṣitayoḥ sandhimadahorātrayorvikṛtervidhānādāvartane tataḥ  prāgvā  parvasandhau ca prakṛterapi tatraiva vidhānādyugapatprakṛtivikṛtyoḥ prasaktau prakṛteḥpūrvedyuḥ prārabdhatvādantarā karmāntarānuṣṭhānāsambhavāt prakṛtau ca prātaḥkālasyaupadeśikatvātprakṛtiṃ kṛtvā vikṛtiḥ kartavyeti yājñikā āhuḥ nyāyamūlakameva vākyaṃ codāharantiāvartanātprāk yadi parvasandhiḥkṛtvā tu tasmin prakṛtiṃ vikṛtyāḥ tadaiva yāgaḥ parato yadi syāttasmin vikṛtyāḥ prakṛteḥ paredyuḥ iti na cāvartanāt parataḥ sandhau vikṛteḥ prāthamye prakṛteraupadeśikānvādhānakālabādhaḥ syāditi vācyam anvādhānasyāṅgatvena tatkālasya pradhānāśritena vikṛtikālenaaṅgaguṇavirodhe ca tādarthyāt a  pā  adhi itinyāyena bādhasyocitatvāt evaṃ sutyā yadyapyapūrvā tathāpi tadahareva kartavyā yadīṣṭyaṃtivacanāt āgrayaṇaṃ tu paurṇamāsātprāk darśāttu param yasmin kāle māvāsyā sampadyeta tayeṣṭvāthaitayā yajeta yadi paurṇa māsī syāttayeṣṭyātha pūrṇamāsena yajate iti śruteḥ etayā āgrayaṇeṣṭayā paurṇamāsātprāk āgrayaṇaṃ tu sadyaskālapaurṇaṃmāsīviṣayamiti hemādriḥ mīmāṃsakāstu vikṛtikālamanyathā vadanti tathā hisomasya vai rājño rdhamāsasya rātrayaḥ patnaya āsan tāsāmamāvāsyāṃ paurṇamāsīṃ ca nopait itiśrutau tacchabdanirdiṣṭarātryoḥ paurṇamāsyamāvāsyāśabdaprayogā dāgopālāṅganaṃ tathāprasiddheśca tithivācakatvāvagateḥ gobhilasūtrasya tvekadeśavṛttinimittapratipādanārthatvenāpyupapatteḥ kṣaṇābhidhānaparatvābhāvādāvartanatatpūrvasādhyaudayikaparvaṇaḥprakṛtyavaruddhatvāt pūrvaparvaṇi prātastadabhāve pi audayikapradhānakālenātideśikaprātaḥkālabādhasyocitatvāt pūrvaparvaṇyeva vikṛtyanuṣṭhānamiti  iti śrīmatsakalasāmantacakracūḍāmaṇimarīcimañjarīnīrājitacaraṇakamalaśrīmanmahārājādhirājapratāparudratanujaśrīmanmadhukarasāhusūnucaturudadhivalayavasundharāhṛdayapuṇḍarīkavikāsadinakaraśrīmanmahārājādhirājaśrīvirasiṃ hodyojitahaṃsapaṇḍitātmajaparaśurāmaṇiśrasūnusakalavidvyāpārāvārapārīṇadhurīṇajagaddāridvyamahāgajapārīndravidvajjanajīvātuśrīmanmitramiśrakṛte vīramitrodayanibandhe samayaprakāśe parvanirṇayaḥ atha grahaṇakālanirṇayaḥ tatra grahaṇasvarūpaṃ sūryasiddhāntechādako bhāskarasyenduradhaḥ stho ghanavadbhavet bhūcchāyāṃ prāṅmukhaścandro viśatyasya bhavedasau asyaubāskarasya asau  uparāgaḥ yadādho vasthita indurbhāskarasya chādako bhavettadā sūryoparāgaḥ yadā prācyāṃ gacchaṃścandraḥ pratyagavasthitasūryaprayuktabhūcchāyāṃ praviśati tadā candroparāga ityarthaḥ barāhasaṃhitāyāmapibhūcchāyāṃ svagrahaṇe bhāskaramarkagrahe ca praviśatīnduḥ iti svagrahaṇe  candragrahaṇe bhāskaraṃ praviśati  bhāskaraṃ chādayatītyarthaḥ grahaṇakālamāhavṛddhagārgyaḥpūrṇimāpratipatsandhau rāhuḥ sampūrṇamaṇḍalaḥ grasate candramarkaṃ ca darśapratipadantare iti kālavibhāgo brahmasiddhānteyāvān kālaḥ parvaṇo nte tāvān pratipadādimaḥ ravīndugrahaṇānehā supuṇyo miśraṇādbhavet iti grahaṇamardhaṃ parvāntabhāge arghaṃ pratipadādibhāge bhavati parvapratipatsandhau grahaṇasya madhya ityarthaḥ anehā  kālaḥ atra snānamāvaśyakamcandrasūryagrahe snāyātsūtake mṛtake pi ca asnāyī mṛtyumāpnoti snāyī pāpaṃ na vindati iti laiṅgāt prahaṇe saṅkrame caiva na snāyādyadi mānavaḥ saptajanmāni kuṣṭhī syāt duḥkhabhāgī ca jāyate iti vṛddhavaśiṣṭhenākaraṇe doṣokteśca snānajalaniyamomahābhārategaṅgāsnānaṃ prakurvīta grahaṇe candrasūryayoḥ mahānadīṣu cānyāsu snānaṃ kuryādyathāvidhi iti atra yathāvidhītigrahaṇāt yat smṛtiratnāvalyāmuktametadamantrakaṃ snānamiti tat parāstam gaṅgāstisraḥ tisro nadyo mahāpuṇyā veṇī godā ca jāhnavī gāṃ harīśāṅgataḥ prāptā gaṅgā iti hi kīrttitāḥ  kālamādhave tu gāṃ harīśāṅghikāt iti pāṭhaḥ hariśceśaśca harīśau aṅghriḥ pādaḥ kaṃ śiraḥ aṅghriśca kaṃ ca aṅghrikam hareḥ padādīśvarasya śiraso gāṃ bhūmiṃ prāptā gaṅgā yadyapi jāhnavyeva tādṛsīna tu veṇīgode tathāpi chatriṇo yāntinyāyena jāhavyā sahanirdiṣṭayostayorapi gaṅgātvamaviruddhamiti vyākhyātaṃ ca iti brahmapurāṇāt gāṃ pṛthvīm gaṅgādharāṃsata iti kvaciduttarārddhādiḥ mahānadyaḥ  samudragāminyaḥ sarasvatīnarmadādyāḥ mahānadyaḥ samudragāḥ iti vacanāt śaṅkhaḥvāpīkūpatāḍāgeṣu giriprasravaṇeṣu ca nadyāṃ nade devakhāte sarasīṣu dhṛtāmbuni uṣṇodakena vā kuryāhnrahaṇe candrasūryayoḥ iti uṣṇodakamāturasya ādityakiraṇaiḥ pūtaṃ punaḥ pūtaṃ ca vahninā ato vyādhyāturaḥ snāyāhnrahaṇe pyuṣṇavāriṇā iti vyāghrokteḥ apirbhinnakramaḥ uṣṇavāriṇāpītyarthaḥ atha vā vakṣyamāṇayamavacane uparāgaprākpaṭhitajananādisamuccayārthaḥ yattumṛte janmani saṅkrāntau grahaṇe candrasūryayoḥ aspṛśyasparśane caiva na snāyāduṣṇavāriṇā iti yamavacanaṃ tadanāturaviṣayam vyāsaḥsarvaṃ gaṅgāsamaṃ toyaṃ sarve brahmasamā dvijāḥ sarvaṃ bhūmisamaṃ dānaṃ grahaṇe candrasūryayoḥ iti atra jalamātrasya gaṅgāsamatvoktyā prāśastyābhidhānenāvihitasya stutyānarthakyādarthavādeva yena kenāpi jalena snāyāditi vidhirunneyaḥ jale puṇyātiśayakramamāhamārkaṇḍeyaḥbhūmiṣṭhamuddhṛtāt puṇyaṃ tataḥ prasravaṇodakam tato pi sārasaṃ puṇyaṃ tataḥ puṇyaṃ nadījalam tīrthatoyaṃ tataḥ puṇyaṃ mahānadyambu pāvanam tatastu paramaṃ gāṅgaṃ puṇyaṃ puṇyastato mbudhiḥ śītamuṣṇodakāt puṇyamapārakyaṃ parodakāt iti atra bhūmiṣṭhādeḥ puṇyātiśayatvastutirbhūmiṣṭhādyasambhava uddhṛtādividhyunnayanārthā na tu guṇaphalasambandhaḥ snānaphalamātrārthino gaṅgākūpasamavāye kūpe pi snānaprasaṅgāt māsaviśeṣe tarthiviśeṣāt puṇyātiśayodevīpurāṇekārttike grahaṇaṃ śreṣṭhaṃ gaṅgāyamunasaṅgame mārge tu grahaṇaṃ śastaṃ devikāyāṃ mahāmune pauṣe tu narmadā puṇyā māghe sannihitā śubhā phālgune varuṇā puṇyā caitre puṇyā sarasvatī vaiśākhe tu mahāpuṇyā candrabhāgā saridvarā jyeṣṭhaṃ tu kauśikī puṇyā āṣāḍhe tāpikā nadī śrāvaṇe sindhunāmā tu tathā bhādre tu gaṇḍakī āśvine sarayūḥ śreṣṭheti gaṅgāyamunamityatraikavadbhāvaḥ sarvo dvandvo vibhāṣaikavadbhavatiiti vavacanāt devikā devaheti ayodhyāmaṇḍale prasiddhā sannihatyā  kurukṣetram  yadyapi pauṣe tu narmadā puṇyetyādau deśaprādhānyaṃ pratīyate tathāpikārttike grahaṇaṃ śreṣṭhaṃityupakramānurodhāt sarvatra grahaṇasyaiva  prādhānyamanusandheyam  uparāgaviśeṣe tīrthaviśeṣastatraivagodāvarī mahāpuṇyā candre rāhusamanvite sūrye ca rāhuṇā graste tamobhūte mahāmune narmadātoyasaṃsparśāt kṛtakṛtyā bhavanti te iti mātsyegaṅgā kanakhalaṃ puṇyaṃ prayāgaḥ puṣkaraṃ tathā kurukṣetraṃ tathā puṇyaṃ rāhugraste divākare tatraivadaśajanmakṛtaṃ pāpaṃ gaṅgāsāgarasaṅgamejanmanāṃ tu sahasreṇa yatpāpaṃ samupārjitam tannaśyet sannihatyāyāṃ rāhugraste divākare iti vāraviśeṣe grahaṇe cūcamaṇiyogamāhavyāsaḥsūryaṃvāre ravergrāsaḥ some somagrahastathā cacamaṇiriti khyātastatrānantaphalaṃ labhet prabhāsakhaṇḍegāvo nāgāstilā dhānyaṃ ratnāni kanakaṃ mahīm sampradāya kurukṣetre yatphalaṃ labhyate naraiḥ tadindugrahaṇe mbhodhau snānādbhavati ṣaḍguṇam atra kurukṣetre yat phalaṃ labhyate iti siddhavannirdeśānupapattyā kurukṣetre gavādi dadyāditi vidhirunneyaḥ uparāge ca śrāddhamāvaśyakam sarvasvenāpi kartavyaṃ śrāddhaṃ vai rāhudarśane akurvāṇastu nāstikyāt paṅke gauriva sīdati iti mahābhāratokteḥ yattuviśiṣṭe brāhmaṇe prāpte sūryendugrahaṇe yane janmarkṣagrahapīḍāsu śrāddhaṃ kurvanti cecchayā  iti vacanaṃ taduktavacanavirodhādicchayā cetyanvayenaśrāddhaṃ prati ruciścaityetatsvatantrecchākālapratipādakavacanasamānārthamityavirodhaḥ śrāddhaṃ prakṛtyakūrmapurāṇe pinaimittikaṃ tu kartavyaṃ grahaṇe candrasūryayoḥ bāndhavānāṃ ca maraṇe nārakī syāttato nyathā iti dānamapyāvaśyakamayanādau sadā deyaṃ dravyamiṣṭaṃ gṛhe ca yat ṣaḍaśītimukhe caiva vimokṣe candrasūryayoḥ itiśātātapīye sadāśruteḥ etacca snānādi rātrāvapi kāryam yathā snānaṃ ca dānaṃ ca sūryasya grahaṇe divā somasyāpi tathā rātrau snānaṃ dānaṃ vidhīyate itidevalokteḥ dānaṃ ca śrāddhasyāpyupalakṣaṇam naktaṃ tu varjayecchrāddhaṃ rāhoranyatra sūtake iti vāyupurāṇāt snānaṃ dānaṃ tapaḥ śrāddhamanantaṃ rāhudarśane āsurī rātriranyatra tasmāttāṃ parivarjayet sandhyārātryorna kartavyaṃ śrāddhaṃ khalu vicakṣaṇaiḥ dvayorapi ca kartavyaṃ yadi syādrāhudarśanam itiśātātapaviṣṇuvacanābhyāṃ ca etaccha malamāse pi kāryam candrasūryagrahe caiva maraṇe putrajanmani malamāse pi deyaṃ syāddattamakṣayakārakam iti mātsyokteḥ atra ca kāmyamapi snānādikaṃ kāryam uṣasyuṣasi yat snānaṃ sandhyāyāmudite ravau candrasūryoparāge ca prājāpatyena tatsamam iti dakṣokteḥ rāhudarśanadattaṃ hi śrāddhamācandratārakam guṇavat sarvakāmīyaṃ pitṝṇāmupatiṣṭhate iti viṣṇūkteḥ bhūmirgāṃvaḥ suvarṇaṃ vā dhānyaṃ vā yadyadīpsitam tatsarvaṃ grahaṇe deyamātmanaḥ śreya icchatā itimahābhāratokteśca eteṣāṃ kālaviśeṣaḥ smṛtyantaregrasyamāne bhavetsnānaṃ graste homo vidhīyate mucyamāne bhaveddānaṃ muktau snānaṃ vidhīyate iti homaḥ surārcanasyāpyupalakṣaṇam snānaṃ syāduparāgādau madhye homasurārcane iti brahmavaivartat śrāddhaṃ ca homottaraṃ kāryam snānaṃ vidhāya gaṅgādau prāṇāyāmaṃ ca tarpaṇam gāyatryāśca japaṃ kṛtvā tilahomaṃ samācaret vyāhṛtigrahamantraiśca svaśākhoktaistu śaktitaḥ āmaśrāddhaṃ tataḥ kāryaṃ ṣaḍdaivatyaṃ viśeṣataḥ dānaṃ dadyādyathāśaktihiraṇyānnagavāṃ bhuvaḥ iti candraprakāśe smṛtyantarokteḥ yattu brahmapurāṇe snānādi prakṛtyaupamarde lakṣaguṇaṃ grahaṇe candrasūryayoḥ puṇyaṃ koṭiguṇaṃ madhye muktikāle tvanantakam iti tata ādimadhyāvasāneṣu yadyad vihitaṃ tasya tasya phalādiśayārthamiti mādhavaḥ yattu vyāsavacanamtridaśāḥ sparśasamaye tṛpyanti pitarastathā manuṣyā madhyakāle tu mokṣakāle tu rākṣasāḥ iti tat snānādyapekṣayottamamadhyamādhamakālaparam upamarde lakṣaguṇamiti kālāntaramityanye snānākaraṇe karmāntarānadhikāroṃ brahmapurāṇeāśaucaṃ jāyate nṝṇāṃ grahaṇe candrasūryayoḥ rāhusparśe dvayoḥ snātvā dānādau kalpate naraḥ iti kalpate  adhikārībhavatītyarthaḥ sarveṣāmeva varṇānāṃ sūtakaṃ rāhudarśane snātvā karmāṇi kurvītaitiṣaṭrtriśanmatācca snānaṃ ca sacailam sarveṣāmeva varṇānāṃ sūtakaṃ rāhusūtake sacailaṃ tu bhavetsnānamitivṛddhavaśiṣṭhokteḥ rāhusūtake   parāge sacailatvaṃ muktisnāne pyaviśeṣāt grahaṇe śāvamāśaucaṃ vimuktau sautikaṃ smṛtam tayoḥ samparkamātreṇa upaspṛśya kriyākramaḥ iti brahmāṇḍapurāṇe saṃsparśavimuktyoḥ śāvajananāśaucottyā tannimittasanacailasnānādidharmaprāptyavagateśca etena muktisnānameva sacailamiti madanaratnamataṃpratyuktam rajasvalāpi tīrthoddhṛtavāriṇā snāyāt na sūtakādidoṣo sti graste homajapādiṣu graste snāyādudasyāpi tīrthāduddhṛtya vāriṇā itibhārgavārcanadīpikāyāṃ sūryodayanivandhavacanāt snānavidhistusnāne naimittike prāpte nārī yadi rajasvalā pātrāntaritatoyena snānaṃ kṛtvā vrataṃ caret ityādirmitākṣarāyām tadahaḥ pratyābdikaptāptau madanapārijātegobhilaḥdaśeṃ ravigrahe pitroḥ pratyābdikamupasthitam annenāsambhave hemnā kuryādāmena vā sutaḥ iti atra darśaravipitṛsutaśabdāḥ pradarśanārthāḥ nyāyasāmyāt tena candragrahaṇe pi sapiṇḍādivārṣikamannādinā taddina eva kāryamiti madanapārijāta eva vyākhyātam evameva pṛthvīcandrodayanirṇayāmṛtaprayogapārijāteṣu yāni tu kaiścitpaṭhayantegrastodaye yadā candre pratyabdaṃ samupasthitam taddine copavāsaḥ syāt pratyabdaṃ tu pare hani tathāgrastāvevāstamānaṃ tu ravīndū prāpnuto yadi pratyabdaṃ tu tadā kāryaṃ pare hanyeva sarvadā grahaṇāttu dvitīye nhi rajodoṣāttu pañcame iti teṣāṃ dṛśyamānasmṛtiṣu nibandheṣu cādarśanādyāvanmūlopalambhanamananuṣṭhānalakṣaṇamaprāmāṇyam darśasaṅkrāntyādiśrāddhakāle uparāge tu upa rāgaśrāddhenaiva siddhiḥ prasaṅgāt kāmyena ca nityasya etaccoparāgati mittaṃ snānādi jananādyāśaucamadye pi kāryam sūtake matake caiva na doṣo rāhudarśane tāvadeva bhavecchuddhiryāvanmuktirna dṛśyate iti laiṅgokteḥ na caivamcandrasūryagrahe snāyātsūtake mṛtake pi vā asnāyī mṛtyumāpnoti snāyī pāpaṃ na vindati iti laiṅga eva pūrvavacanānarthakyamiti vācyam gobalīvardanyāyena vā jananamaraṇayorapipṛthaṅnimittatvapratipādanaparatayā vā snānākaraṇe niṣūviśeṣapratipādanaparatayā vā sārthakatvāt etenāśauca uparāge snānameva kāryaṃ na dānaśrāddhādīti jīmūtavāhanamatamapāstam aviśeṣeṇa śuddhyabhidhānāt yāvattāvacchabdābhyāṃ sparśādimokṣāntavyāpiśuddhyabhi dhānaṃ snānamātrārthatve narthakaṃ syāt snānasya sparśakālīnatvāt sarve varṇāḥ sūtake pi mṛtake rāhudarśane snātvā śrāddhaṃ prakurvīṃrandānaṃ śāṭhyavivarjitam itikālādarśamadanaparijātacandraprakāśalikhitavacanavirodhācca grahaṇe śāvamāśaucaṃ vimuktau sautikaṃ smṛtam tayoḥ samparkamātreṇa upaspṛśya kriyākramaḥ ityanekasāpekṣakramavidhyanupapatteśca yattu saṃvatsarapradīpādiṣu vacanamsūtake mṛtake caiva na dauṣo rāhudarśane snānamātraṃ tu kartavyaṃ dānaśrāddhavivarjitam iti tadā yadi samūlaṃ tarhiṃ vikalpaḥ vastuto nirmūlam prayogapārijāte pyalisranāt dānaśrāddhavivarjitamitivaiyarthyācca kāmyaṃ mahādānādi āśaice na bhavati tasyānaimittikatvāt na hyuparāge nimitte mahādānādi vidhīyate kintu saṅkrāntyādāvivāṅnabhūta uparāgakāle kālasandaṃśaprāyapāṭhāduparāgasya sarve varṇāityaṅgirovacanena sūtakamṛtakanimittāśuddhiṣyudāsena śuddheḥ karmaviśeṣārthatvāvadhāraṇācca atra viśiṣṭasampradānābhāve jātimātrabrāhmaṇe pi deyamityāhabaudhāyanaḥaśrotriyaḥ śrotriyo vā pātraṃ vāpātrameva vā viprabruvo pi vā vipro grahaṇe dānamarhati iti aśrotriyo na dhītavedaḥ śrotriyaṃśchando dhīta     iti tadadhyetari śrotriyamitinipātanāt pātraṃna vidyayāityādi prasiddham   na vidyayā kevalayā tapasā vāpi pātratā yatra vṛttamime cobhe taddhi pātraṃ prakīrtitam itiyājñavalkyoktam viprabuvalakṣaṇaṃ ṣaḍtriṃśanmategarbhādhānādisaṃskāravedopanayanairyutaḥ nādhyāpayati nādhīte sa bhavedbrāhmaṇabruvaḥ iti vedagrahaṇottarabhāvisaṃskāralopādadhyāpanādāvaniyamāccāsya śrotriyājjaghanyatvam atra vipro jātimātrabrāhmaṇaḥ gāyatrīsāramātrā ye sandhyāmātrayutāśca ye ajñānāḥ kṛṣikarmāṇo brāhmaṇā nāmadhārakāḥ iti caturviśatimatāt atra ca na tulyavadvikalpaḥ samamabrāhmaṇe dānaṃ dviguṇaṃ brāhmaṇabruve śrotriye śatasāhasraṃ pātre tvānantyamaśnute iti dakṣeṇa phalatāratamyokteḥ yattuayane viṣuve caiva grahaṇe candrasūryayoḥ pātrabhūtāya viprāya bhūrmi dadyāt sadakṣiṇām ityuparāge pātravidhānaṃ tat kāmyadānaparam kābhyadānaṃ prakramyābhidhānāt bhūmigrahaṇasyopalakṣaṇatvāt bhūmidānaṃ pātra eveti niyamaparaṃ vā vacanam anyathā lakṣaṇāpatteḥ uparāgakāle pakvamannaṃ parityājyam sūtakānnaṃ ca varjayetiti grahaṇaṃ prakamya vṛddhavaśiṣṭokteḥ annamupavkam sarveṣāmeva varṇānāṃ sūtakaṃ rāhudarśane snātvā karmāṇi kurvīta śṛtamannaṃ vivarjayet iti ṣaṅtriṃśanmatāt uparāgāntaritamapi varjyam navaśrāddheṣu yacchiṣṭaṃ grahaparyuṣitaṃ ca yat iti mitākṣarāyāṃ smṛteḥ kvacit pratiprasavamāhamedhātithiḥāranālaṃ payastakraṃ kīlāṭaṃ ghṛtasaktavaḥ snehapakvaṃ ca tailaṃ ca na kadācit praduṣyati iti atra saktusnehapavkayoḥ pratiprasavaḥ anyattu nityaprāptānuvādaḥ dharmaviśeṣo vacanāntareāranālaṃ ca takraṃ ca hyādeyaṃ ghṛtapācitam udakaṃ ca kuśacchannaṃ na duṣyedrāhudarśane iti kvacittu pāṭhaḥvāritakrāranālādi tiladarbhairna duṣyati iti atra yuktamityadhyāhāraḥ tiladarbhāḥ samuccitā upādeyatvāt  tena rāhudarśane vāritakrādi tilakuśayutaṃ kuryāditi vidhīyate na duṣyatīti doṣābhāvastu nityanuvādaḥ tilakuśāyoge doṣaḥ syāditikhyāpanāyetyarthaḥ varjanaṃ ca bhojane pretaśrāddhe yaducchiṣṭaṃ grahe paryuṣitaṃ ca yat dampatyorbhuktaśeṣaṃ ca na bhuñjīta kadācana iti vacanāt tatraiva prāyaścittāmnānācca ata eva vihitakarmaṇyapi varjanīyam yadāryāṇāmabhojanīyaṃ syānna tena yajetaityāpastambavacanāt yajirvihitakarmopalakṣaṇam grahaṇe svāpabhojananiṣedhaḥ śivarahasyesūryendugrahaṇaṃ yāvattāvat kuryājjapādikam na svapenna ca bhuñjīta snātvā bhuñjīta muktayoḥ iti atra śātātape viśeṣaḥ mukte śaśini bhuñjīta yadi na syānmahāniśā iti mahāniśā mārkaṇḍeyenoktāmahāniśā dve ghaṭike rātrimadhyamayāmayoḥ iti ubhayato dve dve militvā vā dve ekaikamubhayata ityarthaḥ sārddhapraharottaraṃ muhūrtacatuṣṭayaṃ mahāniśeti kalpataruḥ bhojanaṃ svagṛha eva nāśrnīyādatha tatkāle grastayoścandrasūryayoḥ muktayośca kṛtasnānaḥ paścād bhuñjyāt svaveśmani iti brahmapurāṇāt tena parānnanivṛttiḥ uparāgāt prāgapi bhojanaṃ niṣedhatibṛddhagautamaḥsūryagrahe tu nāśnīyāt pūrvaṃ yāmacatuṣṭayam candragrahe tu yāmāṃstrīn bālavṛddhāturairvinā iti pūrvatvaṃ coparāgayāmāvadhikam grahaṇaṃ tu bhavedindoḥ prathamādadhiyāmataḥ bhuñjītāvartanāt pūrvaṃ prathame prathamādadhaḥ iti mārkaṇḍeyenendugrahe tathokteḥ prathamādadhi  prathamayāmādūrdhvaṃ dvitīye prahara ityarthaḥ prathame  rātriprathamayāme prathamādadhaḥ divasasya prathamayāma ityarthaḥ kālādarśe tu grahaṇaṃ tu bhavedindorityasyānantaramsvestvāvartanādūrdhvamarvāgeva niśīthataḥ caturthaprahare catsyāt caturthapraharādadhaḥ iti ca vākyaṃ vasiṣṭhanāmnā paṭhitam ūrdhvaṃ cehnrahaṇaṃ rātreścaturthapraharādadho bhuñjītetyarthaḥ atra ca na bhojanaṃ vidhīyate kintu rāgataḥ prāpte bhojane kālo nithamyate na vā so pi mādhyāhnikakriyāpakarṣāpatteḥ kintu mūlakalpanālāghavāduktakālādūrddhvaṃ bhojanaṃ niṣidhyate atha vānādyāt sūryagrahāt pūrvaṃiti niravadhikabhojananiṣedhasyāvadhisamarpaṇametat rathantare prastūyamāne bhiṇī sammīlayetiti vihitasammīlanasyasvardṛśaṃ prati vīkṣetaiti svardṛśapadāvadhisamarpaṇavat a  pā  adhi  bhujistvanuvādo vīkṣaṇavat bālādīnāmannaṃ vināsthātumaśaktānāṃ viśeṣo mātsyamārkaṇḍeyayoḥ sāyāhne grahaṇaṃ cet syādaparāhṇe na bhojanam aparāhṇe na madhyāhne madhyāhne na tu saṅgave bhuñjīta saṅgave cet syānna pūrvaṃ bhojanakriyā iti grahaṇaṃ cediti aparāhṇa ityādaubhojanamiti na madhyāhna ityādāvanuṣañjanīyam sāyāhnādau grahaṇe śaktānāṃ krameṇāparāhṇādāveva bhojananiṣedhastato rvāṅ na doṣa ityarthaḥ etacca sūryoparāge na candroparāge tasyāparāhṇādāvasambhavāt  anenaiva nyāyena candroparāge pi bālādīnāṃ śeṣivirodho mābhūditi rātriṃ pañcadhā vibhajya pañcamabhāga uparāge caturthe na bhoktavyaṃ caturtha  uparāge tṛtīye netyeva kalpanīyam  sūryoparāge tathā darśanāt  arthādvā kalpanaikadeśatvāt a  pā  adhi  sū iti nyāyāt  suveṇāvadyatisvadhitināvadyatihastenāvadyatiityādiṣvavadeyeṣu ājyapaśupuroḍāśeṣu haviḥṣu avadānahetavaḥ sruvādyā avyavasthitāaviśeṣaśravaṇāditi prāpta ucyateaśakyārthavidhyasambhavādavaśyaṃ vidhāyakasya śaktiḥsahakāriṇītyaṅgīkartavyaṃ tasmācchaktisahāyo vidhireva yathāsāmarthyaṃ vidheyaṃ vyavasthāpayati tataśca dravadravyasyājyasya sruvo yogyaḥ chedanīyamāṃsasya svadhitiḥ śasraviśeṣaḥsaṃkṛtasya puroḍāśasya hasta iti vyavasyā tadvadatrāpi  arthātusāmarthyāt vidheḥ kalpanā  vyavasthitārthatvakalpanā syāt ekadeśatvātusāmarthyakalpitaśabdasya vidhivākyaikadeśatvāditi sūtrārthaḥ mādhave skāndeyadā candragrahastāvanniśīthāt parato bhavet bhoktavyaṃ tatra pūrvāhṇe na madhyāhne kathañcana pūrvaṃ niśīthāhnrahaṇaṃ yadā candrasya ve bhavet tadā divā na kartavyaṃ bhojanaṃ śikhivāhana iti yacca hemādriṇā brahanavaivarttecandrasūryagrahe nādyādādyaṃ yāmacatuṣṭayam kecitritayamityāhurmunayo bhṛgunandana iti tacchaktāśaktaparatayā vyavasthāpanīyam grastacandrodaye nāharmojanam grastodaye vidhoḥ pūrvaṃ nāharbhojanamācaret iti vṛddhavaśiṣṭhokteḥ yattusandhyākāle yadā rāhurgrasate śaśibhāskarau tadā divā na bhoktavyamāturastrīśiśūnvinā iti candragrahe harbhojananiṣedhakaṃ tad grastodayaviṣayam ekamūlakalpanālāghavāt atrāpyāturādīnāṃ pūrvavadeva vyavasthā jñeyā dvayorgrastāsteśātātapaḥsnātvā dṛṣṭvā pare hnayadyādgrastāstamitayostayoḥ iti tayoḥ  candrasūryayoḥ yattuahorātraṃ tu nāśnīyāccandrasūryagraho yadā mukti dṛṣṭvā tu bhuñjīta snānaṃ kṛtvā vidhānataḥ iti tadapi grastāstaviṣayameva kintu candragrahe sā rātristaduttaraṃ dinamityahorātramiti draṣṭavyam atra dṛśirudayalakṣaṇārthaḥ grastāvevāstamānaṃ tu ravīndū prāpnuto yadi tadā paredyurudaye snātvābhyavaharennaraḥ iti bhṛguṇodaye bhojanokteḥ kālādarśe pigārgyaḥsandhyākāle yadā rāhurgrasate śaśibhāskarau tadaharnaiva bhuñjīta rātrāvapi kadācana iti atra kadācaneti dhāraṇaparāṇavratasya paurṇamāsyāditithinakṣatrādiprayuktopavāsapāraṇasya ca niṣedhārtham uparāgakāle tadvedhe ca bhojane prāyaścittamuktaṃ mādhavīyekātyāyanenacandrasūryagrahe bhuttkā prājāpatyena śudhyati tasminneva dine bhutrtkā trirātreṇa viśudhyati iti atra dinagrahaṇamuparāgātiriktabhojananiṣedhakālopalakṣaṇam grastāstasamaye bhojanaṃ vinā sarvamāhnikaṃ kāryam graste cāstaṅgate tvindau jñātvā muttyavadhāraṇam snānahomādikaṃ kāryaṃ bhṛñjītandūdaye punaḥ iti madanaratne śātātapokteḥ atrendugrahaṇamavivakṣitaṃ grastāstamātreṇoddeśyaparyavasānāt evaṃ ca raverapi grastāste prātaḥkālīnaṃ snānādi kāryam atropavāsaḥ kāmyo brahmapurāṇenityaṃ dvayorayanayostathā viṣuvatordvayoḥ candrārkayorgrahaṇayorbyatīpāteṣu parvasu ahorātroṣitaḥ snānaṃ śrāddhaṃ dānaṃ tathā japam yaḥ karoti prasannātmā tasya syādakṣayaṃ ca tat iti laiṅge piekarātrimupoṣyaiva snātvā dattvā ca śaktitaḥ kañcukādiva sarpasya nivṛttiḥ pāpakośataḥ iti atropoṣita iti niṣṭhayopoṣyeti ca pūrvakālavihitapratyayācca pūrvedyurupavāsa iti kecit apare tvayanādiprāyapāṭhāt ktamādikarmaṇilyapaṃca mukhaṃ vyādāya svapitiitivat samānakarttṛkatāmātre bhipretya tadaharevopavāsamāhuḥ  ktam ktagratyayamityarthaḥ etadeva yuktam grahaṇe rkasya cendorvā bhujiḥ pūrvamupoṣitaḥ iti puraścaraṇe pūrvamupavāsavidhānāt ayaṃ ca putravadgṛhasthabhinnasya saṅkrāntyāmupavāsaṃ ca kṛṣṇaikādaśivāsare candrasūryagrahe caiva na kuryāt putravān gṛhī iti nāradena paryudāsokteriti atredaṃ vaktavyam nāyaṃ paryudāsaḥ na hotāraṃ vṛṇītaitivadekavākyatvābhāvāt a  pā  adhi pratyutana tau paśau karotiitivadasannihitatvācca a  pā  adhi bhavatu vā paryudāsastathāpi saṅkrāntyādiprayukte svatantropavāsa eva yuktaḥ anyathā śuklaikādaśyādāvayanapāta ekādaśyupavāsa uparāge mahādānāṅgabhūtopavāse cāndrāyaṇādyupavāse pi paryudāsaḥ syāt aṅgatvaṃ cāsyāhorātroṣita itikarttṛsaṃskāratayopavāsāvagamāt yo dīkṣito yadagnīṣomīyaṃ paśumālabhateityatra pūrvapakṣe dīkṣāyā iva karttṛsaṃskāradvārā srānārthatvāvagamāt ata evaikādaśīprakaraṇa uktaṃ saṅkrāntyādāvupavāsaniṣedhastu tatprayuktopavāsasyeti ata eva puraścaraṇāṅgabhṛtamupavāsaṃ putravanto pi gṛhasthā ācaranto dṛśyante śiṣṭā avigonana tammādahorātroṣitaḥ snātvetyādyaṅgabhūta upavāsaḥ putravadgṛ hasthasyāpi bhavatyeva yastvekādaśyādāvivaekarātramupoṣyaiva rāhuṃ dṛṣṭvākṣayaṃ naraḥ puṇyamāpnoti kṛtvā ca snānaśrāddhaṃ vidhānataḥ iti mārkaṇḍeyoktaḥ svatantrastatprayukta upavāsastatraivāsya paryudāsa iti grahaṇaprayukto bhojananiṣedhastvasya kṛṣṇaikādaśyāmiva bhavatyeva bādhakābhāvāt etacca snānādi sarvaṃ cākṣuṣa evoparāge na tvabhrā dicchanne na cāndhānām candrasūryoparāge tu yāvaddarśanagocare iti rāhudarśanadattaṃ hi śrāddhamācandratārakam snānaṃ dānaṃ tapaḥ śrāddhamanantaṃ rāhudarśane dṛṣṭvā snāyādityādinaimittikavidhiṣu cākṣuṣajñānavācidṛśeḥ prayogāt anyathā tadānarthakyātnimittottyaiva jñānamātralābhāt naimittike nimittaniścayavato dhikārāt darśanaṃ ca snānādikarttṛgataṃktvāśruteḥ  yatrāpirāhudarśanaityādau na tttkāśrutiḥ kintu svaparasādhāraṇadarśanamātravācī dṛśistatrāpiekatra dṛṣṭaiti nyāyena karttṛgatadarśanalābhaḥ ata eva rātrau revardine candrasya grahaṇe na snānādiprāptiḥ ata evarātrau ravigrahaḥ syācceddivā candagrahastathā nadiśyamubhayaṃ rājñe yacca śūkṣmatamaṃ bhavet iti jyautiṣikāṇāmanādeśyatvoktiḥ anyathā dṛśerjñānamātravācitve deśāntarīyoparāgesnānādiprasaṅgo durvāraḥ svāt nādeśyamubhayaṃ rājñeityatrānādeśavacanamadṛrṣṭāthakaṃ syāt manmate tu dṛṣṭārtham ayogyasya rājanivedanamaphalamityarthasiddhānādeśyatvānuvādāt nacasūryagraho yadā rātrau divā candragrahastathā tatra snānaṃ na kurvīta dadyāddānaṃ ca na kvacit iti vacanānnivṛttiriti vācyam niṣedhaparyudāsayorvikalpalakṣaṇāpatteḥ tena nityānuvādaḥ saḥ  atha darśanaśabdena cākṣuṣajñānaviṣyatvayogyatā vivakṣyate tathā ca na rātridinoparāge tiprasaṅgastathāpi grahaṇadeśīyacākṣuṣatvena deśāntarīyāṇāmadhikārāpattiḥ samānakarttṛkatvasya paramate vivakṣitatvāt na ca yasmin deśe yaścandrasūryoparāgaścākṣuṣajñānayogyaḥ sa tasmin deśe uditahome sūryodayavat karmanimittamiti vācyam aśābdadeśasyāvacchedakatvakalpanātaḥ śābdasya samānakartṛkatvasya tadaucityāt  atha samānakartṛkacākṣuṣajñānaviṣayatvayogyatā vivakṣyate tarhi tadviṣayataivāstu viśeṣaṇatvena pūrvopasthiteḥ kiṃ yogyatayā jaghanyopasthitayā tāvataiva deśāntarīyoparāge tiprasaṅgavāraṇāt tasmāccākṣuṣa evoparāge snānādi kāryaṃ nāndhādibhirabhracchane voparāgaiti prācyāḥ ta evaṃ vācyāḥ dṛṣṭvā snāyātityatra dhātusambandhādhikāravihitaktvāpratyayena darśanasnānayoḥ yāvajjīvamagnihotraṃ juhotiityatra ṇamulā jīvanahomayoriva sākṣātsambandhaḥ pratīyate sa na tāvannimittatvena ghaṭādidarśane tiprasaṅgādārttivat a  pā  adhi na camṛṣyāmahe haviṣā viśeṣaṇamitinyāyena haviṣārttirivoparāgeṇadarśanaṃ viśeṣyata itivācyam prativasantaṃ somayāgāvṛttivatamedhyaṃ dṛṣṭvā japatyavaddhaṃmanaityamedhyadarśanāvṛttau japāvṛttivacca pratidarśanaṃ snānādyāvṛttiprasaṅgāt  noparaktamādityamīkṣetetyanīkṣaṇavratapālayitṝṇāṃ bahvāyāsasnānādibhiyā buddhipūrvaṃ darśanamakurvatāṃ duṣṭagrahaṇamapaśyatāṃ cānadhikāraprasaṅgācca kiñca nāśucī rāhutārakāiti aśucerdarśananiṣedhānna tasya nimittatā aśucitvaṃ ca sarveṣāmuparāgakāle grahaṇe śāvamāśaucaṃ vimuktau sautikaṃ smṛtam tayoḥ samparkamātreṇa upaspṛśya kriyākramaḥ iti brahmāṇḍokteḥ naca niṣedhasya rāgaprāptaviṣayatvenopapatterna vaidhe darśane pravṛttiriti vācyam nimittasyāvidheyatvāt nanu na brhanāṇḍapurāṇāduparāgasvarūpaṇaśucitvāpādakaṃ vaktuṃ śakyaṃ deśāntarīyoparāgeṇa deśāntarīyāṇāmāśaucāpatteḥ kintu darśanameva sarveṣāmeva varṇānāṃ sūtakaṃ rāhudarśane itivacanāt brahmāṇḍavacanaṃ tu samparkamātreṇāśucitvaṃ kimut taddarśanenetyevaṃparam ata eva mātracprayogāḥ  tathā cāśucitvāsyāpi sānānāderiva darśananimittakatvāt prāk darśanādaśucitvābhāvānniṣedhāpravṛttyāsti darśanaprasaktiriti syādeva nimittateticet tathāpi jananamaraṇanimittāśaucavato darśananiṣedhāt snānādāvanadhikārasya duṣpariharatvāt na ceṣṭāpattiḥ candrasūryagrahe snāyāt sūtake mṛtake pi ca asnāyī mṛtyumāpyanoti snāyī pāpaṃ na vindati iti laiṅgavacanavirodhāt nanunāśucī rāhutārakāiti āśaucasāmānye niṣiddhasyāpi darśanasyasūtake mṛtake caiva na doṣo rāhudarśane ityanena jananamaraṇāśauce darśanapratiprasavadarśanādāśauce pi adhikārāvighāt iti cet na na hyetena darśanaṃ pratiprasūyate kintu tannimittaṃ snānādi tāvadeva bhavecchaddhiryāvanmuktirna dṛsyate iti vākyaśeṣe karmādhikārarūpaśuddhipratipādanāt evaṃ ca jananādyāśauce niṣedhapravṛttyā darśanāprasakterna doṣo rāhudarśane ityanuvādānupapattiranadhikāraśca pūrvokta eva na cāśaucinau darśananiṣedhe picandrasūryagrahe snāyāt sūtake mṛtake pi ca itivacanādadhikāro bhaviṣyatītivācyam meghacchanne pyandhāderapi aśucinastadāpatteḥ śūdrasparśādināśucestādṛśavacanābhāvāttadaprasakteśca deśāntarīye tiprasaṅgācca tatra samānadeśīyadarśanayogyatvādinā viśeṣaṇe tatra tatroparāgasvarūpsaya nimittatvāvagateḥ sarvatra dadevāstu kimardhajaratyā kiñca kvaciduparāga sya kvaciddarśanasya nimittatā śrūyate tatrāvaśyambhāvinyanyatarasyanimittatve uparāgasya darśanādarśanayoranugatatvena nityasyaya etenaitinyāyenaa  pā  adhi  sū nimittatvaṃ yuktaṃ na tvanityasya darśanasya ata evaiḍānta ātithyaityatra nityayā pūrveḍayaiva tadantatā nānityayottarayeḍayetyuktam a  pā  adi  kiñca grahaṇasyāsambandhikatvānnimittatā yuktā na tu darśanasya sasambandhikasya uktaṃ caitaduttarādhikaraṇe uttarāśabde  pā  adhi  kiñcoparāgasvarūpasya nimittatvena doṣo rāhudarśaneityanuvādānupapattiḥ na ca pramādādbuddhipūrvaṃ vā niṣedhātikramāt sañjāte darśane naimittikaṃ snānādi vidhīyata iti vācyam  niṣedhātikramajanitapratyavāyaparihārasyopāyāpekṣatvāt snānādeśca prayojanāpekṣatvāt aśvapratigraheṣṭimantrānuvacanayoḥna keśariṇo dadāti  a  pā  adhi  yūpaṃ nopaspṛśet a  pā  adhi iti niṣedhātikramajanitapratyavāyaparihārārthatvavat snānāderapi tadarthatvāpatteḥ tathāca niṣadhaikavākyatvena tadatikrama eva snānādividyāpattyoparāgasāmānye snānādividhirdurlabhaḥ syāt nanu dvitīyapūrvapakṣe aśvapratigraheṣṭerarthavādena doṣanirghātārthatvāvagamāddoṣasyaca niṣiddhaviṣayatvānmantravacanasya catasmādūyūpo nopaspṛśyaiti prakramya vidhānādyuktaṃpratyavāyaparihārārthatvam iha tu niṣedhamanārabhya darśane nimittanaimittikavidhānānniṣedhaikavākyatvābhāvānna tadatikramajanyapratyavāyaparihārārthatā  kintu kathañcidapi vidhito niṣedhābhāvādvā niṣedhātikramādvā prasaktaṃ darśanamanūdya yo darśanavān sa snāyaditividhānāt sulabhataraḥ sāmānyavidhiḥ  syāditi cet na  tathāpyanatikrāntaniṣedhasyāśaucino nadhikārasya duṣpariharatvāt tathā ca laiṅgavacanavirodhaḥ tasmād yadi darśanamāśaucajanakaṃ tata āśaucino nadhikāraḥyadi svarūpasannuparāga āśaucajanakastataḥ sarveṣāmanadhikāraprasaṅgaḥ kiṃ bahunā buddhipūrvakārī balānnimittaṃ sampādya na ko pi duḥkhākare snānādau pravartteteti sakalo vidhirapramāṇīkṛtaḥ syāt kiñca saṅkrame pūrvottarakālayoḥ puṇyatvam uparāge tu yāvaddarśanaviṣayatā tāvadeva cākṣuṣajñānaviṣayatāsamakālaṃ snānādyanuṣṭheyamityarthaḥ sampadyate na caitat sambhavati darśanasnānayorūrdhvādhomukhasādhyatvena virodhāt na ca dṛśerbhramapramāsādhāraṇatvājjale pratibimbabhramavataḥ sa evāyaṃ candra iti bimbapratyabhijñāpramāvato vā snānāvirodha iti vācyam śrāddhādivirodhasya duṣpariharatvāt noparaktaṃ na vāristhamiti niṣedhācca ata eva nopaghātāgnivaddarśa naviśiṣṭa uparāgo nimittaṃ pūrvoktadoṣānativṛtteḥ viśiṣṭoddeśe vākyabhedācca na coddeśyaviśeṣaṇaṃ darśanaṃ vivakṣitaṃ havirubhayatvavadavi vakṣitatvāt nanvitthaṃ vyākulayato darśanasya māstu nimittatvaṃ kintu nīhārakarttṛkasandhyāharaṇedarśanaviśaiṣṭajapavidhivaduparāga eva nimitte darśanaviśiṣṭaṃ snānādi tattadvākyavihitasnānādyanuvādenadarśanamātraṃ vā vidhīyate nimittaniścayastu bhavadiṣṭa evāstu naimittikasvarūpālocanenaiva cāndhodinivṛttiḥ ekaikāgnyādināśa ivāgnyādhānasya bhaviṣyati  atha vāvagate ṅgatve dṛṣṭārthatvādāruṇyasyaikahāyanīparicchedakatayeva darśanasyaiva nimittaniścayatvenādhikārasampādanopayogitā bhaviṣyati  noparaktamityādiniṣedhasya vaidhe pravṛtternāśucī rāhutārakā iti niṣedhasyai tanmate darśanottaraṃ pravṛtteḥ sarveṣāmadhikāro bhaviṣyatīti  yukto yaṃ panthā iti cet na yuktaḥ  tatra tāvanna darśanaśabdaścākṣuṣajñānavacanaḥ ṣaḍdarśanāni yājñikadarśanamityāderniścayamātre pyabhiyuktaprayogāt ātmā vāre draṣṭavyaiti śruteśca sa īkṣāñcakre ikṣaternośabdamitīśvarajñānasya dṛśyarthekṣatinābhidhānācca aitareye piṛtā vā yasya rodasī iti śaṃsati cakṣurvākṣataṃ tasmādyataro vivadamānayorāhāhamanuṣṭayā cakṣuṣādarśamiti tasya śraddadhati ityatra cakṣurgrahaṇānarthakyācca adarśamityetāvataiva cākṣuṣajñānalābhāt itthambhūtalakṣaṇe tṛtīyāvidhānāt chātreṇopādhyāyamadrākṣīdityudāharaṇāt tasmāt jñānamātramapi dṛśyarthaḥ ata evarajaso darśane nārī trirātramaśucirbhavet iti dharmaśāstram cākṣuṣaprayogaprācuryaṃ tu pūrvapūrvaprayogāt gośabdasyeva paśugavi astu vā cākṣuṣajñānavācitā tathāpi na darśane vidhiḥ sambhavati tasya pakṣaprāptatve pūrvavidhyasambhavātanekoddeśena vidhāne vākyabhedācca atha darśananiyamaviśiṣṭasnānādi vidhīyata iti matamtathāpi nāndhādinivṛttiḥ suvacā tān pratyapi naimittikavidhipravṛtteḥ na hi kāmya iva naimittikeṣu sarvāṅgopasaṃhāraḥ nimittatvavyāghātāt tadeva hi nimittaṃ yat svasattāyāmavaśyamanuṣṭhāpayati ananuṣṭhāpakasya nimittatvānupapatteḥ na hi sarvadā sarvaḥ sāṅgamanuṣṭhātuṃ samarthaḥ tasmāt kiñcidaṅgahānenāpi naimittikādhikārādandhādīnāṃ meghacchanne vā darśanarūpāṅgalope pi snānādyadhikāro durnirvāraḥ ata eva na naimittikānurodhena nimittasaṅkocaḥ nimittaśrutivyāghātāt yasyobhāvagnī a  pā  adhi ityatra tu agnyanugamanamātrasya nimittatve ubhayāgniniṣpādakatayā kḷptasyāgnyādheyasyaikaikāgnijananasāmarthyābhāvenapradhānasyaiva vidhyayogādākhyātāsamānādhikaraṇasubantasya ca vyavahitaparāmarśakatvenaprakaraṇāntarābhāvena karmabhedābhāvādagatyā nimittasaṅkocaḥ na ceha pradhānabhūtasnānādināndhādervirodho yena tadatiriktaviṣayatā kalpyeta na caivamandhāderapyādhānādhikāraḥ syāditi vācyam tasya svarūpato nityatvābhāvāttathātve veṣṭāpatteḥ vyutpāditaṃ caitadbhaṭṭasomeśbareṇa kiñca pratipradhānanyāyena snānaśrāddhādyarthaṃ darśanāvṛttiprasaṅgaḥ uparāgamahākālaikye pi dvyahakālāmnātasākamedhāvayavānāmanīkavatyādīnāṃ prātarādikāleṣusāṅgaprayogavidhivatgrasyamāne bhavet snānaṃityādikālabhedabhinnasnānādiprayogavidhiparigṛhītatvāt na cādhānayūpanyāyena tantratā vasante brāhmaṇo gnīnādadhīta dīkṣāsu yūpaṃ chinattiitivat a  pā  adhi svatantrakālānāmnānāt na ca yūpāhutivattantraṃ a  pā  adhi yūpasyāntike gniṃ mathitvā yūpāhutiṃ juhotiityatra yūpaikādaśinyāmantikadeśaikyena tathāiha tu pradhānadeśabhedādvaiṣamyam na ca svarunyāyaḥ a  pā  adhi  tatra yūpasya tantratvena tadanuniṣpādiprathamaśakalasyaikatvāt tadrūpatvāt svarostantratā yuktā iha tu na tathā hetvabhāvāt tasmādāvṛttirduṣpariharā na ca darśanasya snānamātrāṅgatvācchrāddhādau ca taduttarakālatvasya snānottaratvenārthasiddhatvādanāvṛttiriti vācyam snānaṃ dānaṃ tapaḥ śrāddhamanantaṃ rāhudarśane iti śrāddhādyaṅgatvāvagamāt nanu darśanasya nimittaniścayatvenādhikārasampādanopayogitayāṅgatvāt sakṛddarśane pi tanniścayasya jātatvādanāvṛttiriticet na anuṣṭhānakālīnasya nimittaniscayasyāpokṣitatvādanuṣṭheyārthasmaraṇavat anyathā madhyāhnakālīnajīvanavato pyagnihotrādhikārāpatteḥ  atha tatra sāyaṅkālāvacchinnajīvananiścayavato dhikārastadā prakṛte pi grasyamānādikālāvacchinnoparāgadarśanavataḥ snānādāvadhikāra iti tulyaḥ kiñca sphayasya bhaktāśleṣanimittejyāyāṃ pūrvakartavyāvāhana iva jyotiḥśāstrādinā prayatnānapaneyapratibandhakarāhityarūpayogyatāyā aniścayāttadviśiṣṭa darśananiścayābhāvāduparāgapūrvakālakartavyamahādānāṅgabhūtādhivāsanādau trirātropavāsādau ca niṣkampaṃ na ko pi pravartteta kiñca darśanasya nimittatve uparāge snāyādityādau uparāgādipade darśanalakṣaṇāprasaṅgaḥ uparāgasya nimittatve darśane pi sā tulyaiveticet satyam rāhudarśane snāyāditi saptamīyuktavākyeṣuyasya ca bhāvena bhāvalakṣaṇam     iti bhāvalakṣaṇavihitasaptamyā goṣu duhyamānāsu gataityatra dohanasya gamanakālalakṣakatvavat dṛśeḥ kālalakṣaṇārthatvāvaśyambhāvāttatkāleca snānādeḥ kartumaśakyatvātsakṛtpravṛttāyāitinyāyena yogyatālakṣaṇāyā api tatraiva ucitatvāt  yasya gorbhāvena dohanakriyārūpadhātvarthena bhāvasya gamanasya lakṣaṇamupalakṣaṇaṃ gamanaparicchedakālādipratipādanaṃ tatra saptamī syāditi  sūtrārthaḥ   ata eva saptamyantadṛśiyukteṣu na darśanavidhiḥ prasiddhasya lakṣaṇatvādaprasiddhasya tadayogāt abhiśabdādivadbhāvalakṣaṇavihitasaptamyā vidhiśaktipratibandhāt evaṃ ca ktvānteṣvapyuparāgadarśanapadayuktavākyakḷptanyāyena yogyatāviśiṣṭoparāgalakṣaṇā sulabhā ekamūlakalpanālāghavāt kiñca na ktvānteṣu darśanavidhiḥ ktvo vidhāyakatvātsnātyādeḥ parasya tu vidheḥ snānādividhāyakatvādviśiṣṭavidhauca lakṣaṇā patterārthikānekadarśanatduttarakālatvasamānakarttṛkatvavidhyantarakalpanāpatteśca uparāgalakṣaṇāyāṃ tu lakṣaṇaiva kevalā nimittabalādevottarakālatvādilābhāt tataścāyamarthaḥanuvādasyātyantānarthakyaparihārāyasūryagraho yadā rātrau divā candragrahastathā tatra snānaṃ na kurvīta dadyāddānaṃ na ca kvacit itideśāntarīyoparāgasya paryudāsāt samāne deśe cākṣuṣatvayogyamuparāgaṃ śāstrato jñātvā tattatkāle snānādi kuryāditi janmarāśyādau grahaṇe doṣastatra ca śāntikāni śāntiprakāśe draṣṭavyāni atra mantradīkṣāgrahaṇemāsarkṣādi na śodhyam sattīrthe rkavidhugrāse tantudāmanaparvaṇoḥ mantradīkṣāṃ prakurvāṇo māsarkṣādīnna śodhayet candrasūryagrahe tīrthe siddhakṣetre śivālaye mantramātraprakathanamupadeśaḥ sa ucyate iti sārasaṅgrahādau vacanāt atra puraścaraṇavidhiḥ puraścaraṇacāndrikāyāmgrahaṇe rkasya cendorvā śuciḥ pūrvamupoṣitaḥ tathā samudragāminyā nābhimātre jale sthitaḥ yadvā puṇyodake snātvā śuciḥ pūrvamupoṣitaḥ grahaṇādivimokṣāntaṃ japenmatraṃ samāhitaḥ anantaraṃ daśāṃśena kramāddhomādikaṃ caret tadante mahatīṃ pūjāṃ kuryādbrāhmaṇatarpaṇam tato mantraprasiddhyarthaṃ guruṃ sampūjya toṣayet evaṃ ca mantrasiddhiḥ syāddevatā ca prasīdati iti tatraivahomāśaktau japaṃ kuryāddhomasaṅkhyācaturguṇam ṣaḍguṇaṃ cāṣṭaguṇitaṃ yathāsaṅkhyaṃ dvijātayaḥ homasthānāpanno japo homakāla eva sthānāpatterdharmalābhāt grahaṇādimokṣāntakālaparicchinnasya japasya cāturguṇyavidhānāttasya ca tatrāsambhavācca puraścaraṇaṃ ca na grastodaye grastāste ca bhavati sparśādimokṣaparyantatvāsiddheḥ sparśamokṣayośca darśanayogyayoreva prayojakatvāt yāvaddarśanagocaraiti vacanāt ata eva naśrāddhādyapi puraścaraṇānuṣṭhātṝṇā bhavati kāmyena nityasya bādhācceti kaścit vastutastu kāmyavidheḥ śrāddhādyanadhikāriṇaṃ pratyapi caritārthatvānna nityabādhakatvam godohanokthyādestu praṇayanajyotiṣṭomāśritatvāccamasāgniṣṭomasaṃsthābādhaṃ vinā niveśāsambhavādvādhakateti vaiṣamyam atra maṅgalakṛtye kālaniṣedho hemādrautrayodaśyādikaṃ varjyaṃ dinānāṃ navakaṃ dhruvam maṅgalyeṣu samasteṣu grahaṇe candrasūryayoḥ tathādvādaśyāditṛtīyānto vedha indugrahe smṛtaḥ ekādaśyādikaḥ saure caturthyantaḥ prakīrttitaḥ iti ayaṃ cāvaśyakānavaśyakakāryaviṣayatayā vyavasthāpanīyaḥ iti grahaṇakālanirṇayaḥ athaikabhaktanirṇayaḥ tatsvarūpaṃ coktaṃ skandapurāṇedinārdhasamaye tīte bhujyate niyamena yat ekabhaktamiti proktamatastatsyāddivaiva hi atra ekabhaktamitiyaugikena nāmnā dvitīyabhojananivṛttiḥ niyameneti sāmānyato vihitavratadharmaprāptyartham tena dvitīyabhojanābhāvasahakṛtaṃ divābhojanam ekabhaktaśabdārthaḥ atra viśeṣamāhadevalaḥdinārddhasamaye tīte bhujyate niyamena yat ekabhaktaṃ tu tatproktaṃ nyūnaṃ grāsatrayeṇa tu iti asya ca madhyāhno mukhyaḥ kālaḥ madhyāhnavyāpinī grāhyā ekabhakte sadā tithiḥ iti pādmokteḥ so pi na sampūrṇaḥ kintu dinārddhettarasamaya evadinārddhasamaye tīteitivacanāt madhyāhno tra tredhāvibhāgenetihemādriḥ pañcadhāvibhāgeneti tu mādhavaḥ anyetu vinigamanāvirahāt pañcadhātredhāvibhāgānyataravibhāgenāvartanottarakālo mukhyakāla ityāhuḥ gauṇakālastu tato stamayāvadhi divaivetyabhyanujñānāt tatra dinadvaye tadvyāpto tadasparśe vā pūrvaiva gauṇakālavyāpteḥ sattvāt mukhyakālāsparśe pi caikabhaktānuṣṭhānaṃ mukhyakāla evatithyādiṣu bhavedyāvān hrāso vṛddhiḥ pare hani tāvān grāhyaḥ sa pūrvedyuradṛṣṭo pi svakarmasu iti hemādridhṛtavacanāt pūrvedyuḥ pūrvatithyādiṣu kṣayavṛddhisāmyāni ca sarvatra ṣaṣṭhighaṭikāpekṣayā na tu pūrvatithyādyapekṣayeti kecit hemādristu dinadvaye karmakālavyāptau yugmavākyānnirṇayaḥ dvitīyādikayugmānā pūjyatāniyamādiṣu ekoddiṣṭādivṛddhyādau dvāsavddhyādicodanā itivacanena niyamādiṣvityādiśabdenekabhaktopādānādekabhakte pi yugmavākyapravṛttervaktuṃ śakyatvāt asparśaikadaśasamavyāptyostu gauṇakālavyāptyā nirṇaya ityāha tanna arddhajaratīyatāpattaḥ na cāyaṃ yugmavākyasya viṣayaḥ kālaśāstrasya prābalyāt yathā hi mukhyakālavyāptyanurodhena nirṇayaḥ sambhavati na yugmavākyādaraḥ evaṃ gauṇakālavyāptayāpi anyathā hikhakālāduttaraḥ kālo gauṇaḥ pūrvasya karmaṇaḥ iti sāmānayvākyādeva gauṇakālaprāpto punarekabhakte tadvidhānānarthakyāpatteḥ tena yatra viśiṣya gauṇakālavidhistatra tadvyāptyāpi nirṇaya iti siddham anyāṅgabhūtamekabhaktaṃ tat pradhāne nirṇītāyāṃ tithau madhyāhne kāryam pradhānaṃ madhyāhnakālikaṃ tatraikabhaktaṃ gauṇakāle pi kāryam aṅgaṇaguvirodhe ca tādarthyatitinyāyāt a  pā  adhi  sū  ata eva yatrapradhānaṃ sāyāhnādikālikaṃ tatra rātrāvapyekabhaktānuṣṭhānamaviruddham yattūpavāsapratinidhibhūtamekabhaktaṃ tat tadyogyatithau madhyāhne kāryam ityekabhaktanirṇayaḥ atha naktanirṇayaḥ tacca divābhojanābhāvaviśiṣṭarātribhojanarūpam kecittu na naktasya bhojanarūpatvaniyamaḥ kintu prāyikaṃ tasya bhojanarūpatvam ata eva navarātravratasyāpi naktavratatvaṃ mādhavādyuktaṃ saṅgacchata ityāhuḥ tatra ca pradoṣavyāpinī prāhyā pradoṣavyapinī grāhyā tithirnaktavrate sadā iti vatsavacanāt pradoṣaśca sūryāstottaratrimuhūrtātmakaḥ trimuhūrtaḥ pradoṣaḥ syādbhānāvastaṃ gate sati naktaṃ tatra prakurvīta iti śāstraviniścayaḥ iti vyāsokteḥ yastuyadā tu dviguṇā cchāyāṃ kurvaṃstapati bhāskaraḥ tatra naktaṃ vijānīyānna naktaṃ niśi bhojanam iti sauradharmādiṣu dināntyamuhūrtātmakau dviguṇacchāyopalakṣitaḥ kālo vihitaḥ sa gauṇaḥ muhūrtonaṃ dinaṃ naktaṃ pravadanti manīṣiṇaḥ nakṣatradarśanānnaktamahaṃ manye gaṇādipa iti bhaviṣyavacane nakṣatradarśanarūpakālasya svasammatatvena mukhyatvapratīteḥ antimamuhūrta pūrvabhāvimuhūrtaṃdvayaṃ ca gauṇataraḥ kālaḥ pradoṣabyāpinī yatra trimuhūrtā divā yadi tadā naktavrataṃ kuryāt iti kaurmokteḥ etasyāpi gauṇatvaṃ pūrvoktayuktereva gauṇataratvaṃ tu mukhyakālaviprakarṣāt mukhyakāle pi ādyamuhūrtadvayaṃ mukhyataram niśānaktaṃ tu vijñeyaṃ yāmārddhe prathame sadā iti vacanāt yastucatvārīmāni karmāṇi sandhyāyāṃ parivarjayet āhāraṃ maithunaṃ nidrāṃ svādhyāyaṃ ca caturthakam iti sandhyāyāṃ bhojananiṣedhastatra sandhyāśabdo nakṣatradarśanaparyantakālaparaḥ nakṣatradarśanāt sandhyā sāyaṃ tatparataḥ sthitam iti vacanāntaraikavākyatvāt sāyaṃ sandhyā trighaṭikā astādupari bhāsvataḥ iti ghaṭikātraye pi sandhyāśabdaḥ sa sandhyāgarjitādau bodhyaḥ anye tu niṣedhasya rāgaprāptabhojanaviṣayatvānnaktabhojanasya vihitatvānna niṣedhaviṣayatvam ata eva ravivārādiprayuktarātribhojananiṣedhe satyapi tatra naktānuṣṭhānamuktaṃ hemādriprabhṛtibhiḥ ataśca trighaṭikātmakasandyāyāmapi naktaṃ kāryamevetyāhuḥ vastutastu vidhiniṣedhayoravirodhāt tridhaṭikottarameva naktaṃ kāryaṃ mukhyakālalābhāt  anyathāna kesariṇodadātiityasyāpi vihitāśvadāne pravṛtteraśvānāmapitasya dvādaśaśataṃityatra tasyeti tacchabdena parāmarṣāt dvādaśaśatāpattiḥ parvaravivārādau vidhiniṣedhayorvirodhāttathaiva yuktam yattuye tvādityadine brahmannaktaṃ kurvanti mānavāḥ dinānte te pi bhuñjīranniṣedhādrātribhojane iti bhaviṣyapurāṇavacanaṃ tad bhānusaptamyādivihitasauranaktaviṣayam trimuhūrtaspṛgevāhni niśi caitāvatī tithiḥ tasyāṃ sauraṃ carennaktamahanyeva tu bhojanam itisumantunā evakāreṇa sauranakte sāmānyataḥ prāptarātribhojanasya niṣedhāt mādhavastuye tvādityadinaiti vākyādādityavārādau divaiva gauṇakāle naktamityāha evaṃ yatividhavādhikārikamapi naktaṃ divaiva kāryam naktaṃ niśāyā kurvīta gṛhastho vidhisaṃyutaḥ yatiśca vidhavā caiva kuryāt tat sadivākaram iti vacanāt tadevaṃ gṛhasthānāṃ pradoṣa eva mukhyo naktakālaḥ tatra dinadvaye mukhyakālavyāpitve tadasparśe vā parā gauṇakālalābhāt asparśa ca naikabhaktavanmukhyakāle bhojanaṃ kintu sāyāhna eva pradoṣe yadi na syācceddivānaktaṃ vidhīyate ātmano dviguṇā cchāyā mandībhavati bhāskare tannaktaṃ naktamityāhurna naktaṃ niśi bhojanam evaṃ jñātvā tato vidvān sāyāhne tu bhujikriyām kuryānnaktavratī naktaṃ phalaṃ bhavati niścitam itiskāndokteḥ evaṃ saurayatinakte pi sāyāhnasya mukhyakālatvāttadvyāpinī grāhyā dinadvaye tadvyāptau tadasparśe vā pūrvaiva tatra sāyānharūpasya mukhyasya pradoṣarūpasya ca gauṇasya kālasya sattvāt ayaṃ ca nirṇayo na bhojanarūpa eva nakte kintu pūjādirūpe pi draṣṭavyaḥ nyāyāviśeṣāt anyāṅga upavāsapratinidhau vā nakte tu ekabhaktavadeva nirṇayaḥ iti naktanirṇayaḥ atha naktaikabhaktasannipāte nirṇayaḥ  tatra yadekabhaktanaktādiviruddhaṃ tithidvayaprayuktamekasmin dine prāpnoti tatra pūrvaprārabdhayordvayoḥ pūrvatithiprayuktamanupasañjātavirodhitvānmukhyakalpena itarattu anukalpayet idaṃ ca yadyuttaradine dvitīyagauṇakālo na labhyate tadā tallābhe tu tatraiva kālasyātyantabādhābhāve kartranurodhasyāpi nyāyyatvāt iti naktaikabhaktādisannipāte nirṇayaḥ athāyācitanirṇayaḥ tacca yācñārāhityena labdhasya sakṛdbhojanam anye tu yācñābarjanasaṅkalpa evāyācitamityāhuḥ tasya copavāsavadahorātrasādhyatvāttadubhayayoginī tithirgrāhyā anyataratra sattve tvaharvyāpinī grāhyā ahaḥsu tithayaḥ puṇyāityādijāvālivacanāt ayācitānnabhojanaṃ tu yadaiva labhyate tadaiva divārātrau vāniṣiddhakāle sakṛdeva kāryam alābhe tu na kāpi kṣatiḥ ityayācitanirṇayaḥ atha nakṣatropavāsanirṇayaḥ taccāstamayasambandhi grāhyam upoṣitavyaṃ yenāstaṃ yāti caiva tu bhāskaraḥ yatra vā yujyate rāmaniśīthaḥ śaśinā saha itiviṣṇudharmottarāt dinadvaye stamayasambandhe vā pūrvameva niśīthavyāpteḥ sattvāt iti nakṣatropavāsanirṇayaḥ atha saṅkrāntinirṇayaḥ tatra saṅkramasvarūpaṃ tāvat ravibimbamadhyaparamāṇormeṣādirāśyādya paramāṇāśce sambandhaḥ saca jyotiḥśātre prasiddhaḥ ataśca rāśīnāṃ dvādaśatvātte pi dvādaśa bhavanti tathā cadevīpurāṇedvādaśaiva samākhyātāḥ samāḥ saṅkrāntikalpanāḥ kalpanā  bhedāḥ te ca saṅkrāntisāmānyanimittakeṣu vidhipratiṣadheṣu samāḥ sādhāraṇā ityarthaḥ māghavīye tu samā saṅkrāntikalpaneti pāṭhaḥ tadā samā varṣam ekaikavarṣasambandhinya ityarthaḥ malamāsādhikye pi saṅkrāntyo dvādaśaivetyevamarthamevakāraḥ etāsāṃ ca puṇyakālaviśeṣa pratipādanārthamavāntarasaṃjñā vasiṣṭhenoktāḥ ayane dve viṣuve dvecatasraḥ ṣaḍaśītayaḥ catasro viṣṇupadyaśca saṅkrāntyo dvādaśa smṛtāḥ jhaṣakarkaṭasaṅkrāntī dve udagdadakṣiṇāyane viṣuve tu tulāmeṣau tayormadhye tato parāḥ vṛṣadṛścikakumbheṣu siṃhe caiva yadā raviḥ etadviṣṇupadaṃ nāma viṣuvādadhikaṃ phale kanyāyāṃ mithune mīne dhanuṣyapi ravergatiḥ ṣaḍaśītimukhī proktā ṣaḍaśītiguṇā phale jhaṣo makaraḥ tayoḥ ayanaviṣuvatormadhye aparāḥ ṣaḍaśītiviṣṇupadyaḥ kālādarśādau tu golamadhye tato paretipāṭhaḥ golaṃ ca viṣuvāyanābhyāṃ yuktaṃ rāśicakraṃ tanmadhye parā ityarthaḥ ayaṃ ca niṣkṛṣṭo rthaḥ karkamakarayoḥ krameṇa dakṣiṇāyanottarāyaṇa iti saṃjñātulāmeṣayorviṣuva itivṛṣavṛścikakumbhasiṃheṣu viṣṇupadamitikanyāmithunadhanurmīneṣu ṣaḍaśītimukhamiti etā eva ca vārabhedena nakṣatrabhedenaca jātāḥ pratyekaṃ saptasaṃjñā bhavanti tathācadevīpurāṇesūrye ghorā vidhau dvāṅkṣī bhaume caiva mahodarī budhe mandākinī nāma mandā surapurohite miśritā śukravāre syādrākṣasī ca śanaiścare mandā dhruveṣu vijñeyā mṛdau mandākinī tathā kṣipre dhyāṅkṣīṃ vijānīyādugre ghorā prakīrttiṃtā carairmahodarī jñeyā krūrai ṛkṣaistu rākṣasī miśritā caiva nirddiṣṭā miśritairyadi saṅkramaḥ iti dhruvāṇi  uttarātrayaṃ rohiṇī ca mṛdūni  anurādhācitrārevatīmṛgaśīrṣāṇi kṣiprāṇi  abhijiddhastāśvinīpuṣyāḥ ugrāṇi  pūrvātrayaṃ bharaṇī maghā ca carāṇi  punarvasuśravaṇadhaniṣṭhāsvātīśatabhiṣāḥ krūrāṇi  mūlajyeṣṭhārdrāśleṣāḥ miśrāṇi  kṛttikāviśākhā ca etatsaṃjñāprayuktaḥ puṇyakālaviśeṣastu vakṣyate atra ca ravibimbamadhyaparamāṇormeṣādirāśyādyaparamāṇusaṃyogasyātisūkṣmakālīnatvenadurjñeyatvāttatraikasyāpi vihitasya snānādikarmaṇo nuṣṭhātumaśakyatvena bahūnāṃ sutarāmaśakyatvāt sannihitakāla anuṣṭhānamarthasiddhaṃ yathā sandhikālavihitayordarśapūrṇamāsayoḥ sandhāvanuṣṭhātumaśakyatvena sannihitakāle karaṇam sa ca sannihitakālaḥ kimubhayataḥ kiṃvānyatarataḥ kiyāṃścetyapekṣāyāmdevalaḥsaṅkrāntisamayaḥ sūkṣmo durjñeyaḥ piśitekṣaṇaiḥ tadyogāccāpyadhaścorddhaṃ triṃśannāḍyaḥ pavitritāḥ  tadyogātusaṅkrāntiyuktātsūkṣmakālādadha urdhvaṃ ca militvā triṃśannāḍyo tra śāstrakāraiḥ pāvitritāḥ snānādyanuṣṭhānayogyāḥ kṛtā ityarthaḥ  idaṃ ca ubhayataḥ pañcadaśaghaṭikāpuṇyatvavacanaṃ ravibimbaparimāṇānāṃ jyotiḥśāstre matabhedena bhinnatvādyanmate spaṣṭabhuktyarddhaṃ ravibimbaṃ  tanmatābhiprāyeṇa draṣṭavyam  etanmate sūkṣmakālātpūrvāṃpañcadaśabhirghaṭikābhī ravibimbapūrvabhāgasya meṣādirāśicakrānupraveśaḥ taduttarakālaṃ ca tāvatībhireva ghaṭikābiruttarabhāgasyāpi meṣādirāśicakrānupraveśo jyotiḥśāstre grasiddhaḥ ayameva ca bhoga ityucyate tathā cadevīpurāṇeatītānāgato bhogo nāḍyaḥ pañcadaśa smṛtāḥ iti yāni tuarvāk ṣoḍaśa vijñeyā nāḍyaḥ paścācca ṣoḍaśa kālaḥ puṇyo rkasaṅkrāntervidvadbhiḥ parikīrttitaḥ tathānāḍyaḥ ṣoḍaśa pūrveṇa saṅkrānteruttareṇa ca rāhordarśanamātraṇa puṇyakālaḥ prakīrttitaḥ tathāsaṅkrāntau puṇyakālastu ṣoḍaśobhayataḥ kalāḥ ityādīni śātātapamarīcijābālivākyāni tāni yanmate nijapañcadaśāṃśayuktabhuktyarthaṃ ravibimbaṃ tanmatābhiprāyeṇa vyākhyeyāni ataśca bimbaparimāṇabhedena ṣoḍaśa pañcadaśa vā ghaṭikā ubhayataḥ pratyekaṃ puṇyakāla iti siddham hemādriratnākarādisammato pyayamarthaḥ mādhavamadanaratnādayastutadyogāccāpyadhaścorddhaṃ triṃśannāḍyaḥ prakīrttitāḥ iti devalavacanāt saṅkrāntikālāt pūrvaṃ triṃśannāḍyaḥ puṇyāḥ paścācca triṃśannāḍyaḥ puṇyāḥ  yānitu pūrvoktaṣoḍaśapañcadaśaghaṭikāpuṇyatvapratipādakāni vacanāni tāni puṇyādhikyapratipādanārthānītyāhuḥ idaṃ ca pūrvottarakālayoḥ puṇyatvavacanaṃ sarvasaṅkrāntisādhāraṇam aviśeṣāt  yāni tu kvaciduttaratra kkacit pūrvatra kvacidubhayatretyevaṃ saṅkrāntiviśeṣakālavidhāyakāni vakṣyamāṇavacanāni tāni puṇyādhikyapratipādanārthāni hemādrimādhavādisakalanibandhṛsvaraso pyevam yattvatra śrīdattaratnā karādiprabhṛtibhirmaithilaiḥ smārttādibhiśca gauḍairuktampūrvodāhṛtobhayataḥṣoḍaśaghaṭikāpuṇyatvapratipādakānāṃ śātātapādivacanānāṃ viṣṇupadīmātraviṣayatvamitarasaṅkrāntiṣu vakṣyamāṇarītyā sarvatraviśeṣasyoktatvāt pariśeṣeṇa ṣoḍaśaghaṭīpuṇyatvabodhakasāmānyavākyānāṃ tanmātraviṣayatvasyaiva yuktatvāt ataścapuṇyaḥ kālo rkasaṅkrānteḥ prāk paścādapi ṣoḍaśa iti skandapurāṇavacanenāpyamīṣāmupaṃsahāro lāghavātiti tanna śātātapenaayanādau sadā deyaṃ dravyamiṣṭaṃ gṛheṣu yat ṣaḍaśītimukhe caiva vimokṣe candrasūryayoḥ ityupakrame ayanādāvityādiśabdena viṣuvadviṣṇupadyorupasaṅgrahāt sarvasaṅkrāntiṣudānādividhipratīteḥ sūkṣmakāle ca dānādyanupapatteḥ sthūlakālāpekṣāyāmarvāk ṣoḍaśavijñeyāityādyuparitanena vacanena ubhayataḥ ṣoḍaśaghaṭikārūpasthūlakālavidheḥ sarvasaṅkrāntiviṣayatvasya spaṣṭatvāt na ca spaṣṭasya sāmānyavidherupasaṃhāro yujyate yathoktaṃ bhaṭṭapādaiḥsāmānyavidhiraspaṣṭaḥ saṃhiyeta viśeṣataḥ iti ataścopasaṃhārāyogāt sarvaviṣayatvameva yuktam evaṃ ca sarvasaṅkrāntisādhāraṇyena ubhayataḥṣoḍaśaghaṭikāpuṇyatvavacanaiḥ ubhayataḥ puṇyatve sthite viśeṣavacanāni puṇyātiśayārthāni tatravaśiṣṭhaḥmadhye tu viṣuve puṇyaṃ prāgviṣṇau dakṣiṇāyane ṣaḍaśītimukhe tīte atīte cottarāyaṇe madhye ubhayata iti yāvat prācyāstuṣāḍhītimukhe tīte vṛtte ca viṣuvadvaye iti devīpurāṇavākyāt vṛtta ityāhuḥ vastutastu vṛttaṃ vartanaṃ bhāve ktaḥ vartamānakāle iti anantabhaṭṭavyākhyaiva yuktā vaśiṣṭavacanaikavākyatālābhāt viṣṇau  viṣṇupadyām idaṃ ca viṣṇupadīṣu prāk puṇyatvavacanaṃ praśastataratvadyotanārtham puṇyakālo viṣṇupadyāḥ prāk paścādapi ṣoḍaśa iti skandapurāṇavacanena pūrvāparaṣoḍaśaghaṭikārūpapuṇyakālasyāṣyuktatvāt ataśca viṣṇupadyāṃ parāḥ ṣoḍaśa ghaṭikā itarasaṅkrāntyepakṣayā puṇyatarāḥ pūrvāḥ ṣoḍaśa puṇyatamā iti vyavasthā hemādrimadanatnādisammatāpyayamarthaḥ anye tu viṣṇupadīpūrvakālapuṇyatvaprātapādavākyasya nirmulatvāt skāndavacanādubhayata eva ṣāḍaśa ghāṭakāḥ puṇyakāla ityāhnuḥ ṣaḍaśītimukhe tīte puṇyatamatvam tatrāpiṣaḍaśītyāṃ vyatītāyāmaṣṭiruktāstu nāḍikāḥ puṇyākhyā viṣṇupadyāśca prākpaścādapi ṣoḍaśa iti vacane cabdena itarasaṅkrāntyapekṣayā ubhayataḥ puṇyataratvasya sūcitatvāt tathāvṛddhavaśiṣṭho piatītānāgate puṇye dve udagdakṣiṇāyane triṃśat karkaṭake nāḍyo makare viṃśatiḥ parā brahmavaivartte tu makare tu daśādhikā iti caturthapādaḥ bṛhaspatirapiayane viṃśatiḥ pūrvā makare viṃśatiḥ parā ayane  dakṣiṇāyane atra sarvatra viruddhānāṃ vacanānāṃ puṇyādhikyaparatvena vyavasthā draṣṭavyā ataśca viṃśatyapekṣayā sāmānyavacanasiddhaṣoḍaśaghaṭikārūpakālasyāpi puṇyataratvaṃ siddhaṃ bhavati sannikṛṣṭatvāt viṣuvaviṣaye punaḥsa evavartamāne tulāmeṣe nāḍyastūbhayato daśa ṣaḍaśītiviṣaye vṛddhavaśiṣṭhaḥṣaḍaśītyāṃ vyātītāyāmaṣṭiruktāstu nāḍikāḥ aṣṭiḥ ṣoḍaśa aṣṭicchandasaḥ ṣoḍaśākṣaratvāt madanaratnādisammataścāyaṃ pāṭhaḥ hemādrimādhavādau tu ṣaṣṭiriti pāṭhaḥ taṃ ca hemādriḥ pratyekaṃ pañcadaśeti militvā ṣaṣṭiriti vyākhyātavān viṣṇupadyāṃ tu saṅkhayāviśeṣasya aśravaṇāt sāmānyavacanoktā eva ṣoḍaśaghaṭikāḥ pūrvaṃ puṇyāḥ atra cāyaṃ niṣkṛṣṭo rthaḥ tulāmeṣayoḥ prāgūrcvaṃ daśa daśa ghaṭikāḥ puṇyāḥkarke viṃśatiḥ pūrvaṃ makare urddhvaṃṣaḍaśītyāṃ ṣoḍaśa parāḥviṣṇupadyāṃ pūrvā iti evaṃ vāranakṣatraprayuktamandādisaprasaṃjñāsu saṅkrāntiṣu yattricatuḥpañcasaptāṣṭanavadvādaśa eva ca krameṇa ghaṭikā hyetāstatpuṇyaṃ pāramārthikam iti devīpurāṇavacanaṃ tadapi puṇyādhikyapratipādanārthaṃ draṣṭavyam  atra caitāḥ pūrvabhoginya uttarabhoginyo ubhayatobhoginyo vā yadi divāmadhryāhnādiṣu jāyante tadā divaiva tatra tatroktapraśastakālalābhāt yadā pūrvabhoginyāṃ sūryodayottaram avyavadhānena jāyamānāyāmuttarabhoginyāṃ vā astāt pūrvaṃ jāyamānāyāṃ divā pūrvottarau praśastakālau na labhyatetadā sāmānyavacanaprāptasya pūrvabhoginyāmuttarasya uttarabhoginyāṃvā pūrvasyaivakālasya grahaṇaṃ na punaḥ praśastakālabhrāntyā rātreriti tathā cavaśiṣṭhaḥahni saṅkramaṇe puṇyamahaḥ kṛtsnaṃ prakīrttitam rātrau saṅkramaṇe bhānordinārddhaṃ snānadānayoḥ atra hi pūrvārddham ahni madhyāhnādau saṅkramaṇe haḥpuṇyatvasya pūrvottaranāḍīpuṇyavacanairevasiddhatvānna yathāśrutārthaparaṃ kintu uktaviṣaye praśastakālalābhena prasaktasyarātripuṇyasya pratiṣedhārtham ataścodayānantarame va pūrvabhoginyāmastāt pūrvaṃ vottarabhoginyāṃ jāyamānāyāmahanyeva snānādyanuṣṭhayam yāsu tu ubhayatobhoginīṣu ubhayorapi kālayoḥ sāmyaṃ tāsu divāpi praśastakālalābhāt na rātrāvanuṣṭhānaprasaṅgaḥ mādhavamadanaratnādayo pyevam rātrisaṅkrame tu yadyapiyā yāḥ sannihitā nāḍyastāstāḥ puṇyatamāḥ smṛtāḥ iti vacanātrāhudarśanasaṅkrāntivivāhātyayavṛddhiṣu snānadānādikaṃ kāryaṃ niśi kāmyavrateṣu ca iti vacanācca rātrerapi puṇyakālatvaṃ prāpnoti tathāpirātrau saṅkramaṇe bhānordivā kuryāttu tat kriyām iti gobhilavacanena divaiva puṇyakālaḥ sa ca na sampūrṇaṃ dinaṃ kintu rātrau saṅkramaṇe bhānorddinārddhaṃ snānadānayoḥ iti vaśiṣṭhavacanāt arddhameva tadāpi ca yadyarddharātrāt pūrvaṃ saṅkramastadā pūrvadinasya yadyūrdhvaṃ tadottarasya yadā tu ardharātre tadobhayoriti vyavasthitamityāhasa evaaddharātrādadhastasmin madhyāhnasyopari kriyā ūrdhvaṃ saṅkramaṇe cordhvamudayāt praharadvayam sampūrṇe arddharātre tu yadā saṅkramate raviḥ prāhurdinadvayaṃ puṇyaṃ muktvā makarakarkaṭau madhyāhnaḥ  āvartanam tacca pūrvadinasyaudayaścottaradinasya sannidhānāt sampūrṇe  arddharātridaladvayasandhau mādhavastu tṛtīyapraharasya prathamaghaṭikā dvitīyasya cāntyetyevaṃ ghaṭikādvayamarddharātramityāha dinadvayaṃ ca na sampūrṇaṃ kintu arddhāvacchinnameva rātrau saṅkramaṇe bhānordinārddhaṃ snānadānayoḥ iti sāmānyato rātrisaṅkrame dinārddhapuṇyatvasyaivopakrame abhidhānāt anantabhaṭṭahemādrimadanaratnādayo pyevam kālādarśamādhavādayastusaṅkramastu niśīthe syāt ṣaḍyāmāḥ pūrvapaścimāḥ saṅkrāntikālo vijñeyastatra snānādikaṃ caret iti bhabiṣyottarapurāṇavacanādarddharātrasaṅkrame kṛtsnaṃ dinadvayamityāhuḥ vastutastu etasya anantabhaṭṭena nirmūlatvasyoktatvāt hemādpyādivyākhyaiva jyāyasī bahusammatā ca tasmāt pūrṇe arddharātre saṅkrame pūrvadinottarārddhamuttaradinapūrvārddhaṃ ca puṇyaṃ sannidhānāt tadapi na samuccayena kintu vikalpena anyathā pradhānāvṛttyāpatteḥso pi pūrvadinottarārddhavarttitithyā yadyabhinnā saṅkramakālīnā tithirbhavet tadā pūrvadinottarārddhamyadā tu dvitīyadinapūrvārddhatithyā abhinnā tadottaradinapūrvārddhaṃ grāhyamityevaṃ vyavasthitaḥ tathā cadevīpurāṇeādau puṇyaṃ vijānīyāt yadyabhinnā tithirbhavet arddharātre vyatīte tu vijñeyamapare hani pūrvārddhasya ayamarthaḥ arddharātrasaṅkrame yadi pūrvadinottarārddhe saṅkramakāle ca ekaiva tithirbhavet tadādaupūrvadinottarārdhe puṇyaṃ jānīyāditi yadi tu uttaradinapūrvārdhatithyābhinnā tadottaradinapūrvārdhamityarthasiddham ardharātrottaraṃ sakraṅme tu bhinnāyāmabhinnā tadottaradinapūrvārdhamityarthasiddham ardharātrottaraṃ sakraṅme tu bhinnāyāmabhinnāyāṃ vā pūrvadinatithau pare hanyevetyuttarārdhārthaḥ yadā tu ardharātrasaṅkramakālīnā tithirdinadvayārdhayorapi bhavati tadā pūrvabhīginīṣupūrvadinottarārdham uttarabhoginīṣu uttaradinapūrvārdham ubhayatobhoginīṣu aicchikovikalpa iti vyavasthā anantabhaṭṭamadanaratnādayo pyevam yattvatra śrīdattenoktamabhinnāyāṃ tithau pūrvadinapūrvārdhe puṇyaṃbhede tusampūrṇe tūbhayordeyamiti devīpurāṇavacanādubhayatreti tanna sampūrṇe tūbhayordeyamiti devīpurāṇenobhayatradeyatve vihite pradhānāvṛttyāpatteḥsamuccayāyogāt avyavasthitavikalpe prāpteādau puṇyaṃ vijānīyātityuttaravacanenavyavasthāmātrakaraṇe lāghavāt tadayamatra niṣkṛṣṭārthaḥ ardharātrāt pūrvaṃ saṅkrame pūrvadinottarārdhaṃ taduttaraṃ saṅkrame uttaradinapūrvārdheniśīthasaṅkrame tu yadi pūrvadinottarārdhavarttitithyābhinnāyāṃ tithau saṅkramaḥtadā pūrvādanottarārdhaṃ yadi tu uttaradinapūrvārdhavarttitithyābhinnāyāṃ tithausaṅkramastadā uttaradinapūvārdhaṃ yadā tu dinadvayārdhavarttitithyābhinnāyāṃ tithausaṅkramastadā pūrvabhogirnāṣu pūrvadinottarārdham uttarabhoginīṣu uttaradinapūrvārdhamaubhayabhoginīṣu aicchiko vikalpa iti yattuviṣṇupadyāṃ dhanurmīnanṛyukkanyāsu vai yadā pūrvottaragataṃ rātrau bhānoḥ saṅkramaṇaṃ bhavet pūrvāhne pañca nāḍyastu puṇyāḥ proktā manīṣibhiḥ aparāhṇe ca pañcaiva śraute smārtte ca karmaṇi iti pūrvāparadinagatāstamayodayapūrvottaranāḍīpuvyatvapratipādakaṃ nigamavacanaṃ tat atiśayapradarśanārthaṃ draṣṭavyam madanaratne pyevam  iyaṃ ca rātrisaṅkramavyavasthā ayanabhinnaviṣayā pūrvodāhṛtavaśiṣṭhavacanena sakalasya rātrinirṇayasya ayanemuktvā makarakarkaṭauiti paryudāsāt ataśca tayoḥ kathamityapekṣāyāṃ mādhavamadanaratnau tāvatmithunāt karkasaṅkrāntiryadi syādaṃśumālinaḥ prabhāte vā niśīthe vā kuryādahani pūrvataḥ kārmukaṃ tu parityajya jñaṣaṃ saṅkramate raviḥ pradoṣe vārdharātre vā snānaṃ dānaṃ pare hani  ityādibhaviṃṣyottaravacanānusārādarddharātratadūrdhvasaṅkrame pi karke hanyeva puṇyaṃ pūrvaṃ makare tu arddharātratadadhaḥsaṅkrame pi pare  hanyeva  evaṃ ca rātrisaṅkrame pi divāpuṇyatvavidhānādarthādrātrau snānādipratiṣedha unnīyate keṣu cittu vacaneṣu rātrikartavyatāpi  yathātraiva tāvadvaśiṣṭhavacane sarvasaṅkrāntisādhāraṇarātrisaṅkramaṇanimittakadivākartavyatvasyāyanemuktvā makarakarkaṭauiti paryudāsāttatra  rātrāvapi kartavyatā  ata evarāhudarśanasaṅkrāntivivāhātyayavṛddhiṣu snānadānādikaṃ kāryaṃ niśi kāmyavrateṣu ca iti sāmānyato yājñavalkyavacanamapi ayanaviṣayamanyathā itarasaṅkrāntiṣu divaiva puṇyatvavidhānādetasya nirviṣayatvāpatteḥ yadyapi codāhṛtabhabiṣyottarādivacanāt tatrāpidivāpuṇyatvavidhirastyeva tathāpimuktvā makarakarkaṭauitiparyudāsādrātripuṇyatvamapyasti ataśca yuktaṃ sāmānyavacanasyāyanaviṣayatvam evaṃ cāyane rātripuṇyatvadivāpuṇyatvayorvikalpe deśācārādvyavastheti hemādristuprāhurdinadvayaṃ puṇyaṃ muttkā makarakarkaṭau itiparyudāso na sakalasya rātrinirṇayasya kintu sannihitasyārddharātrasaṅkramaṇanimittakasya dinadvayasyaiva ataścāyamarthaḥ yathā itarasaṅkrāntiṣu arddharātre jāyamānāsu dinadvayaṃ puṇyaṃ na tathā ayane tasmiṃstuarddharātre jāyamāne pūrvodāhṛtabhaviṣyottaravacanānmakare uttaraṃ dinaṃ karke pūrvaṃ puṇyam  bhaviṣyottaravākye hi na pradoṣa arddharātre vā jāyamānāyā makarasaṅkrānteḥ paradine puṇyaṃ prabhāte rddharātre vā jāyamānāyāḥ karkasaṅkrānteḥ  pūrvadine puṇyamiti pratipādyate  tathā satidhanurmīnāvatikramya kanyāṃ ca mithunaṃ tathā dinānte pañca nāḍyastu tadā puṇyatamāḥ smṛtāḥ udaye ca tathā pañca daive pitrye ca karmaṇi itiskandapurāṇavacanavirodhāpatteḥ  ataśca bhaviṣyottaravacanamevaṃ vyākhyeyampradoṣe vārddharātre vāityatra vāśabdau yathātathārthevopamānavikalpayoḥiti nighaṇṭusmaraṇāt tenāyamarthaḥ yathā pradoṣe jāyamānāyā makarasaṅkrānteḥ pūrvadinārddhe puṇyaṃ tathā ardadharātre jāyamānāyāḥ pare hanīti evaṃ prabhātavākye pi ataścārddharātrasaṅkrame makare uttaraṃ dinaṃ karke pūrvamardharātrādadhaḥ paścādvā saṅkrame tu ubhayatrāpi itarasaṅkrāntisarūpa eva nirṇayaḥ  na caivaṃ rātripuṇyatvapratipādakānāṃ yājñavalkyādivacanānāṃ nirviṣayatvāpattiḥ sarvasaṅkrāntiṣu rātrisaṅkrame divaiva puṇyakālābhidhānāditivācyam ubhayavidhavacanadarśanādrātrisaṅkrame rātrau divā ca puṇyakālaḥ pāpāḥ sannihitāitivacanāttu rātreḥ puṇyataratvamiti hemādrigrabhṛtayaḥ anantabhaṭṭastu divā pramādādinā asambhave rātrāvanuṣṭheyamityāha  prācyāstu rātrisannihitadinabhāgasaṅkrāntau ṣoḍaśaghaṭikādirūpavihitasamayena rātrerapi vyāvṛttatvā ttadviṣayatayā rātripuṇyatvavacanānāmupapattirityāhuḥ atra ca vihitaṃ snānaśrāddhadānādi niṣiddhaṃ ca yātrāmaithunādi anyato nusandheyam rave rāśisaṅkramavannakṣatrasaṅkrame grahāntarāṇāṃ ca rāśinakṣatrasaṅkrame snānādyanuṣṭhānam tatkālaṃ cāhajaiminiḥnakṣatrarāśyo ravisaṅkrame syurarvāk paratrāpi rasendunāḍhyaḥ puṇyāstathendostridharāpalairyuge ekaiva nāḍī munibhiḥ śubhoktā nāḍyaścatasraḥ sapalāḥ kujasya budhasya tisno manavaḥ palāni sārddhāścatasraḥ palasaptayuktā gurośca śukre sapalāścatasraḥ dvināganāḍhyaḥ palasaptayuktā śanaiścarasyābhihitāḥ supuṇyāḥ ādyantamadhye japahomadānaṃ kurvannavāpnoti surendradhāma arvāk paratrāpīti sarvatra sambadhyate rasendunāḍyaḥ  ṣoḍaśa ghaṭikāḥ tridharāpalaiḥ  trayodaśapalaiḥ sapalā  ekapalādhikāḥ manavaścaturdaśapalāni nāgā aṣṭau dviguṇitāḥ ṣoḍaśa grahāntarasaṅkrame ca rātrau jāyamāne rātrāveva snānādi kāryaṃ ravisaṅkramavatdivāpuṇyatvavacanābhāvāt kāmyaṃ cedaṃ tatra snānādiphalaśravaṇāt ravisaṅkramaṇe prāpte na snāyādyastu mānavaḥ saptajanma bhavadrogī nirdhanaścaiva jāyate itivannityatvāśravaṇācca itisaṅkrāntinirṇayaḥ atha malamāso nirṇīyate malamāsatvaṃ ca ekamātrasaṅkrāntirāhitye sati śuklādimāsatvam ekamātrarāhityaṃcāsaṅkrāntatvena saṅkrāntidvayavattvena ca bhavatīti dvedhāmalamāsaḥ adhikamāsaḥ kṣayamāsaśceti tathācakāṭhakagṛhyeyasmin māse na saṅkrāntiḥ saṅkrāntidvayameva vā malamāsaḥ sa vijñeyo māsaḥ syāttu trayodaśaḥ iti na saṅkrāntirityanenādhimāsasya grahaṇam saṅkrāntidvayamityanena kṣayasya tatrādhimāsasvarūpamāhabhṛguḥekarāśisthite sūrye yadā darśadvayaṃ bhavet havyakavyakriyāhantā tadā jñeyo dhimāsakaḥ iti darśadvayaṃ  darśānatdvayam darśaḥ sūryendusaṅgameitidarśaśabdasya saṅgame mukhyatvāt saṅgamasya cāmāvāsyāntyakṣaṇa eva jyotiḥśāstre prasiddhatvāt māsaścātra cāndra eva malamāsaprayojakaḥ cāndro māso hyasaṅkrānto malamāsaḥ prakīrttitaḥ iti brahmasiddhāntāt so pi ca śuklādireva indrāgnī yatra hūyete māsādiḥ sa prakīrttitaḥ agnīṣomau smṛtau madhye samāptau pitṛsomakau tamatikramya tu raviryadi gacchet kadācana ādyo malimluco jñeyo dvitīyaḥ prākṛtaḥ smṛtaḥ iti laghuhārītokteḥ ādyadvitīyaśabdābhyāṃ tasyetaramāsāpekṣayā dvaiguṇyam uttaramāsasaṃjñatvaṃ ca sūcayati ata evajyotiḥ pitāmahaḥṣaṣṭayā tu divasairmāsaḥ kathito bādarāyaṇaiḥ pūrvamarddhaṃ parityajya kartavyā cottare kriyā iti trayodaśamāsāḥ saṃvatsaraiti śrutivacanaṃ tat triṃśaddivasamāsābhiprāyeṇa māsaviśeṣasaṃjñatvaṃ cāsya caitrādilakṣaṇākrāntatvāt tathāhimīnādistho raviryeṣāmārambhaprathame kṣaṇe bhavette nde cāndramāsāścaitrādyā dvādaśa smṛtāḥ iti vyāsena mīnādisthe ravau pratipadādyalakṣaṇasambandhena caitrādilakṣaṇamuktam śakyatecedamadhimāse pi yojāyatum yattumeṣagaravisaṅkrāntiḥ śasimāse bhavati yatra taccaitram evaṃ vaiśākhādyā vṛṣādisaṅkrāntiyogena itibrahmaguptoktaṃ caitrādilakṣaṇaṃ tacchuddhamāsābhiprāyeṇa prāyikam na tu mukhyaṃ malamāsāvyāpakatvāt anyathā vṛddhavyavahāre malamāse caitrādiśabdaprayogānupapatteḥ yā tuvatsarāntargataḥ pāpo pajñānāṃ phalanāśakṛt nairṛtairyātudhānādyaiḥ samākrānto vināmakaḥ iti jyotiḥśāstre tasya nāmaśūnyatvoktiḥ sā viruddhamalimlucādināmakatvāt vidyamānasyāpi vā nāmnastatprayuktakarmānarhatvenāsatkalpatvāt atha vā brahmaguptoktameva lakṣaṇaṃ mukhyaṃ na tu vyāsoktaṃ kṣaye sambhavāt adhikasya ca ṣaṣṭidinātmakatvāt tena ca meṣadisaṅkrāntisambhavāt tena sambhavanti malamāsasya caitrādayaḥ saṃjñāḥ adhikamāsasya malatvaṃ cādhikyāt ata evagṛhyapariśiṣṭemalaṃ vadanti kālasya māsaṃ kālavido dhikam etasya ca napuṃsakasaṃjñā jyotiḥśāstreasaṅkrānto hi yo māsaḥ kadācittithivṛddhitaḥ kālāntarātsamāyāti sa napuṃsaka ucyate atra sphuṭamānāgatāsaṅkrānta evādhimāsatvena grāhyaḥ na tu madhyamamānāgataḥtasya śrautasmārttavyavahārānupayogāt tathāhiindrāgnī yatra hūyeteityādivacanena śuklapratipadādidarśāntāsaṅkrāntamāsasya vidhiniṣedhayogyādhimāsatvamavagamyate na ca madhyamamānāgatāsaṅkāntayo niyamena śuklapratipadādidarśāntāḥ asya niyato bhavanakālo vaśiṣṭhasiddhānte darśitaḥdvātriṃśadbhirgatairmāsairdinaiḥ ṣoḍaśabhistathā ghaṭikānāṃ catuṣkeṇa patatyeko dhimāsakaḥ iti pūrvādhimāsānantarametāvati kāle tīte sati dvitīyo dhimāso madhyamamānena bhavatītyasyārthaḥ atra ca vākye darśāntamāsavivakṣāyāṃ kṛṣṇadvitīyāyāṃ ghaṭikācatuṣṭaye gate dhimāsopakramaḥ prāpnoti aniyatopakramāvasānadvātriṃśanmāsavivakṣāyāṃ cāniyatatithyupakramatvamadhimāsasya prasajyeta tataścobhayathāpyadhimāsasya śuklapratipadādiniyamabhaṅgaprasaṅgaḥ tasmātsphuṭamānāgataśuklapratipadādidarśāntāsaṅkrāntasyaivādhimāsaviṣayaśrautasmārttavyavahāreṣu upayogaḥ ata evoktaṃ siddhāntaśiromaṇauasaṅkrāntamāso dhimāsaḥ sphuṭaḥ syāditi sphuṭaḥ  sphuṭamānāgataḥ madhyamamānāgatāsahkrāntasya tu jyotiḥśāstrīyavyavahāra evopayogaḥ ayaṃ cādhimāso na madhyamamānāgatādhimālavanniyataḥ yāni tumāse triṃśattame bhavetityādivacanāni tāni sambhavābhiprāyeṇa na tu niyatāni vyabhicārasya sphuṭatvāt kṣayamāsastu dvisaṅkrāntiḥ śuklapratipadādiścāndraḥ dvisaṅkrāntimāsaḥ kṣayākhyaḥ kadācititisiddhāntasiromaṇivacanāt sa ca kārttikādiṣu triṣveva bhavati nānyeṣu yadā cāyaṃ tadā varṣamadhye kṣayamāsasyobhayato dhikamāsadvayaṃ bhavati ata eva siddhānataśiromaṇaukṣayaḥ kārttikāditraye nānyataḥ syāttadā varṣamadhye dhimāsadvayaṃ ca iti varṣaṃ cātra pūrvāsaṅkrāntādikaṃ cāndramāsadvādaśakaṃ na tu caitrādikam kṣayamāsottaracaitrādike ṣaṭke kadācidapi dvitīyādhimāsāsambhavāt tatsambhavakālaśca tatraivagato bdhyadrinandairmite śākakāletithīśairbhaviṣyatyathāṅgākṣasūryaiḥ gajādrathagnibhūmistathā prāyaśo yaṃ kuvedenduvarṣaiḥ kavidgokubhiśca iti  etatpratipādyā saṅkhyā ca vyavadhānakālabodhikā klacit goku bhiḥ  hīnaiḥ kuvedendubhi arthāt kvacit  varṣaiḥ kvacicca  varṣairvyavadhānaṃ bhavatīti māvaḥ tathāca pūrvokta  saṅkhyāyāṃ  saṅkhyāyā melane  jāyate tatra tanmelena  jāyate tatra  melane  jāyate ityavadheyam abdhayaḥ  catvāraḥ adrayaḥ  sapta nandā  nava eṣāṃ prātilomyena pātaḥ  ebhirmitairvarṣaiḥ pūrvaṃ kṣayo jāta ityarthaḥ tithayaḥ  pañcadaśa īśā  ekādaśa  ebhirmiṃte kadācid bhaviṣyati aṅgaṃ  ṣaṭaḥ akṣāḥ  pañca sūryāḥ  dvādaśa ekatra sarve  gajā  aṣṭau adrayaḥ  sapta agnyaḥ  trayaḥ bhūḥ  ekā ekatra  kuḥ  ekaḥ vedāḥ  catvāraḥ induḥ  ekaḥ ekatra  gāvaḥ  nava kuḥ  ekaḥ ekatra  ebhirmite varṣe kaścidbhavīṣyatī tyarthaḥ ayaṃ ca kṣayamāso meṣagaravisaṅkrāntirityādimāsalakṣaṇaprayojakasaṅkrāntidvayayuktatvānmāsadvayātmakaḥ ata eva ratnamālāyāmyatra māsi ravisaṅkramadvayaṃ tatra māsayugalaṃ kṣayāhvayam iti  ata eva pūrvasaṅkrāntyupalakṣitasya kārttikāderuttarasaṅkrāntyupalakṣitamārgaśīrṣādyapekṣayā pṛthagavasthānābhāvāt dvisaṅkrāntaḥ kṣaya ityucyate anye tumeṣādisthe savitari yo yo māsaḥ prapūryate cāndraḥ caitrādiḥ sa tu vijñeyaḥ iti vacanoktalakṣaṇānusārāt kṣaye pūrvarāśisthe ravau darśāntyasamāptyabhāvāduttararāśistharavāveva tatsamāpteruttaramāsarūpatvamevetyāhuḥ kṣayamāsasya aṃhaspatisaṃjñatvaṃ tatpūrvottarabhāvinoścādhimāsayoḥ saṃsarpādhimāsasaṃjñatvaṃ coktambārhaspatyasaṃhitāyāmyasmin māse na saṅkrāntiḥ saṅkrāntidvayameva ca saṃsarpāṃhaspatī etāvadhimāsaśca ninditaḥ iti atra pūrvāsaṅkrāntadvisaṅkrāntayoḥ saṃsarpaṃhaspatisaṃjñā uttarāsaṅkrāntatyādhimāsatvaṃ krameṇābhidhānādavagamyate iti madanaratnaḥ saṃsarpaśca na malamāsaḥ kintu śuddhaḥ uttarastvaśuddhaḥ ekasminnapi varṣe cet dvau māsāvadhimāsakau pūrvo māsaḥ praśastaḥ syāpadarastu malimlucaḥ iti jāvalivacanāt yadāśvinādiṣaṭke malamāsa ekaḥ aparaśca caitrādiṣaṭke tadā pūrvasya śuddhatvapratipādakaṃ vacanāntaramapibrahmasiddhāntecaitrādarvāṅnādhimāsaḥ paratastvadhiko bhavet jyotiḥsiddhānte pidhaṭakanyāgate sūrye vṛścike vātha dhanvini makare vātha kumbhe vā nādhimāso vidhīyate dhaṭaḥ  tulā na caitadvākyadvayaṃ kadācidapi tatrādhimāsapātābhāvaparam māsaḥ kanyāgate bhānāvasaṅkrānto bhavedyadi daivaṃ pitryaṃ tadā karma tulāsthe karturakṣayam iti pitāmahādivacanavirodhāt idaṃ ca saṃsarpasya śuddhatvapratipādanaṃ vivāhādivyatiriktakṣayāhādiśrāddhādiviṣayam yadvarṣamadhye dhimāsayugmaṃ tatra kārttikāditritaye kṣayākhyaḥ māsatrayaṃ tyājyamidaṃ prayatnādvivāhayajñotsavamaṅgaleṣu iti jyotiḥśāstravacanāt iti malamāsanirṇayaḥ atha malamāse kāryākāryanirṇayaḥ tajña pauṭhīnasiḥśrautasmārttakriyāḥ sarvā dvādaśe māsi kīrttitāḥ tasmāt trayodaśe māsi niṣphalāstāḥ prakīrttitāḥ atra ca malamāsasya trayodaśatvaṃ saṅkrāntiyuktaśuddhadvādaśamāsāpekṣayā na tu vāstavam atra yadyapi sarvā ityupādānāt sarvakarmaṇāṃ nivṛttipratītistathāpiiṣṭyādi sarvaṃ kāmyaṃ tu malamāse vivarjayet ityādivakṣyamāṇavacanānusārāt nityanaimittike kuryāt prayataḥ san malimluce ityādipratiprasavavacanebhyaśca kāmyānāmeva nivṛttiḥ na tu nityanaimittikānām teṣāmapi cānanyagatikānāmeva tatrānuṣṭhānaṃ na sagatikānām tathācakāṭhakagṛhyemale nanyagatiṃ kuryānnityāṃ naimittikīṃ kriyām bṛhaspatirapinityanaimittike kuryāt prayataḥ san malimluce iti ananyagatikāni nityanaimittikāni udāhṛtānigṛhyapariśiṣṭādauavaṣaṭkārahomāśca parva cāgrayaṇaṃ tathā malamāse pi kartavyaṃ kāmyā iṣṭīśca varjayet avaṣaṭkārahomā  agnihotraupāsanavaiśvadevādayaḥ idaṃ cārabdhaviṣayam ārambhaṃ darśapūrṇeṣṭayoragnihotrasya cādimam iti madanaratne ārambhasyaiva niṣedhāt parvaudarśapūrṇamāsau sthālīpākaśca āgrayaṇaṃ  purāṇānnālābhe eteṣāṃ ca nityatvamakaraṇe pratyavāyaśrava ṇādinā bodhyam ananyagatikatvaṃ caiteṣāṃ malamāsamadhye vihitakālasamāpteḥ darśapūrṇamāsādīnāṃ hi tattatkālāvacchinne jīvane nimitte vihitānāṃ malamāsa eva kālasamāptiḥ yeṣāṃ tu jyotiṣṭomādīnāṃ vihitakālasya vasantādermalamāse samāptiśuddhe pyanuvṛttestāni na tasmin kāryāṇi ata evāgrayaṇasyāpi māsadvayātmakavarṣākālavihitasya śuddhamāse pi kālalābhād vakṣyamāṇamalamāsakartavyatāniṣedhakavacanasyopapattiḥ idaṃ cāgre nirūpayiṣyāmaḥ yamaḥcandrasūryagrahe snānaṃ śrāddhadānajapādikam kāryāṇi malamāse pīti atra candrasūryagrahaṇaṃ kapilaṣaṣṭhyādyalabhyayogopalakṣaṇam roge cālabhyayoge ca sīmante puṃsave pi vā itimarīcivacanena tatrāpi malamāse kartavyatvapratīteḥ idaṃ cātra kartavyatāvacanaṃ tannimittakasya snānādereva na tu kāmyasyakāmyaṃ naiva kadācanaiti niṣedhāt tathāgarbhe vārdhuṣike bhṛtye śrāddhakarmaṇi māsike sapiṇḍīkaraṇe nitye nādhimāsaṃ vivarjayet tīrthasnānaṃ japo homo yavavrīhitilādibhiḥ jātakarmāntyakarmāṇi navaśrāddhaṃ tathaiva ca maghātrayodaśīśrāddhaṃ śrāddhānyapi ca ṣoḍaśa iti garbhe  garbhasaṃskāre puṃsavanādau vārdhuṣike  vārdhuṣikakṛtye vṛddhigrahaṇe bhṛtye  tatkṛtye bhṛtigrahaṇe māsike śrāddhakarmaṇi amāvāsyāśrāddhādau ṣoḍaśaśrāddhānāmatraiva pūthagupādānāt jātakarmaṇi yacchrāddhaṃ darśaśrāddhaṃ tathaiva ca malamāse pi tatkāryaṃ vyāsasya vacanaṃ yathā itivyāsavacanena darśaśrāddhasyāpi malamāsakartavyatāpratīteśca yattusaṃvatsarātirekeṇa yo māsaḥ syāt trayodaśaḥ tasmin trayodaśe śrāddhaṃ na kuryādindusaṅkṣaye itikauthumivacanaṃ tat kārttikādimāsaviśeṣasambandhyamāvāsyāvihitaphalaviśeṣārthaśrāddhaviṣayam āmāyāmeva sarvakāmārthavihitakāmyaśrāddhaviṣayaṃ vā na tu nityadarśaśrāddhaviṣayam tasya prāguktavyāsavacanātnityanaimittike kuryāt prayataḥ san malimluce tīrthasnānaṃ gajacchāyāṃ pretaśrāddhaṃ tathaiva ca ityādisāmānyavacanācca malamāse kartavyatvapratīteḥ dākṣiṇātyasakalanibandhasvaraso pyevam  gauḍāstu na nityapadenāvaśyakartavyapārvaṇaśrāddhādigrahaṇaṃ tathā sati pretaśrāddhāderapi tata eva kartavyatāsiddhau teṣāṃ pṛthaggrahaṇavaiyarthyāpatteḥ kintvaharahaḥ kriyamāṇasnānasandhyādiparam ataśca pārvaṇaśrāddhasya sāmānyataḥ pratiprasavābhāvādudāhṛtakauthumivacanānmalamāse niṣedha eva yattu vyāsavacanaṃ tat piṇḍapitṛyajñākhyaśrāddhaparam indrāgnī yatra hūyete māsādiḥ sa prakīrttitaḥ agnīṣomau smṛtau madhye samāptau pitṛsomakau tamatikramya tu raviryadi gacchet kadācana ādyo malimluco jñeyo dvitīyaḥ prākṛtaḥ smṛtaḥ itilaghuhārītavacanesamāptau pitṛsomakauityabhidhāya tamatikramyetyanena malamāsasvarūpābhidhānātpitṛviśiṣṭasomadaivatyapiṇḍapitṛyajñasya malamāsakartavyatāpratītestadekavākyatālābhāyavyāsavacanasyāpyetatparatvaucityādityāhuḥ nitye  nityadāne varṣe cāharahaḥśrāddhaṃ dānaṃ ca prativāsaram gobhūtilahiraṇyānāṃ māse pi syānmalimluce itimātsyānusārāt varṣe  prathamavarṣe aharahaḥśrāddham  aharaharvihitamudakumbhaśrāddham tathā cakauthumiḥabdamambughaṭaṃ dadhyādannaṃ cāpi susasañcitam saṃvatsare vivṛddhe pi pratimāsaṃ ca māsikam tathā ca triṃśatsodakumbhānnadānānyekaṃ māsikamadhikaṃ bhavati ata evavaśiṣṭhaḥ saṃvatsaramadhye yadyadhimāso bhavet māsikārthaṃ dinamekaṃ vṛddhiṃ nayet  yattvatra jīmūtavāhanenoktamamāvāsyāmṛtasya tadadhikaraṇakaṃ māsikaṃ na māsavṛddhau varddhanīyaṃsaṃvatsarātirekeṇaiti pūrvodāhṛtakauthumivacanāditi  tanna  asmin vacane māsikānupādānenaitasya tatparatve pramāṇābhāvāduktayuktyā pārvarṇaviṣayatvasyaiva yuktatvāt tīrthasnānam āvṛttam anāvṛttaniṣedhasya vakṣyamāṇatvāt tadapi tīrthādhikaraṇakaṃ tīrthanimittakasya nimittavaśādeva prāpteḥ homo traupāsanahomo yavavrīhitilādibhiriti dravyopādānāt jātakarmagrahaṇaṃ nāmakaraṇādisaṃskāropalakṣaṇam tathāca mādhavodāhṛtāyāṃ smṛtauśrāddhajātakanāmāni ye ca saṃskārasavratāḥ malimluce pi kartavyāḥ kāmyā iṣṭīśca varjayet śrāddhaṃ  janananimittakaṃ jananasamabhivyāhārāt tasya jātakarmānaṅgatvena tatpratiprasavena tasyāpratiprasavāt pṛthagabhidhānopapattiḥ jātakaṃ  jātakarma saṃskārā  niṣkramaṇānnaprāśanādayo ye caturthādimāsaviśeṣaniyatāḥ  ḥnāmānnaprāśanaṃ caulaṃ vivāhaṃ mauñjibandhanam niṣkramaṃ jātakarmāpi kāmyaṃ vṛṣavisarjanam astaṃ gate gurau śukre bāle vṛddhe malimluce upāyanamupārambhaṃ vratānāṃ naiva kārayet iti gargavākyaṃ jātakarmādīnāṃ niṣedhakaṃtanmukhyakālākṛtānāṃ veditabyam yathā ca sa evanāmakarmādijātaṃ ca yathākālaṃ samācaret atipāte tu kartavyaṃ praśaste māsi puṣyade antyakarmaudāhāsthisañcayādi navaśrāddhaṃ  maraṇadināccaturthāṃdidinakṛtyam bahuspatiḥnityanaimittike kuryāt prayataḥ san malimluce tīrthaśrāddhaṃ gajacchāyāṃ pretaśrāddhaṃ tathaiva ca atra gajacchāyāparamānnaṃ tu yo dadyāt pitṝṇāṃ madhunā saha chāyāyāṃ ca gajendrasya pūrvasyāṃ dakṣiṇāmukhaḥ itiviśvāmitroktā gajasyaiva chāyā grāhyā na tuyadenduḥ pitṛdaivatye haṃsaścaiva kare sthitaḥ yāmyā tithirbhavet sāhi gajacchāyā prakīrttitā iti tenaivoktā sūryasya haste vathāne kanyāsaṅkrānteravaśyaṃbhāvena malamāsāsambhavāt dākṣiṇātyā apyevam smārttāstusaiṃhikeyo yadā bhānuṃ grasate parvasandhiṣu gajacchāyā tu sā proktā tatra śrāddhaṃ prakalpayet iti vārāhoktā grāhyetyāhuḥ atra dākṣiṇātyamate gajacchāyādeḥ sagatitve pi vacanātkartavyatā bodhyā evamananyagatikatvena nityanaimittikānāṃ malamāse kartavyatoktā yāni tu sagatikāni tāni nityānyapi na tatra kāryāṇi tāni ca kānicit kāṭhakagṛhyapariśiṣṭe darśitāni somayāgādikarmāṇi nityānyapi malimluce putreṣṭayāgrayaṇādhānacāturmāsyādikāni ca mahālayāṣṭakāśrāddhopākarmādyapi karma yat spaṣṭamāsaviśeṣākhyāvihitaṃ varjayenmale atra hi somayāgādermāsadvayātmakavasantādikālikatvena śuddhe pi vihitakālalābhātsagatikatvam evamanyatrāpyanusanedheyam putreṣṭirjāteṣṭiḥ tasyā naimittikatve pi śeṣivirodhānnimittānantarakālabādhe jāte parvopasaṅgrahavacchuddhakālopasaṅgrahasya nyāyyatvāt sagatikatvam āgrayaṇasya tu māsadvayātmakavarṣākālikatvena spaṣṭameva sagatikatvam yattu kartavyatāvacanaṃ tat purāṇānnālābhaviṣyamityuktaṃ prāk mahālayāddirvakṣyate kāmyānyapi yāni śeṣivirodhādvilambaṃ na sahante yathā kārīryādīni tāni malamāse pi bhavantyeva naimittikāni kāmyāni nipatanti yathā yathā tathā tathaiva kāryāṇi na kālastu vidhīyate iti dakṣavacanāt atra naimittikāni kāmyānīti sāmānādhikaraṇyam tathā ca duḥsvapnādinimittena kartavyatayopasthitāni kāmyānītyarthaḥ śuddhakāmyānāmapi varjanamārambhasamāptyoreva asūryo nāma ye māsā na teṣu mama sammatāḥ vratānāṃ caiva yajñānāmārambhaśca samāpanam itibrahmasiddhāntāt anuvṛttistu tatrāpi kartavyaiva prārabdhaṃ karma yat kiñcit tat kāryaṃ syānmalimluce iti tatraivokteḥ ata eva kāmyacāturmāsyavratopakramasamāptikālayormadhye dhimāsapāte tatratasyāvicchedenānuṣṭhānamuktam adhimāsanipāte pi hyeṣa eva vidhiḥ smṛtaḥ iti yattupravṛttaṃ malamāsāt prāk yatkāmyamasamāpitam āgate malamāse pi tatsamāpyamasaṃśayam iti malamāse pi kāmyakarmaṇaḥ samāptipratipādakaṃ kāṭhakagṛhyaṃ tat sāvanamānopajīvikṛcchracāndrāyaṇāhīnasatrādiviṣayam kālamādhavo pyevam hemādristu prārambhamātraṃkāmyakarmaṇo malamāse niṣiddham samāptistu tasya malamāse pi kartavyaiva prāgudāhṛtakāṭhakagṛhyāt  yastu khamāpanamiti brahmasiddhāntavacane samāptiniṣedhaḥ sa malamāsa eva mohāt prārabdhasya tasya tatraiva samāpane doṣātiśayapradarśanārtha  ityādda  tadevaṃ saṅkṣepato varjyatve siddhe prapañcārthaṃ vacanānyudāhiyante jyotiḥparāśaraḥagnyādheyaṃ pratiṣṭhāṃ ca yajñadānavratāni ca vedavratavṛṣotsargacūḍākaraṇameva ca māṅgalyamabhiṣekaṃ ca malamāse vivarjayet bāle vā yadi vā śukre vṛddhe vāstamupāgate malamāsa ivaitāni varjayeddevadarśanam agnyādhānaṃ ca prathamam agnyanugamanimittaṃ tu punarādhānaṃ naimittikatvāt kartavyameva pratiṣṭhāpyapūrvaiva caṇḍālādisparśanimittā tu punaḥpratiṣṭhā tatra kāryaiva yajñadānāni sagatikāni agatikānāṃ pratiprasavokteḥ yattuvāpīkūpataḍāgādipratiṣṭhāṃ yajñakarma ca na kṛryānmalamāse tu mahādānavratāni ca iti nāradavacena mahādānānāmeva pratiṣedhaḥ sa pratyavāyātiśayārthaḥ yattvanantabhaṭṭahemādrijīmṛtavāhanaśūlapāṇyādibhirdānapadaṃ mahādānaparamataśca teṣāmevātra niṣedha ityuktaṃ tanna anyeṣāmapi sagatikatvena gratiṣedhasyocitatvāt aste sandhyāgate bāle bhṛgau māsi malimluce devatādarśanaṃ dānaṃ mahādānaṃ vivarjayet ityādilaghuhārītavacaneṣu dānamahādānapadayorupādānenopasaṃhārāsambhavācca na caiteṣāṃ nirmūlatvaṃ jīmūtavāhanakālavivekasmārttapustakādāvupalambhāt tasmāt pratyavāyātiśayārthameva pṛthaṅmahādānaniṣedha iti yuktam anye tu śeṣibādhāpatteravaśyakartavye dānādāvanyeṣāmeva pratiprasavo na mahādānānāṃ teṣāṃ punarniṣedhādityāhuḥ  nārāyaṇopādhyāyāstu dānāntarāṇi mumukṣoḥ phalābhisandhiviraheṇa kurvāṇasya malamāse pi bhavanti mahādānāni tu na tathā punarniṣedhādityāhuḥ kṛtyacintāmaṇau tu dānamityatra yānamiti pāṭhaḥ vedavratāni mahānāmnīvratāni vṛṣotsargaḥ kāmyaḥ ekādaśāhikasya ṣoḍaśaśrāddhavadagatikatvena niṣedhāyogāt māṅgalyam anyadapi vivāhādi ata eva bhīmaparākrameadhimāsake vivāhaṃ yātrāṃ cūḍāṃ tathopanayanādi kuryānna sāvakāśaṃ māṅgalyaṃ na tu viśeṣejyām iti atra sāvakāśamityanenaiva siddhe punarvivāhādigrahaṇaṃ nivakāśatve pi pratiṣedhārthamiti smārttaḥ abhiṣeko rājñaḥ sa ca prathamaḥ rājño bhiṣekaḥ prathamaḥ śuddhaṃ kālaṃ pratīkṣate pratyābdikastu nitvatvāt kālamātre pi vā bhavet iti madanaratnodāhṛtavacanāt vastutastu dvitīyādirapi malamāse niṣiddha eva sagatikatvāt vacanaṃtu śukrāstādikāle pi kartavyatāparam devadarśanamapi purāṇādiprasiddhānāmanādidevatānāṃ prathamam anādidevatāṃ dṛṣṭvā śucaḥ syurnaṣṭabhārgave malamāse pyanāvṛtta tīrthasnānaṃ vivarjayet iti skandapurāṇāt atra hi pūrvārddhagatanindāpokṣito niṣedho na svatantraḥ kalpyaḥ yenānāvṛttapadasyottaratraivānvayāddevadarśanamāvṛttamapi niṣidhyeta kintūpasthi tatvāttyajedityayameva ata eva varjanavidhau tīrthasnānadevadarśanayoḥ samuccitatvādapiśabdopapattiḥ ataścobhayorapi varjanakriyākarmatvāviśeṣādanāvṛttapadārthasyobhayaparicchedakatvopapatterdevadarśanasyāpi prathamasyaiva malamāse niṣedhaḥkiñcāvṛttadevadarśananiṣedhe tāvatkālamanādidevatāpūjyatāpattiḥ na ceṣṭāpattiḥ anādidevatārcārthaṃ kāladoṣo na vidyate nityāsvabhyāsayogena tathaivaikādaśīvratam iti jyotiḥparāśaravacanavirodhāpatteḥ atra ca skānde tīrthasnānagrahaṇaṃ tīrthayātrāderupalakṣaṇam ata eva tīrthayātrāṃ vivarjayediti gārgyavacane pāṭhaḥ asya ca pratiprasavo gayāyām tathācavāyupurāṇegayāyāṃ sarvakāleṣu piṇḍaṃ dadyādvicakṣaṇaḥ adhimāse janmadine aste ca guruśukrayoḥ na tyaktavyaṃ gayāśrāddhaṃ siṃhasthe ca bṛhaspatau satyavrataḥvarṣe varṣe tu yacchrāddhaṃ mātāpitrormṛte hani malamāse na kartavyaṃ vyāghrasya vacanaṃ yathā mātāpitrorityupalakṣaṇam tena vārṣikaṃ śrāddhaṃ malamāse na kāryamityeva vivakṣitam yuktaṃ caitat māsapakṣatithispṛṣṭaiti vacanena tattanmāsīyatattattithau vidhānāt spaṣṭamāsaviśeṣākhyāvihitaṃ varjayenmale ityanena niṣedhāt yāni tupratisaṃvatsaraśrāddhe nādhimāsaṃ vidurbudhāḥ jātakarmaṇi yacchrāddhaṃ navaśrāddhaṃ tathaiva ca pratisaṃvatsaraṃ śrāddhaṃ malamāse pi tat smṛtam ityādiśātātapādivacanāni tāni malamāsamṛtānāṃ punarmalamāse tatraiva pratyāvdikaṃ kāryaṃ na śuddha ityevaṃparāṇi varṣe varṣe tu yacchrāddhaṃ mṛtāhe tanmalimluce kuryāttatra pramītānāmanyeṣāmuttaratra tu iti śātātapenaiva viṣayadānāt malimluce tu samprāpte brāhmaṇo bhriyate yadi ūnābhidheyamāso sau kathaṃ kuryāttadābdikam yasmin rāśigate bhānau vipattiḥ syāddvijanmanaḥ tasminneva prakurvīta piṇḍadānodakakriyāḥ adhimāse vipannānāṃ sauraṃ mānaṃ samāśrayet sa eva divasastasya śrāddhapiṇḍodakādiṣu iti vyāsavacanenaikavākyatvācca na cedaṃ vacanaṃ malamāsamṛtasya saureṇaiva māsena sarvadā pratyābdikakartavyatāparamiti samayaprakāśakṛdvyākhyānaṃ yuktam malamāsamṛtasyābdāntare kadācinmṛtāhāprāptau śrāddhalopāpatteḥ tasmānmalaṃmāsamṛtasya punarmalamāse tatraiva pratyābdikaṃ kāryaṃ na śuddha ityeva vyākhyā jyāyasī bahusammatā ca śuddhamāsamṛtānāṃ tu dvitīyādyābdikaṃ śuddha eva kāryaṃ prathamābdikaṃ tu mala eva tathācahārītaḥasaṅkrānte pi kartavyamābdikaṃ prathamaṃ dvijaiḥ tathaiva māsikaṃ śrāddhaṃ sapiṇḍīkaraṇaṃ tathā asaṅkrānte ravau malamāse ityarthaḥ yamo piābdikaṃ prathamaṃ yat syāttat kurvīta malimluce trayodaśe tu samprāpte kurvīta punarābdikam asyārthaḥ prathamābdikaṃ mala eva syāt punarābdikaṃ dvitīyādyābdikaṃ tu yadi taddine malamāsapātastadā trayodaśe śuddhe kurvītetyarthaḥ laghuhārīto pipratyabdaṃ dvādaśe māsi kāryā piṇḍakriyā sutaiḥ kvacittrayodaśe pi syādādyaṃ muktvā tu vatsaram pratyabdaṃ dvādaśe māsītyutsargo malamāsābhāve kvacid dvitīyābdikādau nalamāsapāte trayodaśe śuddhe kāryam ādyābdikaṃ malamāsapāte pi dvādaśa eva māse kāryamityarthaḥ iyaṃ ca malamāsapāte dvādaśe māsi kartavyatā na saṃvatsaramadhye malamāsapāte tathāca sati dvādaśe māsi mṛtatithyalābhena sapiṇḍanānupapatteḥ kārttikamṛtasyāśvine pratyābdikaprasaṅgāt kintvantimasyaiva malamāsatve ādyābdikasya tatra karttabyatā tadayamarthaḥ malamāsamṛtānāṃ yadā kālakrameṇa kadācinmṛtimāsa eva malamāsastadā tadīyamābdikaṃ tatraiva kāryam śuddhamāsamṛtānāṃ tu dvitīyādyābdikaṃ śuddha eva prathamābdikaṃ tu mala eveti evaṃ caśrāddhīyāhani samprāpte adhimāso bhavedyadi śrāddhadvayaṃ prakuvīṃta evaṃ kurvanna muhyati iti vaśiṣṭhavacanaṃ māsikaviṣayaṃ vyākhyeyam yāni tumāsadvaye pi tatkāryaṃ vyāghrasya vacanaṃ yathāpitṛkāryāṇi cobhayoḥityādīni gālavādivacanāni tānyapyevameva vyavasthāpanīyāni kauthumiḥvarṣavṛddhyābhiṣekādi kartavyamadhike na tu varṣavṛddhiḥ  vardhāṃpanaṃ prativarṣaṃ kriyamāṇam hārītaḥadhimāse na kartavyaṃ śrāddhamabhyudayaṃ tathā tathaiva kāmyaṃ yat karma vatsarāt prathamādṛte sapiṇḍīkaraṇādūrdhvaṃ yatkiñcit śrāddhikaṃ bhavet iṣṭaṃ vāpyathatrā pūrvaṃ tanna kuryānmalimluce atra cābhyudayaniṣedhadvārā tadaṅgakasya caulopanayanādereva niṣedho draṣṭabyaḥ cūḍāṃ mauñjībandhanaṃ caityādiprāgudāhṛtavākyaikavākyatvāt tatrāpi prathamavatsarasambandhimalamāsakartavyanāmakarmādiprayuktamābhyudayikaṃ mala eva kāryamiti vatsarātprathamādṛtaityasyārthaḥ kecittu prathamasamvatsare sapiṇḍīkaraṇottaradine kriyamāṇamābhyudayikaṃ malamāse pi kāryamityarthamāhuḥ hemādristu vatsarāt prathamādṛta iti sapiṇḍīkaraṇādūrdhvamityatrānveti tathā ca sapiṇḍīkaraṇādūrdhvaṃ yāni prathamasaṃvatsarasambandhīni punarmāsikāni kriyante tāni malamāse pi kāryāṇi ityāha śūlapāṇistuasaṅkrānte pi kartavyamābdikaṃ prathamaṃ dvijaiḥ tathaiva māsikaṃ pūrvaṃ sapiṇḍīkaraṇaṃ tathā iti laghuhārītavacane pūrvapadaṃ sapiṇḍanottarabhāvimāsikaśrāddhaniṣedhārtham ataścatāni malamāse kartavyānītyāha ayaṃ ca sapiṇḍīkaraṇottarabhāviśrāddhaniṣedho yugādiśrāddhabhinnaviṣayaḥ te tu malamāsa eva kāryāḥ daśaharāsu notkarṣaścaturṣvapi yugādiṣu ḍapākarmaṇi cotsarge hyetadiṣṭaṃ vṛṣāditaḥ iti vacanāt atra hi vṛṣādita ityabhidhānādvṛṣasthāravāvevadaśaharātulāmakarameṣasiṃheṣveva yugādaya iti pratīteḥ yaccajyeṣṭhemāsi site pakṣeityādivacaneṣu daśaharādau cāndramāsavācijyeṣṭhādipadaśravaṇaṃ tadagatyā lakṣaṇayā sauramāsaparam ataśca tulādistharaveḥ śuddhamāse asambhavāt malamāsa eva yugādiprāpteranutkarṣasiddhiḥ atra yat upākarmotsarjanayoranutkarṣavacanaṃ tat chandogaviṣayam teṣāmevasiṃhe ravau tu puṣyarkṣe pūrvāhṇe vicaredbahiḥ chandogā militāḥ kuryurutsargaṃ sarvacchandasām śuklapakṣe ca hastena upākarmāparāhṇikam iti gārgyavacanena siṃhasthe ravāvupākarmotsarjanavidhānāt ata evaśravaṇena śrāvaṇasyaityādāvāśvalāyanasūtre śrāvaṇapadaṃ na sauramāsaparam vṛṣādita ityasya prasiddhasauramāsopajīvicchandogaparatvenāpyupapattau śrāvaṇapadasya lākṣaṇikatve pramāṇābhāvāt  ataḥsāmagānyairupākarmotsarjane male na kārye ata evautkarṣaḥ kālavṛddhau syādupākramādikarmaṇām abhiṣekādivṛddhīnāṃ na tūtkarṣo yugādiṣu ityādikātīyādivacanānāmapyupapattiḥ anyathā sarveṣāmapi sauramāsopajīvane vacanānarthakyāpatteḥ tasmāduktaiva vyavasthāśrayaṇīyā yattu smṛtisaṅgrahebhṛgubhārgavayormauḍhye bālye vā vārddhake pi vā tathādhimāsasarṃpamalamāsādiṣu dvijāḥ prathamopākṛtirna syātkṛtā karmavināśakṛt iti vacanaṃ tat sāmagānāmeva prathamopākṛtiniṣedhakam mādhavādayastu daśaharāsu neti vacanasthaṃ vṛṣādita iti hetuvacanamanādṛtyapratimāsaṃ mṛtāhe ca śrāddhaṃ yat prativatsaram manvādau ca yugādau ca māsayorubhayorapi yaugādikaṃ māsikaṃ ca śrāddhaṃ cāparapākṣikam manvādikaṃ tairthikaṃ ca kuryānmāsadvaye pi vā iti marīcyādivacanāt yugādiśrāddhasyobhayatrakartavyatāmāhuḥ tairthikasyobhayatrakartavyatā tu yadaiva tīrthaprāptiḥ śuddhe male vā tadaiva śrāddhaṃ kuryāditivyavasthā draṣṭavyā vastutastu manvādivākyena vairūpyāpatteḥ etadvacanabalāt tīrthaśrāddhamubhayatra kāryamitiyuktam āparapākṣikaṃ kṛṣṇapakṣasāmānyanimittakaṃ māsadvaye kāryam mahālayanimittasya tu yadi śrāvaṇabhādrayoradhimāsapātastadānabho vātha nabhasyo vā malamāso yadā bhavet saptamaḥ pitṛpakṣaḥ syādanyatraiva tu pañcamaḥ iti nāgarakhaṇḍavacanenāṣāḍhītaḥ saptame pakṣe vihitatvāt malamāse niṣedhaḥ spaṣṭa eva  yadā tvāśvinasyādhimāsatvaṃ tadāpi na kanyāsambandhabhrāntyā malināśvine mahālayaḥ kāryaḥ kintu bhādrāparapakṣa evaanyatrava tu pañcamaḥityabhidhānāt na ca kanyāyogābhāve kathaṃ tatra śrāddhamiti vācyam sakalasya pakṣasya kanyāyogābhāve kathaṃ tatra śrāddhamiti vācyam sakalasya pakṣasya kanyāsambandhābhāve pi bhādrapadakṛṣṇapakṣasya kanyāsaṅkrāntisparśavattvena tatra śrāddhasyānuṣṭhānaṃ śakyatvāt ata evaante vā yadi vā madhye yatra kanyāṃ ravirvrajet sa pakṣaḥ sakalaḥ pūjyaḥ śrāddhaṃ tatra vidhīyate iti kārṣṇājinivacane pi sakalasya pakṣasya kanyāyogābhāve pi tatra śrāddhamuktam śūlapāṇyādimate tu kanyāsambandhanirapekṣasya pañcamapakṣasyaiva śrāddhakālatvādyuktameva tatra śrāddhānuṣṭhānam yattu tanmate kanyāgatāparapakṣe sakṛtkriyamāṇaśrāddhāntara tat kanyāgatāparapakṣasyapañcamatvāsambhavānmalināśvine prāptamapi vakṣyamāṇavacanānusārāttulāgatāparapakṣa eva kāryam vastutastu kanyāgatāparapakṣaśrāddhaṃ na pañcamapakṣaśrāddhādbhinnaṃ śrāddhabhede vidhikalpanāgauravāpatteḥ pañcamapakṣasyaante vā yadi vā madhyaiti vacanena kanyopalakṣitasyaiva śrāddhakālatvapratīteśca na ca kanyāsambandhābhāve pañcamapakṣeśrāddhakaraṇāpattiḥ tasmin kanyāsambandhasyāvaśyakatvāt śrāvaṇabhādrayorhi malamāsatve pañcamapakṣasya kanyāsambandho na bhavet tadā ca saptamapakṣasya vihitatvāt kanyopalakṣita eva śrāddhaprāptiriti na kāpi kṣatiḥ  yadā tu āśvinasya malinatvaṃ tadāpi pañcamapakṣasya kanyāsambandho styeva amāyāmeva kanyāpraveśāt tena ekameva śrāddhamiti yuktaṃ bahusammataṃ  ca  tadapi cāśvinasya malinatve pi kanyopalakṣitasya mukhyasyaiva pañcamapakṣasya lābhāttatraiva kāryam yattumāsaḥ kanyāgate bhānāvasahkrānto bhavedyadi daivaṃ pitryaṃ tadā karma tulāsthe karturakṣayam iti jyotiḥ pitāmahavacanaṃ tulāstharavau kartavyatvabodhakaṃ tanmahālayātiriktavrīhipākādiśrāddhaparam  athavā mahālayasyayāvadvṛścikadarśanamiti gauṇakāle pi vihitatvād gauṇakālabhrāntyā malināśvine kriyamāṇasya niṣedhadvārā tulāstharavau yattu kālādarśenaābdodakumbhamanvādimahālayayugādiṣu iti kartavyeṣu mahālayaparigaṇanaṃ kṛtaṃ tat mahālayākhyatīrthaparam mādhavasammato pyayamarthaḥ atra ca jyotiḥ pitāmahavākye daivasyāpi kanyākartavyasya tulāyāṃ kartavyatvapratīterdurgāsthāpanādikamapi tatraiva kāryam yaduktamjyotiṣesampūrṇe mithune dhiko yadi bhavenmāsastadā karkaṭeśete buddhyati vṛścike sa bhagavān māsaiścaturbhirhariḥ kanyāyāṃ tu śacīpatiḥ surageṇairvandyastadottiṣṭhatedurgā caiva tulāgame samadhike śeṣāstadanye surāḥ pariśiṣṭe pidvirāṣāḍhe samutpanne karkaṭe śayane harau ākhaṇḍalastu kanyāyāṃ tulāyāṃ pārvatī tathā dvirāṣāḍhaścātramithunastho yadā bhānuramāvāsyādvayaṃ spṛśet dvirāṣāḍhaḥ sa vijñeyo viṣṇuḥ svapiti karkaṭe itivacanokto mukhya eva grāhyaḥ mādhavādyeṣu ṣaṭṣvekamāsi darśadvayaṃ bhavet dvirāṣāḍhaḥ sa vijñeyaityādistu gauṇo tra na grāhya iti bahavaḥ kṣayamāsamṛtasya pratyābdike viśeṣohemādrau bhaviṣyetithyardhe prathame pūrvo dvitīye rddhe tathottaraḥ māsāviti budhaiścintyau kṣayamāsasya madhyamau iti ābdikavadvardhāpane pi jñeyam iti malamāse kāryākāryanirṇayaḥ atha guruśukrādimaujhayādau kāryāṃkāryanirṇayaḥ bṛhaspatiḥbāle vā yadi vā vṛddhe śukre vāstaṃ gate ravau malamāsa ivaitāni varjayeddevadarśanam anādidevatāṃ dṛṣṭvā śucaḥ syurnaṣṭabhārgave malamāse pyanāvṛttatīrthayātrāṃ vivarjayet āvṛttatīrthadoṣābhāvamātraṃ na tu phalamiti miśrāḥ tanna bādhakābhāvāt lallo pinīcasthe vakrasaṃsthe pyaticaraṇagate bālavṛddhāstage vāsannyāso devayātrāvrataniyamavidhiḥ karṇavedhastu dīkṣā mauñjībandho ṅganānāṃ pratiniyamavidhirvāstudevapratiṣṭhāvarjyāḥ sadbhiḥ prayatnāt tridaśapatigurau siṃharāśisthiteca iti asyāpavādo brāhmemuṇḍanaṃ copavāsaṃ ca gautamyāṃ siṃhage ravau kanyāgate tu kṛṣṇāyāṃ na tu tattīravāsinām bālyādilakṣaṇānyuktāni brahmasiddhānteraviṇāsattiranyeṣāṃ grahāṇāmasta ucyate tato rvāk bārdhakaṃ mauḍhyādūrdhvaṃ bālyaṃ prakīrttitam etatparimāṇamapyuktaṃ tatraivapakṣaṃ prāgdiśi vṛddhatvaṃ paścātpañcadinaṃ kaveḥ śaiśavaṃ prāk tu pañcāhaṃ paścāddaśadinaṃ smṛtam śaiśavaṃ vārddhakaṃ pakṣaṃ prāk paścācca bṛhaspateḥ bārhaspatye piprākpaścāduditaḥ śukraḥ pañcasaptadinaṃ śiśuḥ viparītaṃ tu vṛddhatvaṃ tadvaddevagurorapi atra parimāṇavirodhe deśabhedādāpatkṛtā vā vyavasthā ata ebamihiraḥbahavau darśitāḥ kālā ye bālye vārddhake pi ca grāhyāstatrādhikāḥ śeṣā deśabhedādutāpadi deśabhedaśca gārgyeṇektaḥ yathāśukro guruḥ prāk parataśca bālovindhye daśāvantiṣu saptarātram vaṅgeṣu hūṇeṣu ca ṣaṭ ca pañcaśeṣe ca deśe tridinaṃ vadanti gaṅgāyāṃ viśeṣo vāyupurāṇegaṅgāyāṃ sarvakāleṣu piṇḍaṃ dadyādvicakṣaṇaḥ adhimāse janmadine aste ca śuruśukrayoḥ na tyaktavyaṃ gayāśrāddhaṃ siṃhasthe ca bṛhaspatau tathāgodāvaryāṃ gayāyāṃ ca śrīśaile grahaṇadvaye surāsuragurūṇāṃ ca mauḍhyadoṣo na vidyate grahaṇe  grahaṇanimittakakurukṣetrayātrādau ata eva lallaḥupaplave śītalabhānubhānvorardhodaye vā kapilākhyaṣaṣyām surāsurejyāstamaye pi tīrthe yātrāvidhiḥ saṅkramaṇe ca śastaḥ iti iti guruśukrādimauḍhyādinirṇayaḥ atha śrāddhakālaḥ tatra tāvadamāvāsyā kālaḥ tatra śātātapaḥdarśaśrāddhaṃ tu yat proktaṃ pārvaṇaṃ tat prakīrttitam aparāhṇe pitṝṇāṃ ca tatra dānaṃ praśasyate yamaḥpakṣānte nirvapettebhyo hyaparāhṇe tu paitṛkam kātyāyanaḥpiṇḍānvāhāryakaṃ śrāddhaṃ kṣīṇe rājani śasyate vāsarasya tṛtīyeṃśe nātisandhyāsamīpataḥ piṇḍānvahāryakasaṃjñā caitasya piṇḍapitṛyajñottaraṃ kriyamāṇatvāt ata evamanuḥpitṛyajñaṃ tu nirvatya vipraścandrakṣaye gnimān piṇḍānvāhāryakaṃ śrāddhaṃ kuryānmāsānumāsikam a  ślo aparāhṇaścātra tredhāvibhaktadinatṛtīyāṃśaḥ vāsarasya tṛtīyeṃśa ityabhidhānāt candrakṣaye  amāvāsyāyām na ca pitṛyajñapadenapitṛyajñaṃ tu nirvartya tarpaṇākhyaṃ dvijo gnimān piṇḍānvāhāryakaṃ kuryācchrāddhamindukṣaye sadā iti mātsyānusārāttarpaṇamevocyate na tu piṇḍapitṛyajña iti vācyam manuvacane pitṛyajñapadena tarpaṇasya grahaṇe piṇḍānvāhāryapadasya nāmadheyatvānupapatteḥ taddhi tatprakhyanyāyena nāmadheyam na ca piṇḍapitṛyajñottarakālatvasyāvidhāne tatsambhavati tena pitṛyajñapadaṃ piṇḍapitṛyajñaparam mātsyavacane tu pitṛyajñapadena tarpaṇamevācyate  tacca na medhātithyuktaṃ pañcamahāyajñāntargatapitṛyajñarūpaṃ tarpaṇaṃ tasya śrāddhadine prasaṅgasiddhatvana tatpaścādbhāvavidhānānupapatteḥ kintu jalatarpaṇameva tatpaścāddhāvo pi ca yadyapi snātasya śrāddhavidhānāttarpaṇasya ca snānāṅgatvāt prāpta eva tathāpipitṛyajñastu tarpaṇam śrāddhaṃ vā pitṛyajñaḥ syāt pitryo balirathāpi vā iti vacanoktatriprakārapitṛyajñaprāptau jalatarpaṇapunarvacanaṃ sāgnikasya śrāddhadine pitṛyajñāntaravyāvṛttyarthamiti gauḍāḥ  anye tu snānaprayogāntargatasya tarpaṇasya kātīyānāmeva prāpteranyeṣāṃ snānaprayogāntarbhāve pramāṇābhāvāt prasajyeta kadācicchrāddhottaraṃ  tarpaṇam  ataśca tanniyamārthatve sambhavati parisaṅkhayāvidhyayogājjalatarpaṇottarabhāva eva matsyapurāṇavākye niyamyataityāhuḥ sarvathā manuvākye pitṛyajñaśabdaḥ piṇḍapitṛyajñapara eva ataśca tannimittakameva darśaśrāddhasya piṇḍānvāhāryakasamākhyānamiti siddham tādṛśaṃ ca tat piṇḍapitṛyajñādhikāriṇaḥ sāgnikasyaiva sambhavatīti tadbiṣayamevedaṃ jhandogapariśiṣṭavacanaṃ manuvacanaṃ ca na tu sarvaviṣayam itarān prati tatsamākhyāsambhavāt ata eva pariśiṣṭokto vāsaratṛtīyāṃśarūpo parāṅṇaḥ piṇḍapitṛyajñādhikāriṇa āhitāgnereva nātisandhyāsamīpataityapi ca dināntyamuhūrta eva taṃ prati niṣidhyate na tu sāyāhnarūpastrimuhūrtaḥ tathātve pañcamamuhūrtātmakadinatṛtīyabhāgarūpāparāhṇamadhye vaśiṣṭayorekādaśadvādaśayoḥ piṇḍapitṛyajñaśrāddhayoranuṣṭhānāsambhavāt piṇḍapitṛyajñasyāpi tredhāvibhaktāparāhṇa eva vihitatvāt etenanātisandhyāsamīpataityasya sāyāhnaniṣedhaparatvamiti mādhavoktirnirastā ayaṃ ca pariśiṣṭoktaḥ kālavidhiryeṣāṃ candradarśanavati pratipaddine darśeṣṭerniṣedhasteṣāmeveti pariśiṣṭaprakāśakāraḥ tena tādṛśānuṣṭhānakarttṝn sāgnikān prati yā gakālānurodhenāmāvāsyā parisiṣṭānusāreṇa mirṇīyate tatra ca tredhāvibhaktāparāhṇa eva kālaḥ candrakṣaye tu prāśastyamātraṃkṣīṇe rājani śasyateiti vacanāt candraśakṣayaśca tatraivoktaḥaṣṭameṃśe caturdaśyāḥ kṣīṇo bhavati candramāḥ amāvāsyāṣṭameṃśe ca punaḥ kila bhavedaṇuḥ iti kṣīṇaḥ  caturthabhāgonakalāvaśiṣṭaḥ tathaivāgre paramasūkṣmatābhidhānāt amāsaptamāṃse ca kṛtsnakṣayaḥ tenobhayaṃ kṣayaśabdavācyam mārgaśīrṣajyeṣṭhāmāvāsyayostu amāṣṭamāṃśa eva kṣaya ityuktamtatraivaāgrahāyaṇyamāvāsyā tathā jyeṣṭhasya yā bhavet viśeṣa ābhyāṃ bruvate candravāravido janāḥ atrendurādye prahare vatiṣṭhate caturthabhāgonakalāvaśiṣṭaḥ tadanta eva kṣayameti kṛtsna eva jyotiścakravido vadanti ābhyām  anayoḥ tadanta eva amānta eva malamāsayuktābde tvanayorapītaratulya eva kṣaya ityuktamtatraivayasminnabde dvādaśaikaśca pavyayastasmiṃstṛtīyāparidṛśyo nopajāyeteti pavyo  māsaḥ  tṛtīyayā caturthabhāgonatvāt tribhāgamātrāvaśiṣṭayā kalayā paridṛśyo nayorapi amāvāsyayorādyayāme na jāyeta kintu itaramāsavadatrānayoraṇyāmāvāsyayoḥ  kṣaya ityarthaḥ  atra paurṇamāsyantau jyeṣṭhamārgaśīrṣāviti pariśiṣṭaprakāśakāraḥ tadevaṃ tredhāvibhaktāparāhṇa eva mukhyaḥkālaḥ candrakṣaye tu prāśastyamātramiti siddham atrāparāhṇavyāptau trimuhūrtādhikavṛttikṣayābhāvena dine kṛtsnakālavyāptiritaradinetadasparśena ekadeśavyāptyā vā bhavati tatra tadasparśacaturdaśyapekṣayāmāvāsyāyāḥsāmyena vṛddhyā kṣayeṇa vā tatra yā tāvat pūrvedyureva kṛtsnakālavyāpinī paredyuśca tadekadeśamapi na spṛśāti sā pūrvaiva yāpi tādṛsyevottaratra tade kadeśavyāpinī sāpi pūrvaiva paraṃ yadi yajanīyadine candradarśanādekadeśa vyāptidina eva yāgaḥ yadi tu tithivṛddhyā candrādarśanāt pratipadyeva yāgastadā ekadeśavyāptidina eva kāryam anyathā trayāṇāmanāvādhānādīnāmekakālatvānupapatteḥ gobhilabhāṣyasavaraso pyavaṃm yā tupūrvedyurevaikadeśabyāpina sā sutarā pūrvā yadā caturdaśī yāmaṃ turīyamanuprayet amāvāsyā kṣīyamāṇā tadaiva śrāddhamiṣyate iti pariśiṣṭavacanācca yā tu paredyureva kutsnakālavyāpinī pūrvedyustadekadeśasparśena tadasparśena vā vidyamānā sottaraiva yā tu dinadvaye pi vaiṣamyeṇaikadeśavyāpinī sā yaivādhikā saiva grāhyā yā tu dinadvaye sāmyenaikadeśavyāpinī sā yadi kṣayeṇa tādṛśī tadāyadā caturdaśīyāmaṃiti pūrvādāhṛtakṣīyamāṇavākyāt pūrvaivayadi tu vṛddhyā tādṛśī tadottarā varddhamānāmamāvāsyāṃ labheccedapare hani yāmāṃstrīnadhikānvāpi pitṛyajñastatato bhavet iti pariśiṣṭavacanāt candradarśanādarśanakṛtastayorapavādastu pūrvamevoktaḥ evaṃ yadā sāmyena tādṛsī tadāpi darśanādarśanakṛta eva nirṇayaḥ  yadā ca keṣucitpakṣeṣu caturdaśīmiśrāmāyāmanuṣṭhānaṃ prāpnoti tadā yadi amāpratīkṣayā sarvānuṣṭhānaṃ sambhavati tadā sā pratīkṣaṇīyā no ceccatuddeśyāmapi  sarvamanuṣṭheyam  atha niragnikānāṃ sāgnikānāmapi ekadine tritayānuṣṭhānaniyamarahitānāmāpastambāsvālayādīnāmamāvāsyānirṇayaḥ atra ca pañcadhāvibhaktāparāhṇavyāpinī grāhyā dinadvaye pyarāhṇavyāptau kṣaye pūrvā vṛddhau sāmye ca parā amāvāsyā tu yāhi syādaparāhṇadvaye pi sā kṣaye pūrvā parā vṛddhau sāmyapi ca parā smṛtā itimādhavodāhṛtavacanāt kṣayādayaścātra paratithereva tattitherevetikecit dinadvaye sāmyenaikadeśavyāptāvapyayameva nirṇayaḥ dinadvaye pyavarāhṇasparśinyāṃ tu sāgniniragnikabhedena vyavasthā aparāhṇadvayāvyāpī yadi darśastithikṣaye āhitāgnaḥ sinīvālī niragnyādeḥ kuhūḥ smṛtā iti jābālivacanāt ādiśabdena ca strīśūdrayorgrahaṇam strībhiḥ śūdraiḥ kuhūḥ kāryā tathā cānagnikairdvijaḥ itilaugākṣivacanāt āhitāgnipadaṃ cātra smārttāgnerapyupalakṣaṇamiti madanapārijātaḥ sinīvālyādilakṣaṇamuktamvyāsenadṛṣṭacandrā sinīvālī naṣṭacandrā kuhūḥ smṛtā  itihemādristu niragnikaiḥ kutupakālavyāpinī grāhyā dinadvaye tadvyāptau kṣaye pūrvaiva sāmyavṛddhyostūttaraivetyāha ityamāvāsyānirṇayaḥ athāṣṭakākālanirṇayaḥ tatrāśvalāyanaḥhemantaśiśirayoścaturṇāmaparapakṣāṇāmaṣṭamīṣvaṣṭakā itihemantaśiśirau ṛtū tau cātra darśāntamārgādicatuṣṭayamāsarūpau aparapakṣāḥ  kṛṣṇapakṣāḥ caturṣviti camalamāse nuṣṭhānaniṣedhārtham etaduktaṃ bhavatimārgaśīrṣādicaturṣu māseṣu kṛṣṇāṣṭamyaścatasrastāsvaṣṭakārḥ kattavyāḥ aṣṭakā ityetaccāśvalāyanamate śrāddhahomayoḥ kātyāyanamate ca homamātrasya nāmadheyam aṣṭamīṣvaṣṭakā ityutpattividhau kāle aṣṭakārūpakarmavidhānāt aṣṭakā pitṛdaivatyeityato pi vyākaraṇāt karmaparatvam evañca yadyapi yājñavalkyeamāvāsyāṣṭakāityupakramyaśrāddhakālāḥ prakīrttitāityatrāpātataḥ kālavācako pyaṣṭakāśabdaḥ pratīyate tathāpi sadravyaṃ brāhmaṇasampattiḥiti vadāśvalāyanoktasya kālasya lakṣaṇayā bodhakaḥ padmapurāṇe tuprauṣṭhapadyaṣṭakā bhūyaḥ pitṛloke bhaviṣyati ityanena bhādrapadakṛṣṇāṣṭamyām aparāpyaṣṭakā uktā evañca varṣe pañca aṣṭakā iti siddham āśvalāyanastu bhādrāṣṭakāyā māghyāvarṣamiti saṃjñāntaraṃ paraṃ kṛtavān tatra ca aṣṭakāgharmātideśādaṣṭakātaḥ karmāntaramitibhāṣyakārādibhirvyākhyātam evañcāśvalāyanīyairbhādrakṛṣṇāṣṭamyāṃ paurāṇāṣṭakā mādhyāvarṣaṃ ca tantreṇānuṣṭheyamiti nyāyavidaḥ gobhilastucaturaṣṭako hemantastāḥ sarvāḥ samāṃsāścikīrṣetityabhidhāyāgre aṣṭakapakṣamapyuktavān caturaṣṭako hemanta ityetacca triṛtuḥ saṃvatsara itye tatpakṣābhiprāyeṇa yadvāhemantaśiśirayoḥ samāsenaityataḥ pañcarttusaṃvatsarābhiprāyeṇa bodhyam viṣṇvādismṛtau yatra tisro ṣṭakāstisro nvaṣṭakā ityetattrayāṇāmupādānaṃ tatra taddhemantagatānāmeva avyavadhānena tāsāmatropasthitisambhavāt yadyapibrahmāṇḍapurāṇeaindṣāṃ tu prathamāyāṃ ca śākaiḥ santarpayetpitṝn prājāpatyāṃ dgitīyāyāṃ māṃsaiḥ śuddhaiśca tarpayet vaiśvadevyāṃ tṛtīyāyāmapūpaiśca yathākramam varṣāsu medhyaśākaiśca caturthyāmeva sarvadā ityatra māsaviśeṣo noktastathāpipauṣe kṛṣṇāṣṭakāyāṃ tu śākaiḥ santarpayet pitṝn itibrahmapurāṇavacanāntarāt pauṣakṛṣṇāṣṭakāyāṃ śākasantarpaṇokteḥ pauṣamāghaphālgunagatā eva tisra uktā bhavanti kūrmapurāṇe tu pauṣādigā eva tisra iti spaṣṭamuktam amāvāsyāṣṭakāstisraḥ pauṣamāsādiṣu triṣu iti pauṣaścātra śuklādimāsābhiprāyeṇa āgrahāyaṇyatikrāntau kṛṣṇāstisro ṣṭakāstathā itiviṣṇudharmottarāt evaṃ ca brahmapurāṇaviṣṇudharmottarayoḥ phālgunakṛṣṇāṣṭamīvyatiriktā hemantaśiśirayostisraḥ uktā iti brahmavaivartavāyupurāṇayostuputradānāya mūlaṃ syuraṣṭakāstisra eva ca kṛṣṇapakṣe variṣṭhā hi pūrvā caindrī vibhāvyate prājāpatyā dvitīyā syāt tṛtīyā vaiśvadevakī ādyāpūpaiḥ sadā kāryā māṃsairanyā bhavettathā śākaiḥ kāryā tṛtīyā syādeṣa dravyagato vidhiḥ yā cāpyanyā caturthī syāttāṃ ca kuryādviśeṣataḥ iti yadyapyatrāpi māso noktastathāpyatra śākāṣṭakātvenoktāyāstṛtīyāyāḥśākaṃ tu phālgunāṣṭamyāṃ svayaṃ patnyapi vā pacet ityanena phālgunāṣṭamyāḥ śākāṣṭakātvena pratyabhijñānānmārgaśīrṣāṣṭakāparityāgena tisra uktāḥ yā cāpyanyā caturthī syātityanena bhādrakṛṣṇāṣṭamyevābhihitā varṣāsu medhyaśākaiśca caturthyāmeva sarvadā ityatra tasyā eva caturthītvena parāmarśāt anye tu mārgakṛṣṇāṣṭamīmārabhya tisraḥ evaṃ ca pūrvodāhṛtabrahmāṇḍapurāṇaikavākyatāsambhavenaikaśrutikalpanālāghave sati pṛthak śrutikalpanamanucitameva caturthī tu bhādrakṛṣṇāṣṭamyeva na tu phālgunakṛṣṇāṣṭamī kathamanyathāetāstisraiyaṃ caturthīiti brūyāt gobhilavat prathamata eva catasra iti na vadediti tadevaṃ paurāṇamate pi varṣe catasro ṣṭakāḥ kāryāḥ aśaktau tuekasyāṃ vāityāśvalāyanasūtroktaikā purāṇoktā ca bhādrakṛṣṇāṣṭamīti dve tatrāpi sūtroktāsu phālgunāṣṭamyeva  yā māghyāḥ paurṇamāsyā upariṣṭāt dvyaṣṭakā tasyāmaṣṭamī jyeṣṭhayā sambadhyate tāmekāṣṭaketyācakṣateityāpastambenai kasyā eva phālgunāṣṭamyā  uktatvāt  dvyaṣṭakā dinadvayasambandhāt sā prakāradvayena vyākhyātā tadbhāṣyakṛtā malamāsatvena khaṇḍatithisattvena vā jyeṣṭhayā sambadhyata iti pradarśanārthaṃ na tu yadaiva jyeṣṭhāyuktā tadaivopādeyā nānyadetyevamarthamiti ityaṣṭakā athānvaṣṭakā tatrāśvalāyanaḥaparedyuranvaṣṭakyamiti aparedyuraṣṭakādināt viṣṇurapi tisro nvaṣṭakā iti tisraḥ pūrvedyuriti pūrvedyuḥ  aṣṭakātaḥ pūrvedyuriti tadapi karmanāmadheyam aṣṭakāyā nityatvamuktamvāyupurāṇeyasya tu pratigaccheyuraṣṭakābhirapūjitāḥ moghastasya bhavelloko labdhaṃ cāsya vinaśyati iti āsvalāyanena ca pūrvedyuḥ pitṛbhyo dadyāditi aṣṭakāśrāddhātpūrvedyuḥ śrāddhāntaramuktam etattrayamapipradhānamiti kecit pūrvedyuḥ śrāddhamaṅgamityapare ityanvaṣṭakā atha vṛddhiśrāddhakālaḥ brāhmejanmanyathopanayane vivāhe putrakasya ca pitṝnnāndīmukhānnāma tarpayedvidhipūrvakam vedavrateṣu cādhānayajñapuṃsavaneṣu ca navānnabhojane snāne ūḍhāyāḥ prathamārttave devārāmataḍāgādipratiṣṭhāsūtsaveṣu ca rājābiṣeke bālānnabhojane vṛddhisaṃjñakam vanasthādyāśramaṃ gacchanpūrvedyuḥ sadya eva yā pitṝn pūrvoktavidhinā tarpayetkarmasiddhaye viṣṇupurāṇeyajñodvāhapratiṣṭhāsu mekhalābandhamokṣayoḥ putrajanmavṛṣotsarge vṛddhiśrāddhaṃ samācaret chandogapariśiṣṭesvapitṛbhyaḥ pitā dadyātsutasaṃskārakarmasu piṇḍānodvāhanātteṣāṃ tasyābhāve tu tatkramāt sutagrahaṇaṃ sutāyā apyupalakṣaṇam āvṛtaiva kumāryāityāśvalāyanokteḥ āvṛt kartavyatāprakāraḥ odvāhanādvivāhaparyantam tasyābhāve  saṃskāryapiturabhāve tatkramātusaṃskāryapitṛkramādityarthaḥ idaṃ ca putrasyādyo dvāha eva tasyaiva saṃskārakatvāt dvitīyādau tu putraḥ svayameva kuryātnāniṣṭvā tu pitṝn śrāddhe karma vaidikamārabhet iti śātātapokteḥ atra nāniṣṭvetivacanenaiva sarvatra nāndīśrāddhaprāptau yajñodvāhapratiṣṭhāsvityādipunarvacanaṃ niyamārtham na copasaṃhāraḥnāniṣṭvāityasyānarthakyāpatteḥ na cotpattiviniyogābhyāṃ sāptadaśya iva sārthakatobhayorapi viniyojakatvāt tenoktādanyatrāniyamaḥ asyāpavādaḥchandogapariśiṣṭenāṣṭakāsu bhavecchrāddhaṃ na śrāddhe śrāddhamiṣyate na soṣyatījātakarmaproṣitāgatakarmasu atra jātakarmaṇi śrāddhaṃ niṣidhyate janananimittaṃ tu tadbhavatyeva kālaviśeṣamāhahemādrau vaśiṣṭhaḥpūrvedyurmātṛkaṃ śrāddhaṃ karmāhe paitṛkaṃ tathā uttaredyuḥ prakurvīta mātāmahagaṇasya tu vṛddhaśātātapaḥpṛthagdineṣvaśaktaścedekasminpūrvavāsare śrāddhatrayaṃ tu kurvīta vaiśvadevaṃ ca tāntrikam tatrāpi kālabhedamāhasa evapūrvāhṇe mātṛkaṃ śrāddhamaparāhṇe ca paitṛkam tato mātāmahānāṃ ca vṛddhau śrāddhatrayaṃ smṛtam etadasambhave vṛddhamanuḥalābhe bhinnakālānāṃ nāndīśrāddhatrayaṃ budhaḥ pūrvedyurvai prakurvīta pūrvāhṇe mātṛpūrvakam tatrāpi prātareva prātarvṛddhinimittakamitiśātātapokteḥ etatputrajanmano nyatra pūrvāhṇe vai bhavedvṛddhirvinā janmanimittakam putrajanmani kurvīta śrāddhaṃ tātkālikaṃ budhaḥ ityatrivacanāt putrajanmetyaniyatanimittopalakṣaṇam niyateṣu nimitteṣu prātarvṛddhinimittakam teṣāmaniyatatve tu tadānantaryamiṣyate iti laugākṣivacanāt atra prātaritidinatrayādipakṣopalakṣaṇam niyatanimittatvena śakyānuṣṭhānatvāt karmāṅgaśrāddhe pyeta eva kālāḥ niṣekakāle some ca sīmantonnayane tathā jñeyaṃ puṃsavane śrāddhaṃ karmāṅgaṃ vṛddhivatkṛtam iti pāraskaravacane vṛddhiśrāddhakālātideśāt iti vṛddhiśrāddhakālāḥ atha kṛṣṇapakṣaśrāddhakālaḥ tatra yājñavalkyaḥpratipatprabhṛtiṣvekāṃ varjayitvā caturdaśīm śastreṇa tu hatā ye vai tebhyastatra pradīyate iti a  ślo asamarthaṃ pratyāha gautamaḥpañcamīprabhṛti vāparapakṣasyeti tato pyasāmarthye manuḥkṛṣṇapakṣe daśamyādau varjayitvā caturdaśīm śrāddhe praśastāstithayo yathaitā na tathetarāḥ iti a  ślo tatrāpyasāmarthye kātyāyanaḥaparapakṣe kurvītorddhvraṃ vā caturthyā yadahaḥ sampadyeteti sampadyetauśrāddhasādhanam yadāpyekadine tadāmāvāsyāśrāddhātpṛthak kāryamamāvāsyāṣṭakā vṛddhiḥ kṛṣṇapakṣeiti pṛthaṅnirddeśāt amāvāsyāyāmapi tantreṇetyapare atrāpyasāmarthye samvatsaramadhye caturvāramityāha devalaḥ pārvaṇamadhikṛtyaanena vidhinā śrāddhaṃ kuryātsaṃvatsare sakṛt dviścaturvā yathāśrāddhaṃ māse māse dine dine catuḥpakṣe kanyākumbhavṛṣatulārke triḥkaraṇapakṣe nirjñātatvātpraśastatvācca atrāpyasāmarthye saṃvatsaramadhye trivāram tatrāpi kanyākumbhavṛṣārkeanena vidhinā śrāddhaṃ trirabdasyeha nirvapet kanyākumbhavṛṣasthe rke kṛṣṇapakṣe ca sarvadā iti mātsyokteḥ tato pi hīnaśakterdvivāramudāhṛtadevalavacanāt tacca kanyāyāṃ kumbhavṛṣayoranyatare vā praśastatvāt tatrāpyasāmarthye sakṛt devalavacanādeva tadapi kanyāyāmevātipraśastatvāt etacca nityaṃ śākenāpyaparapakṣaṃ nātikrāmetitikātyāyanokteḥ ata eva gautamenānekān kālānabhidhāyoktamkālanithamaḥ śaktita iti kāmyaṃ ca pratipaddhanalābhāyaityādimārkaṇḍeyapurāṇāt etallope prāyaścittameva gauṇakālānāmnānāt iti kṛṣṇapakṣaśrāddhakālaḥ atha kanyāgatāparapakṣaḥ brāhmeaśvayukkṛṣṇapakṣe tu śrāddhaṃ kuryāddine dine tribhāgahīnaṃ pakṣaṃ vā tribhāgaṃ tvarddhameva vā aśvayukpadaṃ paurṇamāsyantāśvinaparam prauṣṭhapadyāḥ paraḥ pakṣa iti yāvat dinaśabdo tra tithiparaḥ pakṣasya tithighaṭitatvāt ata evaviṣṇudharmottaretithinaikena divasaścāndre māne prakīrtitaḥ ahorātreṇa caikena sāvano divasaḥ smṛtaḥ iti evaṃ caikasminneva dine śrāddhayogyatithidvayalābhe śrāddhadvayaṃ tithivṛddhau ca śrāddhāvṛttiḥ kṛtatvāt etenāhanyahanīti kalpatarūktiḥ parāstā pārijātapradīpagrakāśabhāṣyaśrāddhīvavekaprītahastakabhānūpādhyāyādayo pyevam tribhāgahīnaṃ  tṛtīyabhāgahīnaṃ pañcamīmārabhyatribhāgaṃ  tṛtīyabhāgaṃ daśamīmārabhyapañcamīṃ tithimārabhya yāvaccandrārkasaṅgamam kṛṣṇapakṣe daśamyādauiti vākyāditi kalpataruprabhṛtayaḥ śrāddhavivekastu tribhāgahīnamiti ṣaṣṭhyādikalpaḥ tribhāgamityekādaśyādikalpaḥ prauṣṭhapadyāḥ paraḥ pakṣastatrāpi ca viśeṣataḥ pañcamyūrdhvaṃ ca tatrāpi daśamyūrddhvaṃ tato pyati iti biṣṇudharmottarāditi tasmādubhayavākyadarśanādyukto vikalpaḥ sa ca vyavasthitaḥ yeṣāṃ caturdaśyāṃ śrāddhaṃ nāsti teṣāṃ pañcamyādidaśamyā dikalpau yeṣāṃ tadasti teṣāṃ ṣaṣṭhyādyekādaśyādikalpāviti bhānūpādhyāryanīlāmbarācāryādayo pyevamāhuḥ arddhamaveti arddhaṃ pakṣasyāṣṭamīmārabhyeti kalpataruprabhṛtayaḥ arddhaṃ tṛtīyabhāgasyaivottarottaralaghukālopadeśātsannidhānācceti vivekakūt bhānūpādhyāyaśca tatratrayodaśyādikalpa iti vivekakāraḥ bhānūpādhyāyastu yeṣāṃ caturdaśyāṃ śrāddhaṃ nāsti teṣāṃ dvādaśyādiḥ kalpaḥ yeṣāṃ tadasti teṣāṃ trayodaśyādirityāha  vastutastu asya vākyasyānekakālopadeśamātre tātparyādgurulaghukālopadeśasyārthikatvāduttarottaralaghukālopadeśakatvābhāvāt tribhāgamityatra  bhāgitayā buddhisthīkṛtasya pakṣasyārdhamityatra parityāge hetvabhāvāttribhāgapadārthasya sannidhāne pi bhāgitayānupasthiteḥpakṣaviśeṣaṇatvāccārdhapadārthenānvayāyogāt athāparapakṣe śrāddhaṃ pitṛbhyo dadyātpañcamyādidarśāntamaṣṭamyādidaśamyādi sarvasmiṃścaiti gautamaikavākyatayā mūlaśrutikalpanālāghavācca ardhaṃ pakṣārdhamityeva vyākhyānamucitam atra pakṣaśrāddhādikalpānāṃ gurulaghukalpatvenecchāvikalpāsambhavādekādayo tisro deyā itivatphalatāratamyamiti śrāddhavivekaḥ nitye phalābhāvānna phale tāratamyaṃ kintu śaktyapekṣayā vyavatthito vikalpaḥ ekakalpāśrayaṇe ca tadanirvāhena kalpāntarāśrayaṇe tasminprayoge tasyaiva pakṣasya kathañcinnirvāhyatvādvrīhiyavādivaditimiśrāḥ vastutastu ṣoḍaśigrahaṇādāviva phalabhūmaiva kalpayituṃ yuktaḥ nityasyāpi kathāñcitphalavattvācchaktasya laghukalpāśrayaṇe phalābhāvakalpanāyā anyāyyatvāt ṣoḍaśigrahaṇādāvatiprasakteśca  atra ca dine dina iti vīpsāśravaṇāccaturdaśyāmapi pārvaṇaṃ kāryaṃvajeyitvā caturdaśīmiti niṣedhastu aparapakṣāntaracaturdaśīviṣaya iti pradīpavivekau tanna śrāddhaṃ śasrahatasyaiva caturdaśyāṃ mahālaye iti vākyavirodhāt klapatarubhānūpāghyāyanīlāmbarācāryādayo pyevamāhuḥ tatrāśaktaṃ prati sakṛtkaraṇamuktaṃ hemādrau nāgarakhaṇḍeāṣāḍhyāḥ pañcame pakṣe kanyāsaṃsthe divākare yo vai śrāddhaṃ naraḥ kuryādekasminnapi vāsare tasya saṃvatsaraṃ yāvatsantṛptāḥ pitaro dhruvam iti atra kanyāsaṃsthatvavacanaṃ prāśastyārthaṃ na tu tasyaiva śrāddhakālatvam āṣāḍhamivadhiṃ kṛtvā yaḥ syātpakṣastu pañcamaḥ śrāddhaṃ tatra prakurvīta kanyāṃ gacchatu vā na vā ityādityapurāṇe tadanādarokteḥ bṛhanmanuḥmadhye vā yadi vāpyante yatra kanyāṃ ravirvrajet sa pakṣaḥ sakalaḥ pūjyaḥ śrāddhaṃ tatra vidhīyate iti pakṣo rdhamāsaḥ tena śrāvaṇasyādhimāsatve pyaparapakṣasya na pañcamatvakṣatiriti kecit vastutastunabho vātha nabhasyo vā malamāso yadā bhavet saptamaḥ pitṛpakṣaḥ syādanyatraiva tu pañcamaḥ iti nāgarakhaṇḍokteḥ saptamapakṣa eva tat nyāyyamityuktaṃ malamāsakartavyanirṇaye atra sarvatra pakṣaḥ śrāddhakāla uktaḥ śāṭhyāyaninā tunabhasyasyāpare pakṣe tithiṣoḍaśakastu yaḥ kanyāgatānvitaścetsyātsa kālaḥ śrāddhakarmaṇi iti ṣoḍaśadināni śrāddhakāla uktaḥ pakṣastu pañcadaśatithyātmakaḥ pañcadaśa vā ardhamāsasyarātrayaitiśruteḥ tatkathamaparapakṣe ṣoḍaśaśrāddhasaṅkhayāsampattiḥ paurṇamāsyā saheti kecit nāndīmukhānāṃ pratyabdaṃ kanyārāśigate ravau paurṇamāsyāṃ tu kurvīta varāhavacanaṃ yathā iti dhanañjayahalāyudhādilikhitavākyāt ata eva brahmavāyupurāṇayoḥ paurṇamāsyāditithiṣoḍaśakasya phalamuktamityuktaṃ kāmarūpanibandhe atha vā yadā tithivṛddhyā ṣoḍaśadinātmakaḥ pakṣaḥ syāttadā vṛddhidine pi śrāddhaṃkāryamityevamarthaṃ ṣoḍaśagrahaṇamiti hemādriḥ ījyasvamātāmahasannyāsiputrīdhikārikaśrāddhābhiprāyamityanye tasyāpijīvatpitṛkatvenāmāvāsyottarapratipadi mātāmahaśrāddhavidhānāt vastutastuahaḥṣoḍaśakaṃ yattu śuklapratipadā saha candrakṣayāviśeṣeṇa sāpi darśātmikā smṛtā iti devaloktestatrāpi śrāddhavidhānāditi sakṛnmahālaye tithyādi śodhyam sakṛnmahāle kāmye punaḥ śrāddhe khileṣu ca atītaviṣaye caiva sarvametadvicintayet iti pṛṣvīcandrodaye nāradokteḥ etatuniṣiddhatithyādi tadevāha vasiṣṭhaḥnandāyāṃ bhārgavadine caturdaśyāṃ trijanmasu eṣu śrāddhaṃ na kurvīta gṛhī putradhanakṣayāt trijanmasu rohiṇyādinakṣatratrayeṣu tadāha vṛddhagārgyaḥprājāpatye ca pauṣṇe ca pitryarkṣe bhārgave tathā yastu śrāddhaṃ prakurvīta tasya putro vinaśyati iti prājāpatyaṃ  rohiṇīpauṣṇe  revatīpitryaṃ  maghā kvacidasyāpavādohemādrimādhavayoḥamāpāte bharaṇyāṃ ca dvādaśyāṃ pakṣamadhyake tathā tithiṃ ca nakṣatraṃ vāraṃ ca na vicārayet iti sakṛtkaraṇaṃ ca piturmṛtāhe tatra vacanavārādipiṇḍadānaniṣedhavintetyāhakātyāyanaḥyā tithiryasya māsasya mṛtāhe tu pravartate sā tithiḥ pitṛpakṣe tu pūjanīyā prayatnataḥ tithicchedo na kartavyo vināśaucaṃ yadṛcchayā piṇḍaśrāddhaṃ ca kartavyaṃ vicchitiṃ naiva kārayet aśaktaḥ pitṛpakṣe tu karotyekadine yadā niṣiddhe pi dine kuryātpiṇḍadānaṃ yathāvidhi iti atra pratidinaṃ śrāddhakaraṇe nandādi na varjyam nabhasyasyāpare pakṣe śrāddhaṃ kuryāddine dine naiva nandādi varjyaṃ syānnaiva varjyā caturdaśī iti kārṣṇājinivacanāt itarapakṣeṣu caturdaśī varjanīyā viṣasarpaśvāpadāhitiryagbrāhmaṇaghātinām caturdaśyāṃ kriyā kāryā anyeṣāṃ tu vigarhitā itimarīcināśrāddhaṃ śastrahatasyaiva caturdaśyāṃ mahālaye iti kālādarśādyudāhṛtavacanena ca śastrahatatiriktaśrāddhaniṣedhāt ityuktam śastrahatasya pitrādestu tatra bhavatyeva śastreṇa tu hatā yevai tebhyastatra pradīyate a  ślo itiyājñavalkyokteḥ nandādivarjanaṃ tu pañcamyādipakṣeṣu na bhavati vibhāgādiparimāṇahāniprasaṅgāt ata eva ṣaṣṭhyādipakṣe na caturdaśīvarjanam yattu sūryasiddhānteṣaḍviṃśe dhanuṣo bhāge dvāviṃśe nimiṣasya ca mithunāṣṭādaśe bhāge kanyāyāśca caturdaśe ityuktvāata ūrddhvaṃ tu kanyāyā yānyahāni tu ṣoḍaśa kratubhistāni tulyāni pitṛbhyo dattamakṣayam itiṣoḍaśadināni śrāddhakālatvenoktāni tāniṃ kāmyaśrāddhāntaraviṣayāṇīti śūlapāṇiprabhṛtayaḥ yattusūrye kanyāsthite śrāddhaṃ yo na kuryādgṛhāśramī kutastasya dhanaṃ putrāḥ pitṛniśvāsapīḍitāḥ ityādivacanaiḥ pañcamapakṣanirapekṣameva kanyānimittakaṃ śrāddhāntaraṃ vidhīyate tasya cāparapakṣa eva kanyāsaṅkramaṇe tantraṃbhede tu pṛthagevakanyāyāṃ sakṛdevānuṣṭhānamiti śūlapāṇinoktaṃtat vidhimede gauravātpañcamapakṣe ca kanyā saṅkramaṇāvaśyambhāvātkanyopalakṣitasyaivapañcamapakṣasya śrāddhakālatvopapatteḥādau vā yadi vā madhyeityudāhṛtavākyaikavākyatayaikaśrutimūlakalpanālāghavāccāyuktam atranabhasyasyāpare pakṣe tithiṣoḍaśakastu yaḥ kanyāgatānvitaścetsyātsa kālaḥ śrāddhakarmaṇi ityutpattivākye śrāddhakarmaṇītyevacananirddeśādevameva śrāddhaṃ saṅkhyāyuktatithisamuccayavaśādāgneyavadyāvattithyabhayasyate yattusa pakṣaḥ sakalaḥ pūjyaḥ śrāddhaṣoḍaśakaṃ prati iti karmaṇi saṅkhyāśravaṇaṃ na tadbhedakaṃ tasyaikadeśakanyāsambandhamātreṇāpi sakalapakṣapūjyatvaguṇaparatvena karmotpattiparatvā bhāvāt utpattigatāyā eva saṅkhyāyā bhedakatvāt śrāddhaṣoḍaśakamitidvitīyānimittabhūtalakṣaṇārthakarmapravacanīyapratiyogena śrāddhānāmuddeśyatvācca dinedineitivīpsāvaśāttribhāgahīnaṃ pakṣaṃ vāityādiṣu atyantasaṃyogadvitīyāvaśātsa pakṣaḥ sakalaḥ pūjyaitisakalādiśabdavaśādabhyasapratīteśca evaṃ ca kālabhedātsāyamprātaḥ kālayoḥ sāṅgahomaprayogāvṛttivatsarvāsu tithiṣu sāṅgaśrāddhāvṛttiḥ kāryakālasya prayogāvacchedakatvena kālasamuccaye prayogāvṛtteravaśyambhāvāt evaṃ ca yadabhyāsapakṣe ntedakṣiṇādānaṃ brāhmaṇaikyaṃ ceti hemādriṇoktaṃ taccintyam anyeṣāmapyārādupakārakāṇāṃ pradhānapūrvottarabhāvināmaṅgānāṃ sutarāṃtantratāpatteśca evañca pakṣaśrāddhe nirvighnatārthaṃ sakṛdeva brāhmaṇaiḥ sahopasaṃvāde kṛte pi yadi brāhmaṇānāmāśaucaprāptistadā teṣāṃ tyāga eve śāstrīyanimantraṇābhāvāt tathā karturapi kenacidapyabhyāsapakṣeṇa pravṛttasyāntarā yadyāśaucanipātastadāpi śrāddhe pākaparikriyāityuktamukhyaprārambhābhāvātsaṅkalpābhāvāccaprārabdhe sūtakaṃnāstiityasyāpravṛtteḥ prārabdhābhyāsapakṣatyāga eva kintvāśaucāpagamottaraṃ sakṛdādipakṣeṇa yathāvanmahālayaśrāddhaṃ kāryaṃ kenāpi pakṣeṇa tasyājātatvāt pūrvakṛtaprayoṃgāṇāṃ tu sahakāryantarābhāvānniṣphalatvameva āśaucātiriktapratibandhe tu pratinidhinā kartavyamityalaṃ prasaṅgena mahālaye śrāddākaraṇe gauṇakālaukto hemādrauyamaḥhaṃse varṣāsu kanyāsthe śākenāpi gṛhe vasan pañcamyorantare kuryādubhayorapi pakṣayoḥ iti kṛṣṇaśuklapakṣasambandhinyoḥ pañcamyorantarā atra prāptāprāptavivekenāmāvāsyāyā ūrdhvamarvāk pañcamyā gauṇakālavidhāne tātparyam tatrāpyasambhave vṛścikasaṅkrāntiṃ yāvatkasmiṃściddine yāvacca kanyātulayoḥ kramādāste divākaraḥ tāvacchrāddhasyā kālaḥ syācchūnyaṃ pretapuraṃ tadā iti brahmapurāṇāt atra kramācchrāddhasya kāla ityanvayaḥ kanyāyāmasambhave tulāyāmityarthaḥ ata evanāgarakhaṇḍepretapakṣe pyatikrānte yāvatkanyāgato raviḥ tāvacchrāddhaṃ pravāñchanti dattaṃ vai pitaraḥ sutaiḥ tatastulāgate pyeke sūrye vāñchanti pārthiva śrāddhaṃ svavaṃśajairdattaṃ kṣutpipāsāsamākulāḥ māsadvayaṃ pratīkṣante gṛhadvāraṃ samāśritāḥ vāyubhūtāḥ pipāsārttāḥ kṣutkṣāmāḥ pitaro nṝṇām yāvatkanyāgataḥ sūryastulāsthaśca mahīpate iti tatrāpi kārttikāmāvāsyāyāṃ viśeṣaḥ yeyaṃ dīpānvitā rājankhyātā pañcadaśī bhuvi tasyāṃ dadyānna ceddattaṃ pitṝṇāṃ vai mahālaye iti bhaviṣyokteḥ atra yadyapi kārttikapaurṇamāsyāmapi dīpadānaṃ vihitaṃ tathāpyamāvāsyaiva pañcadaśīśabdena grāhyā kṛṣṇapakṣasya pitrye praśastatvāt dīpāvalītvena tasyā eva khyātatvācca mahālayo bhādrāparapakṣaḥ pitṝṇāṃ tatrātiśayena layāt pitṝṇāṃ mahasyotsavasyālayatayā vā atha tatraiva bharaṇyāṃ śrāddhaṃ mahāphalam bharaṇī pitṛpakṣe tu mahatī parikīrttitā asyāṃ śrāddhaṃ kṛtaṃ yena sa gayāśrāddhakṛdbhavet iti matsyapurāṇāt atha trayodaśī atraprauṣṭhapadyāmatītāyāṃ maghāyuktāṃ trayodaśīm prāpya śrāddhaṃ hi kartavyaṃ madhunā pāyasena ca tathāyo vā sambardhayeddehaṃ pratyahaṃ svātmavikrayāt śrāddhaṃ tenāpi kartavyaṃ taistairdravyaiḥ susañcitaiḥ trayodaśyāṃ prayatnena varṣāsu ca maghāsu ca nāsmātparataraḥ kālaḥ śrāddheṣvanyatra vidyate tathā a  ślo yatkiñcinmadhunā miśraṃ pradadyāttu trayodaśīm tadapyakṣayameva syādbarṣāsu ca maghāsu ca ityādi śaṅkhabrahmapurāṇamanvādivacaneṣu maghāyuktaiva trayodaśī śrāddhakālatvena yadyapi śrūyate tathāpi kevalāpi sā śrāddhakālaḥ prauṣṭhapadyāmatītāyāṃ tathā kṛṣṇā trayodaśī prauṣṭhapadyūrddhaṃ kṛṣṇatrayodaśīti api jāyeta so smākaṃ kule kaścinnarottamaḥ prāvṛṭkāle site pakṣe trayodaśyāṃ samāhitaḥ madhuplatena yaḥ śrāddhaṃ pāyasena samācaret tathā a  ślo api naḥ sa kule bhūyādyo no dadyāttrayodaśīm pāyasaṃ madhusarpibhyāṃ prākchāye kuñjarasya ca iti viṣṇumanvādismṛtiṣu kevalāyā api śravaṇāt yogavacanaṃ tu prāśastyārtham tathā varṣātrayodaśyāṃ maghāsu ca viśeṣataḥ a  śrā pra ślo iti yogiyājñavalkyena viśeṣata ityanena prāśastyārthatvokteḥ trayodaśī bhādrapadī kṛṣṇā mukhyā pitṛpriyā tṛpyanti pitarastasyāṃ svayaṃ pañcaśataṃ samāḥ maghāyutāyāṃ tasyāṃ tu jalādyairapi toṣitāḥ tṛpyanti pitarastadvadvarṣāṇāmayutāyutam iti candrikāsthavākyena śuddhāmabhidhāya maghāyoge prāśastyābhidhā nācca varṣāsu ca maghāsu caityādau cakārastu na tithyā sahetaretarayogārthaḥ kintu parasparanipekṣaikakriyānvayalakṣaṇasamuccayārthaḥ madhumāṃsaiśca śākaiśca payasā pāyasena ca eṣa no dāsyati śrāddhaṃ varṣāsu ca maghāsu ca iti vasiṣṭhavākye kevalamaghāyā api śrāddhakālatvokteḥ na caivaṃtrayodaśyāṃ prayatnena varṣāsu maghāsu ca ityādau varṣāyā api pṛthakśrāddhakālatā syāditi vācyam prāvṛṭkāle site pakṣe trayodaśyāṃ ititathāvarṣātrayodaśyāmityādau viśeṣaṇatvāvagateḥ atra śūlapāṇiḥprauṣṭhapadyāmatītāyāṃ maghāyuktāṃ trayodaśīm prāpya śrāddhaṃ hi kartavyaṃ madhunā pāyasena ca iti śaṅkhavākye pratyakṣavidhiśravaṇāt api naḥ sakule bhūyādyo no dadyāttrayodaśīm tathāapi jāyeta so smākaṃ kule kaścinnarottamaḥ prāvṛṭkāle site pakṣe trayodaśyāṃ samāhitaḥ madhuplutena yaḥ śrāddhaṃ pāyasena samācaret itikevalatrayodaśīpratipādakayormanuviṣṇuvākyayoḥ tathāeṣa no dāsyati śrāddhaṃ varṣāsu ca maghāsu ca iti kevalamaghāpratipādakavasiṣṭhavākyasya cārthavādatvātkathaṃcitpratyakṣavidhyekavākyatveca sambhavati svatantravidhyantarakalpanānaicityā tkevalavākyānāṃ lakṣaṇayā śrutikalpanālāghavāyayogaviṣayatvakalpanamevocitam gajacchāyākuñjaracchāyāyogau tu trayodasīśrāddha eva phalātiśayārthāvanyamunyuktatvādityāha tadayuktam yadyekavidhikalpanālāghavāya svārasikanairapekṣyabādhenāpyanākāṅkṣitetaropalakṣaṇamāśrīyate tarhi tata eva lāghavādgajacchāyākhyayogayuktāyāmeva trayodaśyāṃ kuñjaraprākchāya eva ca deśe śrāddhaṃ syānnānyatra sarvopasaṃhāreṇa viśiṣṭaviṣayiṇyā eva śruteḥ kalpane lāghavāt atharūpato hi nirākāṅkṣabhinnatvenāvadhāritāḥ anyonyānādareṇaiva prārthayante prayojanam itinyāyena tattadṛṣivacanānurūpanānāśritikalpanamapi prāmāṇikam tataḥ kevalamaghātrayodaśīpratipādakavākyānāmapi niṣparipanthitattadarthaśrutikalpakatvamityalam etacca śrāddhaṃ mahālayādiśrāddhebhyo bhinnam prauṣṭhapadyāmatītāyāṃ tathā kṛṣṇatrayodaśīm tathāprauṣṭhapadyūrdhvaṃ kṛṣṇatrayodaśīityādivaṃcaneṣu mahālayādiśrāddhānupasthiteḥ etacca nityam prauṣṭhapadyāmatītāyāṃ tathā kṛṣṇatrayodaśīm ityupakramyaetāṃstu śrāddhakālānvai nityānāha prajāpatiḥ śrāddhameteṣvakurvāṇo narakaṃ pratipadyate iti viṣṇudharmottarāt kāmyaṃ ca etadupakramyaprajāmiṣṭāṃ yaśaḥ svargamārogyaṃ ca dhanaṃ tathā nṝṇāṃ śrāddhe sadā prītāḥ prayacchanti pitāmahāḥ itiśaṅkhokteḥ yastvatra śrāddhaniṣedho jyotirbṛhaspatinākṛṣṇapakṣe trayodaśyāṃ yaḥ śrāddhaṃ kurute naraḥ pañcatvaṃ tasya jānīyāt jyeṣṭhaputrasya niścitam iti darśitaḥ sa ekavargaviṣayaḥ ta thā cakārṣṇājiniḥśrāddhaṃ naivaikavargasya trayodaśyāmupakramet na tṛptāstatra ye yasya prajāṃ hiṃsanti tasya te iti etadvacanaṃ hemādriṇā dvedhā vyākhyātam ekaśabdaḥ kevalaparaḥ pitṛvargamātrasya na kuryātkintu mātāmahavargasyāpi kuryāt darśādāvasamarthasya pitṛvargaśrāddhamātreṇāpi nityaśāstrārthasiddherāpastambasūtrādau darśanādekavar gayajanaprasaktiḥ yadvā naiṃkavargasya pārvaṇamātraṃ na kartavyaṃ kintu sarveṣāṃ pitṛpitṛvyādīnāmapi pārvaṇaikoddiṣṭāni kāryāṇītyarthaḥ na tṛptā iti vākyaśeṣāt athavā sapiṇḍakaśrāddhaviṣayo niṣedhaḥ ayanadvitaye śrāddhaṃ viṣuvadvitaye tathā yugādiṣu ca sarvāsu piṇḍanirvapaṇādṛte itipulastyokteḥ mahālayatrayodaśīśrāddhaṃ ca yugādiśrāddhādabhinnaṃ yugāditvāvinābhāvena tadupasthiteriti kecit astu vā bhedastathāpimaghāyuktatrayodaśyāṃ piṇḍanirvapaṇaṃ dvijaḥ sasantāno naiva kuryānnityaṃ te kavayo viduḥ itibṛhatparāśareṇa viśiṣyāparapakṣatrayodaśīśrāddhe piṇḍaniṣedhāttadviṣayaḥ śrāddhaniṣedha ityadoṣaḥ kāmyaśrāddhaviṣayo vā āpastambenatrayodaśyāṃ bahuputro bahumitro darśanīyāpatyoyuvamāriṇastu bhavanti iti kāmyaśrāddhaṃ prakṛtya doṣokteḥ putravadgṛhasthaviṣayo vā trayodaśyāṃ tu vai śrāddhaṃ na kuryāt putravāngṛhī iti taṃ prati smṛtyā niṣedhāt asantānastu yastasya śrāddhe proktā trayodaśī santānayukto yaḥ kuryāttasya vaṃśakṣayo bhavet itihemādrau nāgarakhaṇḍe santānavato doṣokteśca atra santānaśabdaḥ putraparaḥnakuryātputravāngṛhīitismṛteḥ atra trayodaśīmahālayamadhāśrāddhānāṃ tantraṃ yugādiśrāddhabhede tu tasyāpi anyo viśeṣaḥ śrāddhaprakāśe draṣṭavyaḥ iti trayodaśī atha caturdaśī mariciḥviṣasarpaśvāpadāhitiryagbrāhmaṇaghātinām caturdaśyāṃ kriyāḥ kāryā anyeṣāṃ tu vigarhitāḥ viṣadibhirbrāhmaṇāntairghāto yeṣāmiti vigrahaḥ nāgarakhaṇḍeapamṛtyurbhavedyeṣāṃ śastramṛtyurathāpi vā upasargamṛtānāṃ ca viṣamṛtyumupeyuṣām vahninā ca pradagdhānāṃ jalamṛtyumupeyuṣām śrāddhaṃ teṣāṃ prakartavyaṃ caturdaśyāṃ narādhipa mārkaṇḍeyuparāṇeyuvānaḥ pitaro yasya mṛtāḥ śastreṇa vā hatāḥ tena kāryaṃ caturdaśyāmiti yuvatvaṃ ca ṣoḍaśavarṣādūrdhvaṃ triṃśadvarṣaparyantamiti śrāddhavivekādayaḥ atra sarvatra liṅgamavivakṣitamuddeśryaviśeṣaṇatvāt atra cāpamṛtyurbhavedityādiśravaṇādrogaṃ vinā mṛtatvaṃ catuddarśīśrāddhaprayojakam evaṃ ca kṛtapatyanugamanāyā api caturdaśīśrāddhaṃ bhavatyeveti gauḍāḥ anye tu avaidhamaraṇaṃ caturdaśīśrāddhaprayojakaṃ prāyo naśanābhyāṃ tu vidhito pi vipannānāṃ bhavatyeva prāyo naśanaśastrāgniviṣodvandhanināṃ tathā itibrahmapurāṇāt tathā yuddhahatānāmapi yuddhahatānāṃ śrāddhakarmaṇi caturdaśī praśastāiti viṣṇusmaraṇādityāhuḥ etaccaikoddiṣṭarūpam caturdaśyāṃ tu yacchrāddhaṃ sapiṇḍīkaraṇātparam ekoddiṣṭavidhānena tatkāryaṃ śastraghātinaḥ iti gārgyoṃkteḥ anyo tra vistaraḥ śrāddhaprakāśe boghyaḥ iti caturdaśī athāśvinaśuklapratipadi dauhitrakartṛkaṃ mātāmahaśrāddham saṅgrahejātamātro pi dauhitro vidyamāne pi mātule kuryānmātāmahaśrāddhaṃ pratipadyāśvine site iti iyaṃ saṅgavavyāpinī grāhyeti nirṇayadīpepratipadyāśvine śukle dauhitrastvekapārvaṇam śrāddhaṃ mātāmahaṃ kuryātsapitā saṅgave sadā jātamātro pi dauhitrau jīyatyapi ca mātule prātaḥ saṅgavayormadhye āryasya pratipadbhavet itivacanāt atha prakīrṇakanityaśrāddhakālāḥ tatra viṣṇudharmottareśrāddhe saṅkramaṇaṃ bhānoḥ praśastaṃ pṛthivīpate viṣuvādvitayaṃ tatra ayane dve viśeṣataḥ āvaśyakamaupaplave candramaso raveśca triṣvaṣṭakāsvapyayanadvaye ca pānīyamapyatra tilairvimiśraṃ dadyātpitṛbhyaḥ prayato manuṣyaḥ śrāddhaṃ kṛtaṃ tena samāḥ sahasraṃ rahasyametat pitaro vadanti itiviṣṇupurāṇāt kāmyatvamādityasaṅkramaṇamityādiviṣṇuvākyāt dravyabrāhmaṇasampattyupalakṣitaḥ kālaḥ śrāddhakālaḥ tathācanigamaḥ aparaṇkṣe yadahaḥ sampadyetāmāvāsyā yā tu viśeṣeṇāṣṭakā tīrthatithidrabyabrāhmaṇasampatsu cikīrṣediti vṛddhisaṅkramadravyabrāhmaṇasampattyādinimittavihitānāṃ naimittikatvenāvaśyakatvam hārītavacānādapitīrthadravyopapattau ca na kālamavadhārayet pātraṃ ca brāhmaṇaṃ prāpya sadyaḥ śrāddhaṃ vidhīyate sadya iti āvaśyakam yamaḥrāhudarśanadattaṃ ca śrāddhamānantyamucyate viṣṇuḥrāhudarśanadattaṃ hi śrāddhamānantyamucyate guṇavatsarvakāmīyaṃ pitṝṇāmupatiṣṭhati sarvakāmīyaṃ  sarvakāmavihitam liṅgapurāṇesarvasvenāpi kartavyaṃ śrāddhaṃ vai rāhudarśane sarvasvenāpītyanenāvaśyakatvam śrāddhecchopalakṣitaśca kālaḥ śrāddhakālaḥ mārkaṇḍeyapurāṇeviśiṣṭabrāhmaṇaprāptau sūryendugrahaṇe yane viṣuve sati saṅkrāntyāṃ vyatīpāte ca putrakāḥ śrāddhārhadravyasampattau tathā duḥsvapnadarśane janmarkṣagrahapīḍāsu śrāddhaṃ kurvīta cecchayā caśabdo bhinnakramaḥ iccayā cetyarthaḥ āvaśyakatvamicchāyāṃ nimitte vidhānāt brahmapurāṇepaurṇamāsīṣu yacchrāddhaṃ kartavyamṛkṣagocare māsanakṣatrasaṃyoge bhādrapadapaurṇamāsyāṃ viśeṣo brahmapurāṇenāndīmukhānāṃ pratyabdaṃ kanyārāśigate ravau paurṇamāsyāṃ tu kartavyaṃ varāhavacanaṃ yathā ye syuḥ pitāmahādūrddhvaṃ te tu nāndīmukhāstrayaḥ prasannamukhasaṃjñāstu maṅgalāyatanāstu te pitāmahātupituḥpitāmahādityarthaḥ yamaḥāṣāḍhyāmatha karttikyāṃ māghyāṃ trīn pañca vā dvijān tarpayetpitṛpūrvaṃ tu tadasyākṣayamucyate matsyapurāṇevaiśākhyāmuparāge ca tathā vatsa mahālaye eṣu vacaneṣu paurṇamāsīviśeṣāṇāṃ grahaṇamāvaśyakatvārthamatiśayārthaṃ vā viṣṇudharmottareāśvinasyāpare pakṣe prathame kārttikasya ca yastu śrāddhaṃ sadā kuryātso śvamedhaphalaṃ labhet nidrāṃ tyajati sarvātmā tasminkāle janārdanaḥ tatra śrāddhamathānantaṃ nātra kāryā vicāraṇā debalaḥayugmāstithayaḥ sarvā yugmābhyaḥ pratipūjitāḥ kālataḥ pūjitau māsau māghaprauṣṭhapadāvubhau pakṣayoḥ śuklapakṣaśca bahulaḥ śrāddhapūjitaḥ uktā tithiparīkṣeyaṃ na nakṣatreṣu pracakṣyate uttarāḥ śravaṇastiṣyo mṛgaśīrṣaṃ prajāpatiḥ hastaḥ śatabhiṣakū svātiścitrā pitryamathāśvinam nakṣatrāṇi praśastāni sadaivaitāni paitṛke aparāṇi ca nakṣatrāṇyucyante kāraṇaiḥ kvacit yasmin guṇoditaṃ vipraṃ pātrabhūtamathāpnuyāt śrāddhasya pūjitaḥ kālo bhavetsa eva vā punaḥ kāraṇaiḥ  māghapañcadaśīyogādibhiḥ atha kāmyaśrāddhakālāḥ tatra kātyāyanaḥatha kāmyāni bhavanti striyo pratirūpāḥ pratipadidvitīyāyāṃ strījanmaaśvāstṛtīyāyāṃcaturthyāṃ kṣudrapaśavaḥputrāḥ pañcamyāṃṣaṣṭhyāṃ dyūtarddhiḥkṛṣiḥ saptamyāmaṣṭamyāṃ vāṇijyamekaśaphaṃ navamyāṃgāvo daśamyāṃparicārakā ekādaśyāṃdvādaśyāṃ dhanadhānye kupyamjñātiśraiṣṭhayaṃ trayodaśyāṃ yuvānastasminmriyante śastrahatasya caturdaśyāmamāvāsyāyāṃ sarvam manuḥa  ślo yukṣu kurvan dinarkṣeṣu sarvānkāmānsamaśnute ayukṣu tu pitṝnarcanprajāṃ prāpnoti puṣkalām yājñavalkyaḥa  śrā pra svargaṃ hyapatyamojaśca śauryaṃ kṣetraṃ balaṃ tathā putrānśraiṣṭyaṃ sasaubhāgyaṃ samṛddhiṃ mukhyatāṃ sutān pravṛttacakratāṃ caiva vāṇijyaprabhṛtīṃstathā arogitvaṃ yaśo vītaśokatāṃ paramāṃ gatim vidyāṃ dhanaṃ bhiṣaksiddhiṃ kupyaṃ gā apyajāvikam aśvānāyuśca vidhivadyaḥ śrāddhaṃ sampradāsyati kṛttikādibharaṇyantaṃ sa kāmānāpnuyādimān āstikaḥ śraddadhānaśca vyapetamadamatsaraḥ pravṛttacakratā  sarvatrāpratihatājñāśālitā viṣṇuḥsatatamādityāhni śrāddhaṃ kurvannārogyamāpnotisaubhāgyaṃ cāndresamaravijayaṃ kaujesarvānkāmānbaudhevidyāmabhīṣṭāṃ jaivedhanaṃ śaukrejīvitaṃ śanaiścare iti kāmyaśrāddhakālāḥ atha yugādathaḥ viṣṇupurāṇevaiśākhamāsasya sitatṛtīyā navamyasau kārttikaśuklapakṣe nabhasyamāsasya tamisrapakṣe trayodaśī pañcadaśī ca māghe etā yugādyāḥ kathitāḥ purāṇairanantapuṇyāstithayaścatasraḥ pānīyamapyatra tilairvimiśraṃ dadyāt pitṛbhyaḥ prayato manuṣyaḥ śrāddhaṃ kṛtaṃ tena samāḥ sahasraṃ rahasyametanmunayo vadanti nāgarakhaṇḍeadhunā śṛṇu rājendrayugādyāḥ pitṛvallabhāḥ yāsāṃ saṅkīrttanenaiva kṣīyate pāpasañcayaḥ navamī kārttike śuklā tṛtīyā mādhave sitā amāvāsyā tapasye ca nabhasye ca trayodaśī tretākṛtakalīnāṃ tu dvāparasyādayaḥ smṛtāḥ snāne dāne jape home viśeṣātpitṛtarpaṇe kṛtasyākṣayakāriṇyaḥ sukṛtasya mahāphalāḥ iti tapasye  māgha ityarthaḥ matsyapurāṇevaiśākhasya tṛtīyā yā navamī kārttikasya tu pañcadaśyapi māghasya nabhasye tu trayodaśī yugādayaḥ smṛtā hyetā dattasyākṣayakārakāḥ iti atra nakṣatraviśeṣātprāśastyaviśeṣamāhadevalaḥtṛtīyā rohiṇīyuktā vaiśākhasya sitā śubhā maghābhiḥ sahitā yā tu nabhasye tu trayodaśī yugādayaḥ smṛtā hyetā dattasyākṣayakārakāḥ iti brahmapurāṇevaiśākhaśuklapakṣasya tṛtīyāyāṃ kṛtaṃ yugam ityādyupakramyaetāścatasrastithayo yugādyā dattaṃ kulaṃ cākṣayamāsu vindyāt yuge yuge varṣaśatena yacca yugādikāle divasena tadbhavet iti bhaviṣyevaiśākhasya tṛtīyā yā samā kṛtayugena tu navamī kārttike yā tu tretāyugasamā tu sā māghe pañcadaśī rājankalikālasamā tu sā etāścatasro rājendrayugānāṃ prabhavāḥ śubhāḥ yugādayastu kathyante tenaitāḥ pūrvasūribhiḥ upavāsastato dānaṃ śrāddhaṃ homo japastathā tadā tu kriyate kiñcitsarvaṃ koṭiguṇaṃ bhavet iti kṛtayugena sameti sampūrṇakṛtayugadharmaprāptirasyāmekasyāṃ tithau bhavatītyāha hemādriḥ arthavādamātramityanye prabhāsakhaṇḍeyadā candraśca sūryaśca yadā tiṣyabṛhaspatī ekārāśau sameṣyanti pravekṣyati tadā kṛtam iti atra ca paurṇamāsī tu māghasyeti bhaviṣyavacanātmāghe ca paurṇamāsyāṃ tu ghoraṃ kaliyugaṃ tathā iti brahmavaivarttātamāvāsyā ca tapasaiti nāgarakhaṇḍātmāghe candrakṣaye hanidarśe tu māghamāsasyaitibrahmapurāṇādivacanāt māghāmāvāsyāpaurṇamāsyoryugabhedenavyavastheti jñeyam atra caśrāddhaṃ kṛtaṃ tena samāḥ sahasraṃ rahasyametanmunayo vadanti iti viṣṇupurāṇāt pitṛkarmaprādhānyātābdike pitṛkārye ca māsaścandramasaḥ smṛtaḥ iti smṛtestasya ca śuklakṛṣṇādibhedena ubhayathopapatteḥ māghāsite pañcadaśī kadācidupaiti yogaṃ yadi vāruṇena ṛkṣeṇa kālaḥ sa paraḥ pitṝṇāṃ na hyalpapuṇyairnṛpalabhyate sau  itimakarāditye tadasambhavāt kumbhāditye ca sambhavāt asminpakṣe ca pūrṇimāmāvāsyayorapi yugāditvasambhavāt cāndramāsayugādayo grāhyā iti pūrvapakṣamupanyasya daśaharāsu notkarṣaḥ caturṣvapi yugādiṣu upākarma mahāṣaṣṭhyāṃ hyetaduktaṃ vṛṣāditaḥ iti ṛṣyaśṛṅgavacanātsauramāsagatā eva grāhyā iti hemādriḥ etāstu pitṛkarmasu aparāhṇavyāpinyo grāhyā daivike pūrvāhnavyāpinyaḥ kṛṣṇapakṣe tithirgrāhyā yasyāmastaṃ gato raviḥ śuklapakṣe tithirgrāhyā yasyāmabhyudito raviḥ itismṛteḥ śuklakṛṣṇabhedena vyavasthetyanye ata evanāradīyabhaviṣyottarayoḥdve śukle dve tathā kṛṣṇe yugādyāḥ kavayo viduḥ śukle pūrvāhnike grāhye kṛṣṇe caivāparāhṇike iti iti yugādayaḥ atha yugāntāḥ ādityapurāṇedinarkṣaṃ revatī yatra gamanaṃ caiva rāśiṣu yugāntadivasaṃ tatra tatra dānamanantakam rāśiṣu gamanaṃ saṅkrāntirityarthaḥ grahaṇaṃ viṣuve caiva saumye vā mihiro yadi saptamī śuklakṛṣṇā vā yugāntadivasaṃ viduḥ iti saumya udagayane yadi śuklā kṛṣṇā vā saptamī grahaṇaviṣuvottarāyaṇopetā sūryavāropetā tadā yugāntadivasa ityarthaḥ brahmapurāṇe viśeṣaḥsūryasya siṃhasaṅkrāntyāmantaḥ kṛtayugasya tu atha vṛścikasaṅkrāntyāmantastretāyugasya tu jñeyastu vṛṣasaṅkrāntyāṃ dvāparāntastu saṅkhyayā tathāca kumbhasaṅkrāntyāmantaḥ kaliyusya tu padmapurāṇeyugādiṣu yugānteṣu snānadānajapādikam yatkiñcit kriyate tasya yugāntaphalamucyate brahmapurāṇe piyugādiṣu yāgānteṣu śrāddhamakṣayamucyate iti iti yugāntāḥ atha manvantarādayaḥ mātsyeaśvayukśuklanavamī dvādaśī kārttike tathā tṛtīyā caiva māghasya tathā bhādrapadasya ca phalgunasyāpyamāvāsyā pauṣasyaikādaśī tathā āṣāḍhasyāpi daśamī tathā māghasya saptamī śrāvaṇe cāṣṭamī kṛṣṇā tathāṣāḍhe ca pūrṇimā kārttikī phālganī caitrī jyeṣṭhā pañcadaśīṃ sitā manvantarādayastvetā dattasyākṣayakārakāḥ āsu toyamapi snātvā tiladarbhavimiśritam pitṝnuddisya yo dadyātsa gatiṃ paramāṃ labhet snānaṃ dānaṃ japo homaḥ svādhyāyaḥ pitṛtarpaṇam sarvamevākṣayaṃ vidyāt kṛtaṃ manvantarādiṣu amāvāsyātiriktāḥ sarvāḥ śuklā grāhyāḥ āsāṃ ca toyamapi ityapiśabdānnityatvam śūlapāṇistvetasya nirmūlatvātkāmyatvamevetyāha hemādrau purāṇāntareāśvine daśamī śuklā śrāvaṇī kārttikī tathā manvantarādayo hyetā dattasyākṣayakārakāḥ iti iti manvantarādayaḥ atha kalpādayaḥ nāgarakhaṇḍeatha kalpādayo rājankathyante tithayaḥ śumāḥ yāsu śrāddhe kṛte tṛptiḥ pitṝṇāmakṣayā bhavet caitraśuklapratipadi śvetakalpaḥ purābhavat tasya śuklatrayodaśyāmudānaḥ samajāyata kalpastu nārasiṃhākhyaḥ kṛṣṇāyāṃ pratipadyabhūt atha kṛṣṇatrayodaśyāṃ gaurīkalpo pyakalpata vaiśākhasya tṛtīyāyāṃ śuklāyāṃ nīlalohitaḥ caturdaśyāṃ tu śuklāyāṃ pravṛtto garuḍābhidhaḥ samānastu dvitīyāyāṃ kṛṣṇāyāmudapadyata māheśvaraṃ caturdaśyāṃ kṛṣṇapakṣe samāgamat jyeṣṭhaśuklatṛtīyāyāṃ vāmadevasya sambhavaḥ paurṇamāsyāṃ tu tasyaiva kaurmaḥ pravavṛte nṛpa kṛṣṇapakṣe tṛtīyāyāmāgneyaḥ samajāyata pitṛkalpastvamāvāsyāṃ tasyaivāśritya paprathe śucau śuklacaturthyāṃ tu kalpo rāthantaro bhavat tasyāṃ tasyaiva kṛṣṇāyāṃ somakalpaḥ samāpatat śrāvaṇe śuklapañcamyāṃ rauravaḥ samavartata tasyaiva kṛṣṇapañcamyāṃ mānavaḥ samapadyata ṣaṣṭhīṃ prauṣṭhapade śukle prāpya prāṇābhidho bhavat sitetarāyāṃ ṣaṣṭhyāṃ tu tasyāsītpuṣkarāhvayaḥ bṛhatkalpastu saptamyāṃ nabhasaḥ pratyapadyata ṣaṣṭhyāṃ prauṣṭhapade ṣṭamyāṃ śuklāyāmāśvinasya tu kṛṣṇāyāmapi vaikuṇṭhaḥ praviveśa viśāṃpate kārttikasya sitāṣṭasyāṃ kalpaḥ kandarpasaṃjñakaḥ asitāyāṃ punaryajñe lakṣmīkalpasya kalpanā mārgaśuklanavamyāṃ ca kalpaḥ sadyo nvapadyata asitāyāṃ ca sāvitrīkalpaḥ prārambhamabhyagāt puṣye daśamyāṃ śuklāyāmīśānaḥ prādurāsa ha asitāyāmaghorasya kalpasyopakramo bhavat ekādaśyāṃ tu śuklāyāṃ māghe vyānaḥ prajagmivān tasyāmeva tamisrāyāṃ varāhaḥ prāpa bhūpate sārasvatastu dvādaśyāṃ śuklāyāṃ phālgunasya tu kṛṣṇāyāmapi vairājo virarāja mahāmate iti triṃśadamī kalpāstithayaḥ parameṣṭhinaḥ ārambhatithayasteṣāmuktāḥ puṇyatamā mayā tāsu śrāddhe kṛte puṇyamākalpasthāyi kalpate matsyapurāṇe tu anyāstithayaḥ kalpāditvenoktāḥ yathābrahmaṇo hi dinādiryaḥ kalpasyādiḥ prakīrttitaḥ vaiśākhasya tṛtīyāyāṃ kṛṣṇāyāṃ phālgunasya ca pañcamī caitramāsasya tasyaivāntyā tathāparā śuklā trayodaśī māghe kārttikasya tu saptamau navamī mārgaśīrṣasya spataivaitāḥ smarāmyaham kalpānāmādayo hyetā dattasyākṣayakārakāḥ tasyaivāntyeti tasya caitrasya antyā amāvāsyetyarthaḥ vaiśākhaphālgunayoḥ kṛṣṇatṛtīyā caitrapañcamī tadamāvāsyeti catasraḥ kṛṣṇāḥ māghatrayodaśīkārttikadaśamīmārgaśīrṣanavamīti tisraḥ śuklāḥ evaṃ sapta saptaiva smarāmītyukternānyasmṛtakalpādiparisaṅkhayā prāśastyadyotanārtho vā evaśabdaḥ iti kalpādayaḥ atha vyatīpātaḥ vārāhapurāṇedarśe śataguṇaṃ dānaṃ tacchataghnaṃ dinakṣaye śataghnaṃ tattu saṅkāntyāṃ śataghnaṃ viṣuve tataḥ yugādau tacchataguṇamayane tacchatāhatam somagrahe tacchataghnaṃ tacchatagnaṃ ravigrahe asaṅkhyeyaṃ vyatīpāte dānaṃ vedavido viduḥ ghnaṃ  guṇitam viṣkumbhādiyogeṣu saptadaśo yogo vyatīpāta iti asya ghaṭikāsu viśeṣo jyotiḥśāstreviṃśatirdviyutotpattau bhramaṇe caikaviṃśatiḥ tapane daśanāḍyastu patane saptanāḍikāḥ utpattyādayo bhāgāḥ dviyutā viṃśatiḥ dvāviṃśatirityarthaḥ tatra phalaṃ narasiṃhapurāṇephalaṃ lakṣaghnamutpattau bhramaṇe koṭirucyate tapane daśakoṭyastu patane dattamakṣayam hemādrī yājñavavalkyaḥutpattau lakṣaguṇaṃ koṭiguṇaṃ bhramaṇanāḍikāyāṃ tu arvudaguṇitaṃ patane japadānādyakṣayaṃ patite vṛddhamanunā anyathoktamśravaṇāsvidhaniṣṭhārdrā nāgadaivatamastake yadyamā ravivāreṇa vyatīpātaḥ sa ucyate nāgadaivatam  aśleṣā mastakam  ādicaraṇaḥ etannakṣatrānyatamanakṣatraprathamacaraṇayuktā amāvāsyā ravivāravatī vyatīpāta iti kecittu mastakaṃ mṛgaśira ityāhuḥ sūryācandramasoḥ krāntisāmyaṃ jyotiḥśāstragamyaṃ vyatīpāta iti kalpataruḥ bhṛguḥkrāntisāmyasamayaḥ samīritaḥ sūryaparvasadṛśo munīśvaraiḥ tatra dattahutajāpapūjanaṃ koṭikoṭiguṇamāha bhārgavaḥ iti hemādrau smatyantarepañcānanasthau gurubhūmiputrau meṣe raviḥ syādyadi śuklapakṣe pāśābhidhānā karabheṇa yuktā tithirvyatīpāta itīha yogaḥ asmin hi gobhūmihiraṇyavāsasāṃ dānena sarvaṃ ca vihāya pāpam suratvamindratvamanāmayatvaṃ martyādhipatvaṃ labhate manuṣyaḥ pañcānanasthau  siṃhasthau pāśābhidhānā  dvādaśīti hemādriḥ karabheṇa  hasteneti atha vaidhṛtiḥ viṣṇuḥvaidhutau ca vyatīpāte dattamakṣayakṛdbhavet bhāradvājo pivyatīpāte vaidhṛtau ca dattasyānto na vidyate vaidhṛtiśca vyatīpātavatkrāntisāmyamiti kecit yogaviśeṣa ityanye iti vaidhūtiḥ athāvamadinam tatra śrāddhakālaṃ prakramya vaśiṣṭaḥekasminsāvasāne hni tithīnāṃ tritayaṃ yadā tadā dinakṣayaḥ proktastatra sāhasrikaṃ phalam atha navānnaśraddhakālaḥ viṣṇudharmottarevrīhipāke ca kartavyaṃ yavapāke tathaivaca na tau vāhyau mahārājavinā śrāddhaṃ kathaṃcana  vāhyau yāpyāvityarthaḥ vrīhiḥ  śaratpavkadhānyaṃ ṣaṣṭikādi ata evavrīhayaḥ śālayo mudgā godhūmāḥ sarṣapāstilāḥ yavāścauṣadhayaḥ sapta vipado ghnanti dhāvitāḥ iti pariśiṣṭe haimantikadhānyādibhyastasya pṛthagupādānaṃ kṛtam idaṃ ca śuklapakṣe kāryam tathā cabrahmapurāṇeśuklapakṣe navaṃ dhānyaṃ pakvaṃ jñātvā suśobhanam gacchet kṣetrīvidhānena gītavādyapuraḥsaram ityukramyatena daivān pitṝṃścaiva tarpayedarcayettathā kṛṣṇāpakṣaniṣedhaḥ kāmadhenaukṛṣṇapakṣe navānnaṃ tu na kuryānmānavo yataḥ pitarastaṃ na gṛhṇanti dātā ca narakaṃ vrajet jyotiṣenandāyāṃ bhārgavadine trayodaśyāṃ trijanmani navaśrāddhaṃ na kurvīta putradāradhanakṣayāt trijanmani  janmatithau janmanakṣatre janmacandre veti kāmarūpīye apare tu trijanmani prathamadaśamaikonaviṃśatinakṣatreṣu tathā dīpikāyāmapitrayodaśīṃ janmadinaṃ ca nandāṃ janmarkṣatārāṃ sitavāsaraṃ ca tyaktvā harījyendukarāntyamaitradhruveṣu ca śrāddhavidhānamiṣṭam hariḥ  śravaṇaḥ ijyaḥ  puṣyaḥ indurmṛgaśirāḥ karo  hastaḥ antyo  revatī maitramanurādhā dhruvamuttarātrayarohiṇyaḥ grāhyatithinakṣatrāṇyapi jyautiṣa evahastasvātipunarvasū mṛgaśiraḥpuṣyānurādhā tathāmūlāyāṃ śravaṇe ca revatidhane citrānale vāruṇe brāhme śakraviśākhayośca turage saumyendujīvādikecandre śobhanatārake ca śubhadaṃ śrāddhaṃ navānne kṛtam asya ca gauṇakāla uktaḥ smṛtauśyāmākairvrīhibhiścaiva yavaiścānyonyakālataḥ prāgyaṣṭuṃ yujyate vaśyaṃ na hyatrāgrayaṇātyayaḥ śyāmākairityetadvānaprasthaparamgṛhamedhī hi yavābhyāṃ śaradvasantayoryajeta śyāmākairvanī varṣāsuiti śruteriti kāmarūpīye iti navānnakālaḥ atha navodakādiśrāddhakālaḥ navodake navānne ca gṛhapracchādane tathā pitaraḥ spṛhantyannamaṣṭakāsu maghāsu ca tasmāddadyātsadodyukto vidvatsu brāhmaṇeṣu ca navodake  varṣopakrame ārdrāstharavāviti yāvat gṛhapracchādane  navagṛha karaṇe iti navodakanavagṛhakaraṇaśrāddhakālaḥ atha kṣayāhakālanirṇayaḥ tatra brahmapurāṇepratisaṃvatsaraṃ kāryaṃ mātāpitrormṛtāhani pitṛvyasyāpyaputrasya bhrāturjyeṣṭhasya caiva hi atra mātrādisampradānakaśrāddhakavidhau pratisambandhiputrāderarthātkarttṛtvalābho dhyavaseyaḥ bhrāturityatrāpi madyapaṭhitatvādaputrasyeti padaṃ sambadhyate jyeṣṭhasyetyanenāputrasyāpi kaniṣṭhasya bhrāturnāvaśyakaṃ śrāddhamiti gamyate na punaḥ sarvathā niṣedhaḥ na putrasya pitā kuryānnānujasya tathāgrajaḥ api snehena kuryātāṃ sapiṇḍīkaraṇaṃ vinā iti hemādridhṛtavacanaikavākyatvāt atra mṛtāhaśabdena maraṇādhikaraṇakatithisajātīyā tithirvivakṣitā saṃvatsarāntatithau mṛtisambandhābhāvāt sajātīyatvaṃ ca titherna pratipadāditvamātreṇa kintu tanmāsapakṣasajātīyamāsapakṣagatatvena ca māsapakṣatithispṛṣṭe yo yasmin mriyate hani pratyakṣaṃ tu tathābhūtaṃ kṣayāhaṃ tasya taṃ viduḥ iti vyāsavacanāt atra ca ahaḥpadam ahorātraparam atra camṛte hani pituryastu na kuryāt śrāddhamādarāt mātuśca khagaśārdūlavatsarānte mṛtāhani iti bhaviṣyapurāṇe vatsarāntagrahaṇānna maraṇāghikaraṇakatitheḥ śrāddhādhikaraṇatvaṃ kintu vatsarāntatithisajātīyatvanirūpakatvameva tena yatkena ciducyate pratisaṃvatsaramityaviśeṣaśravaṇādvarṣe bhavaṃ vārṣikamitivyutpannasamākhyābalāccamaraṇādhikaraṇakatitherapi śrāddhādhikaraṇātvam ataśca sāṃvatsarikaṃ maraṇādhikaraṇatithāvapi prāptam ādyamekādaśe haniitivacanādekādaśāhe kartavyamititannirastaṃ veditavyam uktavākye vatsarāntagrahaṇena maraṇatithau śrāddhaprāpterabhāvāt ādyamekādaśe haniitivacanaṃ tu māsikaviṣayam tasya himṛte hani tu kartavyaṃ pratimāsaṃ tu vatsaram itivacanāttattanmāsādyabhūtāyāṃ mṛtatithāveva kartavyatvāt sarvādyamaraṇādhikaraṇakatithāvapi prāptasya yuktamādyemekādaśe haniityanenotkarṣavidhānam ata eva tatraiva māse bhavaṃ māsikamityeva samākhyāvyutpattiḥ sāṃvatsarike tu uktavākye vatsarāntagrahamādvarṣānte bhavaṃ vārṣikamityeva samākhyāvyutpattiḥ atra cavatsarānte mṛtāhaniityatra savatsarānte jāte mṛtāhanītyartho bodhyaḥ tathāhi atra hi na saṃvatsarasya grahaṇaṃ tithivṛddhihra sābhyāṃ mṛtāhakālatvānupapatteḥ kintu cāndratya ata evaābdike pitṛkārye ca māsaścāndramasaḥ smṛtaḥ itivyāsavacanam ataśca cāndrasaṃvatsarasya pūrvatithyantatvena dvitayivatsarādyabhūtāyā mṛtatitheḥpūrvavatsarāntatvābhāvānna vatsarānte mṛtāhanītisāmānādhikaraṇyaṃ kintu vatsarāntejāte mṛtāhanītyeva vacanārthaḥ tena dvitīyavatsarādyamṛtatithau śrāddhaṃ kāryam iti dākṣiṇātyasammato rthaḥ śūlapāṇistu māse bhavaṃ varṣe bhavamityeva samākhyāvyutpattiḥ na caivaṃ sarvādyamṛtatithau māsikasāṃvatsarikādikaraṇāpattiḥ mṛtatithermṛtatithiṃ yāvaccāndrasya māsasaṃvatsarādervivakṣitatvāt mṛtatitheriti cāvadhau pañcamī darśāddarśaścāndra itivat ataśca antyamṛtatithereva pūrvamāsavarṣaśabdārthatvaṃ nottaramāsavarṣaśabdārthatvaṃ pūrvamṛtatitheḥ tena prathamavarṣāntargatāsudvitīyādimṛtitithiṣu prathamādimāsikāni prathamasaṃvatsarānte ca prathamavārṣikamādyamekādaśohaniiti tu māsikādbhinnameva sarvaikodiṣṭaprakṛtibhūtaṃ śrāddhaṃ vidhatte na punarādyamāsikasyotkarṣamityāha dhanañjapaśupatihalāyudhabhānūpāghyāyajīmūtavāhanadhavaleśvarādayastuyasminrāśigate bhānau vipattiṃ yānti mānavāḥ teṣāṃ tatraiva deyā syātpiṇḍadānodakakriyā itivacanātsāṃvatsarikasya sauramāsena kartavyatā na cedaṃ malamāsamṛtābdikaparaṃ saṅkoce mānābhāvāt na ca hrāsavaśāttithilope śrāddhalopāpattiḥ śrāddhavighne samutpanne tithilope ca vā punaḥ ekādaśyāṃ prakarvīta kṛṣṇapakṣe viśeṣataḥ itivacanenaikādaśyāṃ tatsambhavāt cāndramāsapratipādake vacane ābdikagrahaṇaṃ tat pratyabdakriyamāṇadurgotsarvādiparamityāhuḥ atra cayāṃ tithiṃ samanuprāpya udayaṃ yāti bhāskaraḥ sā tithiḥ sakalā jñeyā dānādhyanakarmasu yāṃ tithi samanuprāpya astaṃ yāti divākaraḥ sā tithiḥ sakalā jñeyā dānādhyayanakarmasu itidevalādivacanādyathā karmakāleṣvavidyamānāyā api titheḥ sampūr ṇatvakalpanayāgrahaṇaṃ na tathā naraṇādhikaraṇāhorātre trimuhūrtādirūpeṇa udayāstamayavarttinyāstithermaraṇasambandhitayā grahaṇam kintupāraṇe maraṇe nṝṇāṃ tithistātkālikī smṛtā itivaśiṣṭhavacanena maraṇakālikyā eveti atha kṣayāhādyajñāne sāṃvatsarikakālanirṇayaḥ tatra yasya maraṇatithirmaraṇapakṣaśca na jñāyate tanmāsastu jñāyate tasya sāṃvatsarikaṃ tanmāsagatāmāvāsyāyāṃ kartavyam tathācabṛhaspatiḥna jñāyate mṛtāhaścetpramīte proṣite sati māsaścetprativijñātastaddarśe syānmṛtāhani mṛtāhani yadvihitaṃ taditiśeṣaḥ  atra ca yadyapi mṛtāhasyaivājñānamuktaṃ tathāpi pakṣajñāne vakṣyamāṇarītyā tattyāgasyānunitatvāt śuklapakṣagataikādaśyāmeva sāṃvatsarikaśrāddhaprāpteḥ  pakṣājñāne pyetasya nirṇāyakatvādatra mṛtāhagrahaṇaṃ pakṣasyāpyupalakṣaṇārtham proṣita iti mṛtati thyajñānakāraṇopalakṣaṇam ata evabhaviṣyapurāṇepravāsamantareṇāpi syātāṃ tau vismṛtau yadā ityādi atra ca sāmānyavacanātpitṛvyādīnāmapi mṛtāhādyajñāne ayameva nirṇaya ucitatvāt evañcana jānāti dinaṃ yastu māsaṃ vātha narādhipa mṛtayostu mahāprājñapitrostu sa kathaṃ naraḥ iti bhaviṣyapurāṇīyapraśnavākye pitṛpadamupalakṣaṇārthaṃ draṣṭavyam kālāntaramāhamarīciḥśrāddhavighne samutpanne avijñāte mṛtāhani ekādaśyāṃ tu kartavyaṃ kṛṣṇapakṣe viśeṣataḥ atra viśeṣata itiśravaṇāt śuklaikādaśyāmapi śrāddhaṃ bhavatīti gacchuklapakṣaikādaśyā eva mukhyatvam yadi tu sa na jñāyate tadā kṛṣṇapakṣasya pitrye praśastatvena viśeṣata ityuktyā ca kṛṣṇaikādaśyeva mukhyaḥ kālaḥ tadabhāve tu śuklaikādaśyāḥ kālatvamiti vivekaḥ hemādrādisakaladākṣiṇātyamaithilasvaraso pyevam smārttabhaṭṭastu prāgudāhṛtabṛhaspativacanoktāmāvātyāpekṣayā kṛṣṇaikādaśyā mukhyatvamabhipretya viśeṣata ityuktam na caivaṃśrāddhavighne viśeṣataityasyānupapattistatrāmāvāsyāyā avihi tatvāt iti vācyam śrāddhavighne samutpanne tvantarā mṛtasūtake amāvāsyāṃ prakurvīta śuddhe caike manīṣiṇaḥ itivyāsavacanena tatrāmāvāsyāyā vihitatvādityāha yadā tu maraṇamāso na jñāyate dinaṃ tu jñāyate tadābhaviṣyapurāṇedinameva tu jānāti māsaṃ naiva tu yo naraḥ mārgaśīrṣe tha vā bhādre māghe vātha samācaret bṛhaspatismṛtāvapitadā hyāṣāḍhake māsi māghe vā taddinaṃ bhavet atrāpi śuklapakṣajñāne tadgatā tattithirgrāhyā no cetkṛṣṇapakṣagataiva tasya pitrye tipraśastatvāt  yadā tu trayāṇāmapi maraṇasambandhimāsapakṣatithīnāmajñānaṃ tadā yadi prasthānottarameva jīvanavārttā na jñātā tatra prasthānatithyādisajātīyamāsatithipakṣā  grāhyāḥ  yathāhabṛhaspatiḥdinamāsau na vijñātau maraṇasya yadā punaḥ prasthānadinamāsau tu grāhyau pūrvoktayā diśā dinamāsagrahaṇaṃ pakṣasyāpyupalakṣaṇaṃ pūrvavat pūrvoktayetyasyāyamarthaḥ māsamātrājñāne bhādrapadādigatatatpakṣatithyoḥpakṣamātrājñāne tanmāsīyakṛṣṇapakṣagatatattithautithimātrājñāne tanmāsīyaśuklaikādaśyāṃmāsapakṣayorajñāne bhādrapadādimāsīyakṛṣṇapakṣagatatithaupakṣatithyorajñānetanmāsīyakṛṣṇaikādaśyādaumāsatithyorajñāne tu bhādrādimāsīyaśuklaikādaśyāmiti yadā tu trayāṇāmapi prasthānatithyādisamānajātīyānāṃ māsapakṣatithīnāmajñānaṃ yasyaca prasthānottaraṃ bahukālaṃ jīvanavārttā śrutā paścācca maraṇaniścayaśravaṇaṃ tasyākṛtapretakāryasyaśravaṇatithyādisajātīyamāsapakṣatithayo grāhyāḥ tathā cabhaviṣyottaremṛtavārttāśrutergrāhyau tau pūrvoktakrameṇa tu pūrvoktakrameṇa tvityasyāyamarthaḥ ekadvyajñānakṛto yo nirṇayaḥ pūrvamuktaḥ so trāpi draṣṭavya iti atra ca yaddine maraṇaniścayaśravaṇaṃ taddine pi kṛtapretakāryasya ābdikakaraṇaṃveditavyam akṛtapretakāryasya tu maraṇaniścayaśravaṇottaraṃ pratikṛtidāhādipūrvakamaurdhvadaihikaṃnirvartya dvitīyasaṃvatsare śravaṇatithau kāryamitivivekaḥ yadā tu trayāṇāmapi śravaṇatithyādisajātīyamāsatithipakṣāṇāmajñānam atha vā pretakāryakaraṇaniścayastasyābdikaviṣayeprabhāsakhaṇḍammṛtasyāharna jānāti māsaṃ vāpi kathaṃcana tena kāryamaṃmāyāṃ tu śrāddhaṃ māghe tha mārgake vāśabdaḥ pakṣasyāpyanugrahārthaḥ ata eva cāmāvāsyāgrahaṇamupapadyate anyathā tumāsapakṣatithispṛṣṭe yo yasmin mriyate hani pratyavdaṃ tu tathābhūtaṃ kṣayāhaṃ tasya taṃ viduḥ  iti vyāsavacanena pakṣasyāpi mṛtāhopapādakatvena pakṣajñāne tattyāgasya kartumaśakyatvāt bhādrādimāsīyaśuklaikādaśyāmeva prāpteramāgrahaṇānupapattiḥ ayaṃ ca tritayājñāne pūrvakālāntaravidhirgauravāt kintu anyatarājñāne pi vihitasya amāvāsyādikālasyārthādeva ubhayājñāne pi prāpteranuvādamātram  anuvādakatvādeva ca mukhyakṛṣṇaikādaśīrūpagauṇaśuklaikādaśīrūpakālāntaropalakṣakatvamamāśabdasya māghādipadasya ca bādrādyupalakṣakatvaṃ na  doṣāya  ata eva smārttena svamatānusāreṇa eta dvacanavyākhyānāvasare kṛṣṇaikādaśyabhāve evāmāvasyā grāhyetyuktam athaṃ ca neti maraṇapravāsamaraṇaśravaṇādinā kenāpi cihnenetyarthaḥ evaṃ ca maraṇasambandhimāsajñāne ca maraṇamāsīyapravāsatithirgrāhyetyādyapi sūcitaṃ bhavati  atra ca maraṇasambandhitithyādyajñāne prasthānasambandhino maraṇaśravaṇasambandhinaśca tithyāderjñāne prasthānasambandhitithyādikameva grāhyam prāgudāhṛtabṛhaspativacane maraṇasambandhitithyādyajñāne prasthānasambandhitityādīnāmeva grāhyatvāvagamāt prasthānasya śravaṇāpekṣayā prāthamyācceti bahavaḥ vastutastu śravaṇadine maraṇasya paramparayā mṛtāhasambandhāvagateḥ mukyatayāvagatasyasāvatsarikatithisajātīyatiṣyavacchedakatvarūpasya sambandhaviśeṣasya bādhe pi arthādavagatasyasambandhasāmānyasya sati sambhave ānubandhyāgnīṣomayoḥ sādyaske prakṛtidṛṣṭapaurvāparyamātrasyevatyāgāyogāt maraṇasambandhitithyādyajñāne śravaṇasanbandhitithyādikameva grāhyam na ca bṛhaspativacanavirodhaḥ maraṇasyeti ṣaṣṭhyāḥ sambandhamātravācitvena śravaṇadvārakatve pi na kadācit kṣātiḥsaptadaśāratnirvājapeyasyaitivat a  pā  adhi  tasmāt maraṇasambandhitithyādyajñāne śravaṇasambandhitithyādigrahaṇaṃ tadajñāne ca prasthānasambandhitithyādigrahaṇaṃtasyāpyajñāne prabhāsakhaṇḍoktakālagrahaṇamiti vivekaḥ yattvatra vācaspatinā māsasyājñānena kāryaṃ mūlābhāvādityuktaṃtat kālārdaśehamādrismārttabhaṭṭācāryādidhṛtapūrvoktabṛhaspatyādivacanairmāsājñāne bhādrādimāsānāṃ vihitatvādupekṣyam yasya tu ajñātadeśagatasya jīvanamaraṇānyatarānirdhāraṇātpañcadaśavarṣāṇi pratīkṣyapaścātpratikṛtidāhādyaurdhvadehikaṃ kriyate tasya dāhasambandhitithyādisajāṃtīyāmāsapakṣatithathayo grāhyāḥ tathā cajātukarṇyaḥpitari proṣite yasya na vārttā naiva cāgatiḥ ūrdhvaṃ pañcadaśādbarṣātkṛtvā tu pratirūpakam kuryāttasya ca saṃskāraṃ yathoktavidhinā tathā tadānīmiva sarvāṇi śeṣakāryāṇi sañcaret tadānīmiva  tadānīṃ mṛtasyeva śeṣakāryāṇi  māsikābdikādīni yattuyasya na śrūyate vārttā yāvaddvādaśavatsaram kuśaputrakadāhena tasya syādavadhāraṇam iti bṛhaspativacanamproṣitasya yadā kālo gataśceddvādaśādvikaḥ prāpte trayodaśe varṣe pretakāryāṇi kārayet jīvan yadi sa āgacchet ghṛtakumbhe niyojayet uddhṛtya snāpayitvā tu jātakarmādi kārayet dvādaśāhaṃ vratacaryā trirātramathavāsya tu snātvodvaheta tāṃ bhāryāmanyāṃ vā tadabhāvataḥ agnīnādhāya vidhivadvrātyastomena vā yajet athaindrāgnena paśunā giriṃ gatvātha tatra tu iṣṭīmāyuṣmatīṃ kuryādīpsitāṃśca kratūṃstataḥ itivṛddhamanuvacanaṃ ca dvādaśavarṣapratīkṣāvidhāyakaṃ tat pitratiriktaparam prāgudāhṛtajātūkarṇyāvākye pitarītiviśeṣopādānāt kecittu pañcāśardvaṣanyūnavayaskasya pañcadaśavarṣapratīkṣā tadadhikavayaskasya dvādaśeti vyavasthāmāhuḥ tanna vākyānārūḍhatayāsyā nirmūlatvāt jīvannityādi tu pitaryapi bhavatyeva vratacaryā brahmacaryarūpā iti mṛtāhājñāne sāṃvatsarikakālanirṇayaḥ atha śrāddhavighne nirṇayaḥ tatrāśaucena tāvatkṣayāhaśrāddhapratibandhe āśaucāntyadinottaradine tatkartavyam tathā caṛṣyaśṛṅgaḥdeye pitṝṇāṃ śrāddhe tu āśaucaṃ jāyate yadi tadāśauce vyatīte tu teṣāṃ śrāddhaṃ vidhīyate śucībhūtena dātavyaṃ yā tithiḥ pratipadyate sā tithistasya kartavyā na tvanyā vai kadācana iti deya itiviśeṣaṇaṃ mṛtāhātiriktaśrāddhavyāvṛttyartham teṣāmāśauce śaṅkhavacanenādeyatvāvagamāt yathādānaṃ pratigraho homaḥ svādhyāyaḥ pitṛkarma ca pretapiṇḍakriyāvarjamāśauce vinivartate iti nanu pitṛkarmatvāviśeṣānmṛtāhaśrāddhasyāpi paryudastatvenādeyatvātkathaṃ mṛtāhaśrāddhavyatiriktaśrāddhasyaivādeyatvam atra kecidāhuḥ pretapiṇḍakriyāpadasya pretaikoddiṣṭaparatvātpretaikoddiṣṭasyāśaiṃce deyatvasiddho tadvikāre sāṃvatsarikaikoddiṣṭe pi atideśenadeyatve prāpte ṛṣyaṅgavacanenāśaucāntakālavidhiriti tanna  sāgnikaurasakarttṛkasya pārvaṇavidhinā kriyamāṇasya pratyābdikaśrāddhasyaikoddiṣṭadharmānatideśāddeyatvāprasakterāśaucāntakartavyatā na syāt na ceṣṭāpattiḥ śiṣṭācāravirodhāpatteḥ  kiñca śaṅkhavacanātpretaikoddiṣṭavyatiriktapitṛkarmaṇo deyatve siddhe sāṃvatsarikaikoddiṣṭasyāpi upadeśenādeyatvaprāpternātideśāvagatadeyatvaprasaktiḥ vastutastu pretapiṇḍakriyāpadaṃ na pretaikoddiṣṭaparaṃ tatparatve lakṣaṇāpatteḥ kintu piṇḍadānamātraparam ataśca pretaikoddiṣṭasyāpi āśauce adeyatvānnātideśena sāṃvatsarikaikoddiṣṭe deyatvaprasaktirasti tasmānnedṛkvyākhyānaṃ yuktam anye tu na deya itiviśeṣaṇena pārvaṇādīnāmāśaucānte akattevyatā kintu kāmadhenaumṛtāhaprakaraṇa evaitasya ṛṣyaśṛṅgavacanasya likhitatvādākare pi mṛtāhaprakaraṇaevaitadityunnīyate ataśca prakaraṇānmṛtāhakartavyaśrāddhasyaivāśaucāntakartavyatānena vidhīyate na pārvaṇādīnāmityāhuḥ tanna deyapadasyānarthakyāpatteḥ kāmadhenulikhanamātreṇākare mṛtāhaprakaraṇasthatvakalpanasyānyāyyatvācca tasmāddeya itiviśeṣaṇavaśādeva pārvaṇādivyāvṛttiḥ katham teṣāṃ tāvadadeyatvaṃ śaṅkhavacanātspaṣṭameva mṛtāhaśrāddhasya deyatvaṃ tuśrāddhavighne samutpanne mṛtāhe vidite tathā ekādaśyāṃ prakurvīta kṛṣṇapakṣe viśeṣataḥ itilaghuhārītavacanena atra hi mṛtāhapadaṃ śrāddhavighne ityasyāpi viśeṣaṇaṃ madhyagatatvena viśeṣāgrahaṇātsākāṅkṣatvācca atha vā yadyapi mṛtāhapadamavijñāt ityanenaiva sambadhyate tathāpi upasthitatvāttatratya eva vighno bodhyaḥ ataśca vighnamātre mṛtāhaśrāddhasya deyatvāvagamādāśaucavighne pi deyatvaprasaktiḥ na caikādaśyādikālapuraskāreṇātra deyatvāvagamānna ṛṣyaśṛṅgavacanenāśau cāntakālavidhisambhava itivācyam asya satyapi deyatāviśeṣaparatve ārthikasya deyatāsāmānyasyopajīvanenātra kālāntaravidhiḥ sambhavatyeva  yathā satyapi āgneyyāḥ stotrādiviśeṣasambandhe rthasiddhaṃ kratusāmānyasambandhaṃ lāghavādupajīvyaāgneyyāgnīdhramupatiṣṭhateityatrāgnidhropasthānāṅgatvena  vidhiḥ   evaṃ ca atratyasya ekādaśyādikālasyana tvanyā vai kadācanaiti ṛṣyaśṛṅgavacanena niṣedhānmṛtāhapratyāsannamukhyāśaucānantaradināpekṣayā gauṇatvam niṣedhārthamupajīvyasya tasya sarvathā pratiṣeddhumaśakyatvena pratiṣedhasya sambhavadviṣayatvāt  ata eva smṛticandrikākālādarśahemādripramukhairlaghuhārītavacanamāśaucavighne pi vyākhyāyāśaucāntakālāpekṣayā ekādaśyādikālasya gauṇatvamuktam  etena yatkenaciduktamāśaucavighne āśaucāntatithau deyaṃ na kṛṣṇaikādaśī pratīkṣaṇīyā tasyāna tvanyā vai kadācanaityanena pratiṣedhāt vignāntaraviṣayatvamiti yacca gauḍaikadeśinoktamśrāddhavighne samutpanne tvantarā mṛtasūtake ekādaśyāṃ na karttvayaṃ darśe vāpi vicakṣaṇaiḥ itibahunibandhadhṛtavacanādāśaucānta eva kāryamititadapyapāstaṃ voditabyam udāhṛtavacanaṃ tu sambhavadviṣayaṃ vyākhyeyam anyathāprāpte pratyābdike śrāddhe tvantarā mūtasūtake āśaucānantaraṃ kuryāttanmāsendukṣaye pi vā itikālādarśadhṛtagobhilavacanasya nirviṣayatvāpatteḥ tasmādāśaucena śrāddhapratibandhe āśaucānte kāryam tatra pramādādinā śrāddhāsambhave amāvāsyāyāṃtasyāḥ prāgudāhṛtakālādarśaṃdhṛtagobhilavacanenāśaucapuraskāreṇa vihitatvāt tatrāpyasambhave kṛṣṇekādaśyāṃ laghuhārītavacane vighnasāmānye tasyā vihitatvāt tatrāpyasambhave śuklaikādaśyāṃ tasyā api viśeṣata i tyuttyānukalpatvena sūcitatvāt  yattvatra vācaspatinā laghuhārītavacanasya āśaucātiriktamṛtāhapratibandhaviṣayatvamuktaṃ tatna tvanyā vai kadācanaityaprāptakālapratiṣedhānupapatterayuktam śūlapāṇirapyevam iyaṃ cāśaucavighne tadantakartavyatā puraṣaprayatnānapaneyāśaucavighne na tu puruṣaprayatnāpaneye tasya śrāddhāharvihitaśaucādevāpagamāt tathā ca kṣatāśaucasyāpi puruṣaprayatnānapaneyatvāt kṣatāśaucena vighne tadanta eva kāryamititi kecit anyetu kṣatāśaucasya āśaucatve pramāṇābhāvāt āśaucitve pi vāśrāddhavighne samutpanne tvantarā mṛtasūtake itipūrvodāhṛtavacanena jananamaraṇāśauca eva tadantakartavyatāvidhānāt na kṣatāśauce tadante kāryaṃ kintu ekādaśyādāvevetyāhuḥ  evañca yanmate tadantakartavyatā tanmate pūrvadinakartavyaniyamasyāpi uttaredyurevānuṣṭhānaṃ pūrvadine nirvraṇībhāvasaṃśayena pradhānakartavyatvāniścayāt na cottaredyurapi pūrvāhṇarūpakālābhāvādananuṣṭhānamiti vācyam aṅgānurodhena pradhānalopasyānyāyyatvāt na vākāle kṛtamakṛtamiti vācyam gauṇakālasya vidyamānatvāt anyathā aśatkyā sadyaskālāyāmamāvāsyāyāṃ pūrvadinasādhyānvādhānādilopāpatteḥ evañca yadbācaspatinoktaṃ vraṇāśaucasthale pūrvadinakṛtyamanaṅgemeva nirvraṇībhāvasaṃśayenapūrvadine pradhānakartavyatvāniścayāduttaradine ca tanniścaye pūrvāhṇarūpakālābhāvātsphyāśleṣejyāyāmāvāhanasyeva bādha ititannirastam gauṇakālasattvenāṅgalopasyānyāyyatvāt yadapi ca dṛṣṭāntakathanaṃ tadapi daśame āvāhanasya nimittānantaraṃ kartavyatvābhidhānāt ākarājñānamūlam evañca jananamaraṇāśaucāntyadinottaradine śrāddhakaraṇe taddina eva pūrvadinakṛtyānuṣṭhānaṃ pūrvadine āśaucasattvena anadhikārāt yāni tu arthaluptāni ekabhaktādīni teṣāṃ lopa eva vācaspatistu pūrvadina eva kāryaṃ tatra śaucasyātantratvāt ekādaśāhaśrāddhavadityāha atra cadeye pitṝṇāṃityatra mṛtāhanirūpyaśrāddhasya tasminnahani āśauce tadantakartavyatā bodhyate ataśca māsikonaṣāṇmāsikatraipakṣikādīnāmapi lābhaḥ tena māsikasāṃvatsarikayorāśaucavighne tadante kartavyatā tadasambhave tu amāvāsyādau āśaucātiriktavighne tu māsikaikoddiṣṭaṃ māsikāntaradine kāryam tathācātriḥtadahaścetpraduṣyeta kena citsūtakādinā sūtakānantaraṃ kuryātpunastadahareva vā iti atra ca prathamasya kālasya sūtakavighnaviṣayatvaṃ ṛṣyaśṛṅgabacanaikavākyatvāt dvitīyasya tu ādiśabdoktasūtakātiriktavighnaviṣayatvam ṛṣyaśṛṅgavacanasya sāmānyavacanatve pi anayoḥ pakṣayorvikalpasya aṣṭadoṣaduṣṭatvādbhinnaviṣayatvaṃ yuktameva na caitasya māsikaikoddiṣṭaviṣayatve mānābhāvaḥ māsikaṃ codakumbhaṃ ca yadyadantaritaṃ bhavet tattaduttarasātantryādanuṣṭheyaṃ pracakṣate itivacanaikavākyatālābhena tathā niścayāt ata eva hemādrau devalavacanamekoddiṣṭe tu samprāpte yadi vighnaḥ grajāyate māse nyasmistiṃthau tasminśrāddhaṃ kuryātprayatnataḥ iti yadyapi cātra nimittakathanabelāyāmekoddiṣṭapadaṃ māsikābdikasādhāraṇaṃ pratīyate tathāpi māse nyasminnitivacanānmāsikaikoddiṣṭaparameva anyathā abde nyasminniti brūyāt idaṃ ca māsikāntaradinarūpakālavidhānaṃ na kṛṣṇaikādaśyādyasambhave tasya māsikapuraskāreṇa viśeṣavihitatvāt ata eva smṛticandrikākāreṇaamāvāsyāyāṃ prakurvītaitivacanaṃ sāṃvatsarikaśrāddhaviṣayamityuktam gauḍanibandhe tu ekādaśyādāvakaraṇe māsikāntaradine kāryamityuktam atra coktavacane ekoddiṣṭagrahaṇādekoddiṣṭarūpeṣveva māsikeṣu dināntarakālavidhānaṃ na pārvaṇarūpeṣu anumāsikeṣviti candrikākāraḥ atra ca patitamāsikaṃ kṛtvā paścāttaddinamāsikaṃ kāryaṃ kḷptakramatyāge pramāṇābhāvāt iti gauḍāḥ tatra eka kālakarttṛkatvena tantrasyaiva yuktatvāt śrāddhakramasya ārthikatvena tadvādhe pyavaiguṇyāt astu vā kramasyāṅgatvaṃ tathāpi anupādeyakālānurodhena tadbādho yukta eva na ca aparāṅṇādeḥ atiśayamātrārthatvāttadbādhe pi na śrāddhakālabādha iti vācyam tādṛśāparāṅṇādyanurodhenāpi tantrasya yuktatvāt anyathā kālabādhābhāve bhinnaprayogavacanaparigṛhītatvāt saṅkāntyamāvāsyādiśrāddhānāmapi bhedena karaṇāpattiḥ tasmāttantrameva yuktam ata evatattaduttarasātantryātitipūrvodāhṛtavacane tantramuktam taccāṅgānāṃ na tu pradhānasyāpi ṣoḍaśasaṅkhyāvyāghātāpattaḥ tasmātpatitamāsikaṃ māsikāntaradine taddinamāsikena saha tantreṇa kāryam ābdikaṃ tu āśaucātirikte pākāsambhavādinā vighne taduttarāmāvāsyādiṣu kāryaṃ na tu āmena vyāpanno pyābdikaṃ naiva kuryādāmena karhicit annenedamamāyāṃ tu kṛṣṇe vā harivāsare iti kārṣṇāṃjinivacanāt vyāpannaḥ  pākāsambhavādinā āmaniṣedhasāhacaryāt vyādhyādinā aśaktena tu putrādidvārā taddina evānnena karaṇīyam anupādeyakālānurodhenopādeyakarttṛpratinidhernyāyyatvāt yattuśrāddhavighne dvijātīnāmāmaśrāddhaṃ prakīrttitam amāvāsyādiniyataṃ māsasaṃvatsarādṛte ekohiṣṭaṃ tu kartavyaṃ pākenaiva sadā svayam abhāve pākapātrāṇāṃ tadahaḥ samupoṣayet iti laghuhārītavacanaṃtanna pratinidhimātrasya niṣedhakaṃ kintu asagotrapratinidhiniṣedhakam tathā ca pretakriyāmadhikṛtya brahmapurāṇena kadācitsagotrāya śrāddhaṃ deyamagautrajaiḥ agotrajaiḥ  dvārabhūtaiḥ na tu sakṛtkarttṛbhiḥ sagotrāyetyananvayāpatteḥ  ataśca pretaśrāddhavikṛtitvātsāṃvatsarike pi asagotrapratinidhiniṣedhāttadaikavākyatayā laghuhārītavacanasthasvayaṃpadamasagotrapratiṣedhakameva śūlapāṇyādinibandhā apyevam kecittu svayaṃ pākenetyanvayamāhuḥ abhāva iti pākapātrābhāvo tra pākasāmagrayabhāvopalakṣakaḥ tadahaḥsamupoṣayetiti mukyakālākaraṇanimittaṃ prāyaścittarūpamupoṣaṇaṃ tadahni kartavyamityarthaḥ śrāddhaṃ punaḥ kṛṣṇaikādaśyādau kāryam anyathā pūrvodāhṛtakārṣṇājinivacanavirodhāpatteḥ upanayanādikālātipāte pi prāyaścittaṃ kṛtvā upanayanādyakaraṇāpatteśca tasmāttadahni upoṣaṇarūpaṃ prāyaścittaṃ kṛtvā kṛṣṇaikādaśyādau punaḥ śrāddhaṃ kāryameva maithilāstu upoṣaṇameva śrāddhasthānīyamāhuḥ tasmādvyādhyādināsambhave putrādidvārā kāryam bhāryārajoyoge tu tadaharevātmādipavkenānnena māsikādi kāryam yattumṛtāhani tu samprāpte yasya bhāryā rajasvalā śrāddhaṃ tadā na kartavyaṃ kartavyaṃ pañcame hani itihemādrimādhavādilikhitaṃ vacanaṃtat yasya mṛtasya śrāddhakartrī bhāryā rajasvaleti vyākhyeyam na tu śrāddhakarturbhāryā rajasvaleti hemādristu gṛhasthasya bhāryayā sahaiva śrāddhe dhikārādrajasvalādaśāyāṃ srayanadhikārāt vyāsajyavṛtterbharttṛgatasyāpyadhikārasya nivṛttatvāttasyāstaddaśāpagama eva śrāddhaṃ kāryam etannyāyamūlakaṃ ca mṛtāhanītivacanam yattupuṣpavatsvapi dāreṣu videśastho pyanagnikaḥ annenaivobdikaṃ kuryāddhemnā vāmena na kvacit iti laugākṣivacanaṃ tadadhikṛtabhāryāntarasadbhāvaviṣayamityāha tanna dampatyoḥ śrāddhe sahādhikāre pramāṇābhāvāt na capāṇigrahaṇāddhi sahatvaṃ sarvakarmasuiti vacanaṃ mūlamitivācyam  etasya yatra śrautasmārttāgnisādhyeṣu karmasu pramāṇāntareṇa ubhayādhikāro vagatastadanuvādakatvena pūrttādiṣviva śrāddhe ubhayādhikāravidhāyakatvābhāvāt na ca śrāddhasyāpi agnisādhyatvādubhayādhikārikatvamiti vācyam agnisādhyatve pi adhikārasya vaktumaśakyatvāt  mṛtapitrādikasya amāvāsyādāvakaraṇapratyavāyaparihārārthe pitṛpitāmahādigatatṛptyuddhārādiphalārthe vā śrāddhe pitṛtvādyanirūpikāyāstasyā mṛtapitṛkatvābhāvena  adhikārāsambhavāt  na cādhānagatātmanepadavirodhaḥ  ātmanepadāddhi agnisvāmigataṃ phalaṃ janayantyagnisādhyāni karmāṇi na asvāmigatamityetāvadavagamyate na tu sarvasvāmigataṃ phalaṃ janayanti  iti  dampatyormadhye ekasya rogādipīḍitasya tatparihārārthamiṣṭau kriyamāṇāyāṃ tadasambhavāt  na ca śrāddhāṅgapākasya madhyamapiṇḍaprāśanasya ca patnīsādhyatvāt patnīśabdasya ca yajñasvāmivacanatvāttasyā adhikārābhāve kathaṃ tatkarttṛkatvopapattiritivācyam uktarītyā adhikārāsambhave patnīśabdasya lakṣaṇayā yajamānabhāryāmātraparatnāt tasmādadhikārasadbhāve pramāṇābhāvāttasyāṃ rajasvalāyāmātmādipavkenānnena tadahareva śrāddhaṃ kāryam iti śrāddhavighne nirṇayaḥ atha pretaśraddhānāṃ kālāḥ tatra tāvat dvividhāni pretaśrāddhāni navāni navamiśrāṇi ca navaśrāddhaṃ daśāhāni navamiśraṃ tu ṣaḍṛtūn iti smṛteḥ tena antardaśāhaṃ kriyamāṇānāṃ śrāddhānāṃ navānītisaṃjñā saṃjñākaraṇaṃ tu cāndrāyaṇaṃ navaśrāddhaṃiti prāyaścittādyupayogārtham tānyanekavidhānyuktāni hemādyudāhṛtanāgarakhaṇḍe bhartṛyajñena trīṇi sañcayanasyārthe tāni vai śṛṇu sāmpratam yatra sthāne bhavenmṛtyustatra śrāddhaṃ tu kārayet ekoddiṣṭaṃ tato mārge viśrāmo yatra kāritaḥ tataḥ sañcayanasthāne tṛtīyaṃ śrāddhamiṣyate paṃñcame saptame tadvadaṣṭame navame tathā daśamaikādaśe caiva navaśrāddhāni tāni vai atra caikādaśāhikasyāpi navamitisaṃjñā uktaṃ cakātyāyanenacaturthe pañcame caiva navamaikādaśe hani yattu vai dīyate jantostannavaśrāddhamucyate aṅgirāḥprathame hni tṛtīye hni pañcame saptame tathā navamaikādaśe caiva ṣaṇnavaśrāddhamucyate navamaṃ caikādaśaṃ cetidvandva iti kālādarśaḥ brahmapurāṇetṛtīye hani kartavyaṃ pretadāhāvanau dvijāḥ sūtakānte gṛhe śrāddhamekoddiṣṭaṃ pracakṣate  itivyāsaḥprathame saptame caiva navamaikādaśe hani yattu vai dīyate jantostannavaśrāddhamucyate iti yadyapyetānyanekavidhāni tathāpi vṛddhavaśiṣṭhoktānyeva prathame hni tṛtīye hni saptame navame tathā ekādaśe pañcame hni navaśrāddhāni ṣaṭ tathā iti sāmprataṃ śiṣṭācāragocarāṇi baudhāyanena tu pañcaivoktāni tatrāpi navamadivasakartavyasya navaśrāddhasya vighnādinā vicchede tadekādaśe hni kartavyamityuktam maraṇādviṣameṣu dineṣu ekaikaṃ navaśrāddhaṃ kuryādānavamāt yatra navamaṃ vicchidyetaikādaśe hni tatkuryāditi kāṇvastu yasya kasyāpi navaśrāddhasyāntarāye uttarasamānatantratākartavyatāmāhanavaśrāddhaṃ māsikaṃ ca yadyantaritaṃ bhavet tattaduttarasātantryādanuṣṭheyaṃ pracakṣate iti śivasvāmī tunavaśrāddhāni pañcāhurāśvalāyanaśākhinaḥ āpastambāḥ ṣaḍityāhurvibhāṣāmaitareyiṇaḥ iti āśvalāyanaśākhināṃ pañcaāpastambānāṃ ṣaḍiti dvayoḥ pakṣayorvyavasthitiḥ aitareyiṇāṃ ca pañca ṣaḍ vetivikalpaṃ ca vakti varṇato pi vyavasthoktābhaviṣyapurāṇenava sapta viśāṃ rājñāṃ navaśrāddhānyanukramāt ādyantayorvarṇayostu ṣaḍityāhurmaharṣayaḥ viśāṃ nava rājñāṃ sapta vipraśūdrayoḥ ṣaḍiti navaśrāddhanimittaṃ tu ekamekādaśe hani iti atriṇā tvekamevoktam hemādrau kālakāṇḍe tuādyaṃ śrāddhamaśuddho pi kuryādekādase hani kartustātkālikī śuddhiraśuddhaḥ punareva saḥ iti śaṅkhavacane yat ādyaṃ tadapi navamiti vyākhyātam kātyāyanagṛhye pi idaṃ nāvamityuktaṃ tadapi svārthe ṇukaraṇānnavameva nāvamiti navaśrāddhānāṃ ca yadyapinavaśrāddhāni kurvanti pretoddeśena yatnataḥ ekoddiṣṭavidhānena nānyathā tu kadācana iti brahmāṇḍapurāṇāt sapiṇḍanapūrvabhāvitvāccaikoddiṣṭarūpatvam tathā pi tatra brāhmaṇā yugmasaṅkhyākāḥ kāryāḥ pretāya ca gṛhadvāri caturthe bhojayet dvijān dvitīye hani kartavyaṃ kṣurakarma ca bāndhavaiḥ caturthe bāndhavaiḥ sarvairasthnāṃ sañcayanaṃ bhavet pūrvān viprānniyuñjīta yugmāṃstu śraddhayā śucīn pañcame navame caiva tathaivaikādaśe hani yugmāṃstu bhojayedviprān navaśrāddhaṃ tu tadviduḥ iti kūrmapurāṇāt śūlapāṇau tuayugmānbhojayedviprāṃstannavaśrāddhamucyate itipāṭhaḥ yattvatra brahmapurāṇādyūktamcaturthe brāhmaṇānāṃ tu pañcame hani bhūbhṛtām navame vaiśyajātīnāṃ śūdrāṇāṃ daśamātparam iti caturthe hani viprebyo deyamanna hi bāndhavaiḥ yadiṣṭaṃ jīvataścāsīttaddadyāttasya yatnataḥ caturthe hanisañcayāhanītyarthaḥ tasya pretasya jīvato yatkiñcidabhīṣṭamāsīttaddadyādityarthaḥ gāvaḥ suvarṇaṃ vittaṃ ca gretamuddiśya śaktitaḥ iti bṛhaspatyuktaṃ ca dharmajātaṃ tat savistaramanyatra jñeyam yadyapi caikādaśe hni navaśrāddhamapivihitam tathāca a  śrā pra ślo mṛte hani tu kartavyaṃ pratimāsaṃ tu vatsaram ityabhidhāyaādyamekādaśe hani iti yājñavalkyenādyamāsikasya mṛtadine prāptasyaikādaśe hani utkarṣābhidhānādādyamāsikaṃ ca tatra prasaktam tathāpi vakṣyamāṇatadvākyaparyālocanayā ekādaśe hani kriyamāṇaṃ mahaikoddiṣṭaṃ tābhyāṃ bhinnameva tathāhiekādaśāhe yacchrāddhaṃ tatsāmānyamudāhṛtam ekādaśabhyo viprebhyo dadyādekādaśe hani itibhaviṣyottare varāhapurāṇe caekādaśāhi karṃttavyaṃ śrāddhaṃ pretāya yatnataḥ śvaḥ kariṣya iti jñātvā brāhmaṇāmantraṇakriyā ityatra ca vidhīyamānaṃ pretoddeśena śrāddhaṃ tābhyāṃ bhinnameva navaśrāddhamāsikayoratrātyantamabuddhisthatvāt  kūrmapurāṇe piekādaśe hni kurvīta pretamuddiśyaityādinā sadharmakasya prakṛtibhūtasyaikādaśāhikasyaikoddiṣṭasyaiva dharmātideśo māsikeṣu  dṛṣṭaḥ  matsyapurāṇe pitatastvekādaśāhe tu dvijānekādaśaiva tu kṣatrādiḥ sūtakānte tu bhojayedayujo dvijān ityādinā sadharmakaṃ vidhāyaanena vidhinā sarvamanumāsaṃ samācaret iti tathaivaikoddiṣṭaṃ prakṛtitvena vidhāyānumāsikādīnā vikṛtitvenābhidhānam bṛhaspatirapiekoddiṣṭavidhānena yadekasya pradīyate āvāhanāgnaukaraṇarahitaṃ daivavarjitam vastrālahkāraśayyādyaṃ pituryadvāhanāyudham gandhamālyaiḥ samabhyarcya śrāddhabhokre tadarpayet bhojanaṃ vānekavidhaṃ kārayet byañjanāni ca yathāśatkyā pradadyācca gobhūhemādikaṃ tathā iti atrāpi navaśrāddhamāsikayoranupasthiterakoddiṣṭameva nānādharmaviśiṣṭaṃ bhinnameva tābhyāmiti kiṃ bhūyasā tatra ca pūrvodāhṛtamatsyapurāṇavacanādekasminneva pretasthāne ekādaśa brāhmaṇā iti mukhyaḥ kalpaḥ satyavrato pyevamāhaprātararutthāya pretabrāhmaṇānekādaśāmantrya aparāhne nānābhakṣyānnarasavinyāsairityādinā  athāśaucavyapagame prātaḥ suprakṣālitapāṇipādaḥ svācāntaḥ evaṃ vidhāneva brāhmaṇān yathāśaktyudahmukhān gandhamālyavastrālaṅkārādibhiḥ pūjitān  bhojayet  iti viṣṇunā yathāśakti ityanenabahavo pyuktāḥ varāhapurāṇe tu ekasyaiva brāhmaṇasya tatra tatra parāmarśādekasyāpi niyojanam yathāgato si divyalokaṃ tvaṃ kṛtāntavihitātpathaḥ manasā vāyubhūtena vipre tvāhaṃ niyojaye pūjayiṣyāmi bhogena evaṃ vipraṃ nimantrayet  itisnāpanābhyañjane dadyādviprāya vidhipūrvakam  itibrāhmaṇaṃ śīghramānayet āgataṃ ca dvijaṃ dṛṣṭvā kartavyā svāgatakriyā iti āvaraṇārthaṃ chatraṃ tadbrāhmaṇāya pradīyate paścādupānahau dadyātpādasparśakare śubhe santaptavālukāṃ bhūmiṃ mahākaṇṭakitā tathā santārayati durgāṇi pretaṃ dadadupānahau iti yadāpi bahubrāhmaṇapakṣastadāpi pretopabhuktavastraśayyādikamekasmā eva guṇavate deyamitarebhyo yathāśakti dakṣiṇāmātramityuktambhaviṣyottareekādaśe hanītyanantarambhojanaṃ tatra caikasmai brāhmaṇāya mahātmane vastrālaṅkāraśayyādyaṃ pituryadvāhanādikam gogṛhāsanadāsāṃstu dadyātsampūjya bhaktitaḥ pradadyāddakṣiṇāṃ teṣāṃ sarveṣāmanurūpataḥ ityādivistāro nyatra jñeyaḥ iha ca bahuṣu vākyeṣu ekādaśāhagrahaṇaṃ na āśaucottaradinopalakṣakam ekādaśe hni yacchrāddhaṃ tatsāmānyamudāhṛtam sarveṣāṃmeva varṇānāṃ sūtakaṃ tu pṛthak pṛthak iti paiṭhīnasivacanātādyaṃ śrāddhamaśuddho pi kuryādekādaśe hani kartustātkālikī śuddhiraśuddhaḥ punareva saḥ iti śaṅkhavacanācca kṣatriyādibirapi vacanādāśauce satyapi maraṇādekādaśāha evādyaśrāddhaṃ kartavyam tathā ekāhatryahāśaucibhirapi sadyaḥśauce pi dātavyaṃ pretasyaikādaśe hani sa eva divasastasya śrāddhaśayyāśanādiṣu iti śahkhavacanādekādaśāha eva śūlapāṇyādayastuathāśaucavyapagameititathākṣatrādiḥ sūtakānte tu bhojayedayujo dvijān  iti vaiṣṇavamātsyavacanataḥ kṣatrādibhirapi svasvāśaucānte ekāhatryahāśaucibhirapi tanmadhye daśāhakṛtyānuṣṭhāne tadanta evaikādaśāhaśrāddhaṃ  naikādaśe hnīti vadanti  tanmatesadyaḥ śauce pidātavyamiti śaṅkhavacanasya kā gatiriti vivektavyamiti asminpakṣe viṣṇuvacanena virodhastāvannāstyeva tasya brāhmaṇābhiprāyeṇāpyupapatteḥ saṅkocamātraṃ hi tadā na tu kasyacillakṣaṇā ekādaśāhaśabdasyāśaucāntamātraparatayopalakṣaṇatve ekādaśāhaśabde vidhau lakṣaṇā syāt na ca mātsyavacovirodha iti śaṅkanīyam avirodhopapādanārthaṃ tasyāyamarthaḥ  brāhmaṇa ekādaśāhe tatkurvanna pavkena bhojayet kintu tatra tyaktena yathāsaṅkhayabrāhmaṇabhojanaparyāptenāmena sūtakānte paktvā bhojayediti  evaṃ ca sati ekādaśāhasūtakāntarūpakāladvayopetaṃ brāhmaṇakṣātriyādiviṣayaṃ vidhidvayamarthavadbhavati anyathā viṣṇuvacanādeva sūtakāntarūpakālopetenaikenaiva vidhinā sarvavarṇasādhāraṇādyaśrāddhavidhisiddhau mātsyamanarthakaṃ syāt ayujo dvijāniti ayugmasaṅkhayā ca navasaptatrayodaśādirūpā āha bṛhaspatiḥśrotriyā bhojanīyāstu nava sapta trayodaśa iti atriḥpretārthaṃ sūtakānte tu brāhmaṇān bhojayettataḥ navaśrāddhanimittaṃ tu ekamekādaśāhe hani evañca satyekādaśāhikānnavaśrāddhādāśaucānte vidhīyamānaṃ brāhmaṇabhojanaṃ karmāntaramiti gamyate iti hemādriḥ yadā cabrāhmaṇe daśa piṇḍāḥ syuḥiti pāraskaravacanātprativarṇaṃ daśadvādaśapañcadaśatriṃśatpiṇḍāḥyadā vāsarvebhyaiti vākyāt dvitīyo daśaiva piṇḍā iti pakṣaḥsarveṣāṃ ca khasvāśaucāntyadine daśamaḥ piṇḍastadāpi kṣatriyavaiśyaśūdrādīnāmekādaśehni pretatvanivṛttyarthaṃ kṛtenāpi śrāddhena antyadinakriyamāṇadaśamapiṇḍasahitenaivapretatvanivṛttirityanyatra vistaraḥ śātātapaḥnavaśrāddhaṃ sapiṇḍatvaṃ śrāddhānyapi ca ṣoḍaśa ekenaiva tu kāryāṇi saṃvibhaktadhaneṣvapi iti gālavaḥśāve tu sūtakaṃ cetsyānniśāśeṣe tathaiva ca navaśrāddhāni deyāni yathākālaṃ yathāvidhi iti anvārohaṇe pi bhinnāni navaśrāddhāni navaśrāddhāni sarvāṇi sapiṇḍīkaraṇaṃ pṛthak eka eva vṛṣotsargo gaurekā tatra dīyate iti kvacidvarmapradīpa ityuktvā likhitamdaivādyadi navaśrāddhamatītaṃ prathame hani tṛtīye hani kartavyaṃ viṣame vāpyasambhavāt iti tatraivāyamanyo viśeṣaḥ tathānandāyāṃ bhārgavadine caturdaśyāṃ tripuṣkare navaśrāddhaṃ na kurvīta tripāde pañcake tathā iti ṛṣyaśṛṅgeṇa viśeṣāntaramuktamnavaśrāddhaṃ sapiṇḍatvaṃ pavkānnena samācaret iti navaśrāddhānāmāvaśyakatvamuktaṃ vṛddhavaśiṣṭhenaalabdhvā tu navaśrāddhaṃ pretatvānna vimucyate arvāktu dvādaśāhasya labdhvā tarati duṣkṛtam iti iti navaśrāddhānāṃ kālaḥ athāvayavapiṇḍakālāḥ  tatra brahmapurāṇādauśirastvādyena piṇḍenaityārabhyadaśamena tu pūrṇatvaṃityantena brāhmaṇe daśamapiṇḍasya daśamadine kartavyatāmuktvā deyastu daśamaḥ piṇḍo rājñāṃ vai dvādaśe hani vaiśyānāṃ pañcadaśame deyastu daśamastathā śūdrāṇāṃ daśamaḥ piṇḍo māse pūrṇe vidhīyate iti prativarṇaṃ kālabhedena piṇḍā daśaivoktāḥ viṣṇunā tu āśaucadinasaṅkhayayā piṇḍasaṅkhayoktāyāvadāśaucaṃ pretasyodakaṃ piṇḍamekaṃ ca dadyuḥiti pāraskareṇāpibrāhmaṇe daśa piṇḍāḥ syuḥ kṣatriye dvādaśa smṛtāḥ vaiśye pañcadaśa proktāḥ śūdre triṃśatprakīrttitāḥ iti pretebhyaḥ sarvavarṇebhyaḥ piṇḍān dadyurdaśaiva tu ityaparo pi daśapiṇḍapakṣastenaivoktaḥ pracetasāpipiṇḍaḥ śūdrāya dātavyo dinānyaṣṭau navāthavā sampūrṇe tu tato māse piṇḍaśeṣaṃ samāpayet ityuktam atraivaṃ vyavasthoktā yāvadāśaucaṃ piṇḍadānamiti mukhyaḥ pakṣaḥ rājñāṃ dvādaśe vaiśyānāṃ pañcadaśa ityādinā daśamapiṇḍamātrotkarṣastu madhyamaḥ tatrāpyaśaktau daśadinaṃ daśapiṇḍadānamiti jaghanya iti anye tvāhuḥ atraitadvyavasthākarturmate ādyapakṣādiṣu śūdrādīnāṃ māsaṃ yāvadvātrapūrakapiṇḍāsamāptau kathamekādaśāhikaśrāddhavidhiḥ kathaṃ ca viṣṇūktaḥmantravarjaṃ hi śūdrāṇāṃ dvādaśe hani kīrttitam itidvādaśāhe sapiṇḍīkaraṇavidhiścetyādi cintyam ataścasarveṣāmeva varṇānāṃ sūtake mṛtake tha vā daśāhācchuddhireteṣāmiti śātātapo bravīt itvāṅgirasavacanātsarveṣāṃ daśāhamevāśaucamiti pakṣaḥ sāmprataṃ cāyameva bahudhā pracārībhūtaḥ kṣatriyādyācārasaṃvādī ca tadā na kasyāpi vacanasyānupapattiḥ tathāhipretebhyeḥ sarvavarṇebhyaitipāraskaravacanamupapannaṃśūdre pi ekādaśāhikaśrāddhaṃ dvādaśāhikasapiṇḍīkaraṇaṃ copapannamiti kena ciddharmapradīpa ityuktvā likhitamprathame hni tṛtīye vā pañcame saptame pi vā dvau dvau piṇḍau pradātavyau śeṣāṃstu daśame hani iti ca tenaāśaucavyagamaitiviṣṇvādivākyairāśaucavṛddhau tadanta eva kartavyatāyāni tu ekādaśāhapratipādakāni tāni daśāhāśaucaviṣayāṇi evaṃ ca gātrapūrakapiṇḍadānaprakārāṇāmapi anayaiva rītyāvirodha iti tanna ādyaṃ śrāddhamaśuddho piityādiśaṅkhavacanavirodhāt tena pūrvoktaiva vyavasthā jyāyasīti siddham tryahāśauce viśeṣa uktaḥśātātapenaāśaucasya ca hrāse pi piṇḍān dadyāddaśaiva tu pāraskaraḥprathame divase deyāstrayaḥ piṇḍāḥ samāhitaiḥ dvitīye caturo dadyādasthisañcayanaṃ tathā trīṃstu dadyāttṛtīye hni vastrādi kṣālayettathā iti dakṣastvanyathāhaprathame hani piṇḍaṃ tu dvitīye caturastathā tṛtīye pañcaṭa vai dadyāddaśapiṇḍavidhiḥ smṛtaḥ iti yuddhādihate pi manuḥa  ślo udyatairāhave śastraiḥ kṣatradharmahatasya ca sadyaḥ santiṣṭhate yajñastathāśaucamiti sthitiḥ iti yajñaḥ  piṇḍadānādirūpaḥ snatiṣṭhate  samāpto bhavatītyarthaḥ brahmapurāṇe pisadyaḥśauce pradātavyāḥ sarve pi yugapattathā iti atha pātheyaśrāddhakālaḥ śātātapaḥbhūlokātpretalokaṃ tu gantuṃ śrāddhaṃ samācaret tatpātheyaṃ hi bhavati mṛtasya manujasya ca iti atra ca śiṣṭaiḥ prathamadine kriyamāṇatvādādyadinaṃ grāhyam smṛtyarthasāre tu sañcayane kṛte manuṣyalokātpretalokaṃ gacchata āmena pātheyaśrāddhamekoddiṣṭavidhānena ityuktam tena dināntaramapi tasya kālaḥ athāsthisañcayane kālaḥ tatra samvartaḥprathame hni tṛtīye vā saptame navame pi vā asthisañcayanaṃ kāryaṃ dine tadgotrajaiḥ saṃha iti viṣṇustu caturthamapi dinamāhacaturthe divase sthisañcayanaṃ kuryātteṣāṃ gaṅgāmbhasi prakṣepaiti divodāsanibandhe brahmapurāṇe varṇapuraskāreṇāpi kālaviśeṣa uktaḥkuryustṛtīye viprasya caturthe kṣatriyasya ca pañcame vaiśyajātestu śūdrasya daśame hani tryahādyāśauce viśeṣastatraivatryahāśauce dvitīye hni kartavyastvasthisañcayaḥ sadyaḥ śauce tatkṣaṇaṃ tu kartavya iti niścayaḥ asthipalāśadāhe tu śaunakaḥpālāśe tvasthidāhe ca sadyaḥ sañcayanaṃ bhavet bhṛgvādimaraṇe manunā viśeṣe uktaḥtasya trirātramāśaucaṃ dvitīye tvasthisañcayaḥ iti yattu kaiścinnavīnaiḥ sarvakālānāṃ sarvavarṇaviṣayatvenenopanyasanaṃ tadbrahmapurāṇavākyādarśanamūlakamityaśraddheyameva na ca brahmapurāṇoktavyavasthāpakṣe saptamanavamadinapakṣayornirviṣayatā syāditi vaktavyam śrāddhacintāmaṇausaptame vaiśyajātestu navame śūdrajanmanaḥ ityasyaiva pāṭhasyādaraṇāt atra vāranakṣatraniṣedho pi yemanoktaḥbhaumārkamandavāreṣu tithiyugmeṣu varjayet varjayedekapādarkṣe dvipādarkṣe sthisañcayam pradātṛjanmanakṣatre tripādarkṣe viśeṣataḥ iti tadetadasthisañcayanaṃ sāgnyanagnikayorapi dāhadinādeva kāryamityāhāṅgirāḥanagnimata utkrānteḥ sāgneḥ saṃskārakarmaṇaḥ śuddhiḥ sañcayane dāhānmṛtāhastu yathāvidhi iti athodakadānakālaḥ gautamaḥprathamatṛtīyapañcamasaptamanavameṣūdakakriyeti atha daśāhamadhye darśapāte bhaviṣyapurāṇepravṛttāśaucatantrastu yadi darśaḥ prapadyate samāpya codakaṃ piṇḍān snānamātraṃ samācaret āśaucasamāptiparyantamiti śeṣaḥ ṛṣyaśṛṅgaḥāśaucamantarā darśo yadi syātsarvavarṇinām samāptiṃ pretatantrasya kuryādityāha gautamaḥ paiṭhīnasirapiādyendāveva kartavyāḥ pretapiṇḍodakakriyāḥ dviraindave tu kurvāṇaḥ punaḥ śāvaṃ samaśnute dviraindave  candradvaye darśātprācīna ekaḥ kṣīṇa indurdarśottaramaparo bhāvī vṛddhimān kālādarśe tu etadagre tatheti kṛtvā vacanāntaraṃ likhitam candradvaye tithirnaiva deyaḥ pretasya śāntaye yadi dadyādvicande nnaṃ dātuḥ kulavināśanam evaṃ sāmānyena mātāpitṛviṣaye pi darśa eva piṇḍodakadānāditantrasamāpriprasaktauślokagautamaḥantardaśāhe darśaścettatra sarvaṃ samāpayet pitrostu yāvadāśaucaṃ dadyātpiṇḍatilāñjalīn pitroriti virūpaikaśeṣaḥ evaṃ sati yadgālavenoktampitrorāśaucamadhye pi yadi darsaḥ samāpetat tāvadevottaraṃ tantraṃ paryavasyet tryahātparam iti tasyāyamarthaḥ pitryāśaucamadhye pi darśapāte samāptiruttaratantrasyocitā kimutānyāśaucamadhyeiti pitṛvyatiriktasapiṇḍaviṣaye uttaratantrasyāvaśyakasamāptipradarśanārthaṃ na punaḥpitṛviṣaye pi niyamārthamiti bhavatu vā pitṛviṣaye pi niyāmakaṃ tathāpiasvargyaṃ lokavidviṣṭaṃ dharmyamapyācarennatuityanena nyāyena śiṣṭācārasahakṛtenapitrostu yāvadāśaucaṃityanena gotamavacanenagālavavacanaṃ bādhyata iti pitryāśaucamadhye darśapāte pi yāvadāśaucaṃ piṇḍādikaṃdadyāt itareṣāṃ tu darśāvadhikamevottaratantrasamāpanamiti vivekaḥ atha vā kṣetrajasya bījipitṛviṣayaṃ dattakādiputrāṇāṃ pratigrahītrādimātāpitṛviṣayaṃvā gālavavacanaṃ gautamavacanaṃ tu aurasaputrikāputrayormātāpitṛviṣayam atha vāaurasādīnāṃ sarve ṣāmapi svamātāpitṛviṣaye āpadanāpatkalpāśrayaṇena vyavasthā vijñeyeti madanapārijātaḥ mādhavanirṇayāmatādau tryahānantaraṃ darśapāte mātāpitṛtantrasyāpi samāptirna tu tryahamadhye darśapāte gautamavacanamapi tadviṣayakameva mātāpitṛvyatiriktānāṃ tu daśāhamadhye yadā kadāciddarśapāte tantrasamāptireveti  daśāhamadhye darśapāte darśātpūrvaṃ pramādālasyādinā yadā pretatantramanārabdhaṃ tadā tasya darśottaramapi ārambhaḥ samāptiścocitaiva tadā  dviraindavatādoṣo pi parihṛto bhavati  nacaādyendāveva kartavyāiti vacanāt darśānurodhenārambho pi darśātpūrvamākṣipta iti śahkanīyam ādyondāvevetyatra kartavyā iti na vidhīyate tathāsatiādyandauitikartavyāiti ca vidheyadvaye vākyabhedaḥ syāt tenātrāpi dviraindava iti niṣedhāt dviraindavatvameva niṣidhyata iti kvaciddarśapātavat saṅkrāntivyatīpātayorapi pāte tantrasamāptiḥ vacanaṃ ca saṅgraha itikṛtvā likhitam darśaḥ saṅkramaṇaṃ pāto daśāhāntaryadā bhavet tāvataivottaraṃ tantraṃ samāpyamiti kecana  ititattu nibandhṛbhiradhṛtaṃ nirākaramiva pratibhāti vyatīpātaśaṅkrāntipāte tantrasamāpteḥ śiṣṭācāre pyadarśanācca iti atha navamiśrāṇi ṣoḍaśaśrāddhāni cetyevaṃprasiddhānāṃ māsikānāṃ kālaḥ tatrāśvalāyanaḥ navamiśraṃ tu ṣaḍatūniti ṣaḍṛtūnityasyārtho gre vivekṣyate  tāni ca maraṇamāsādārabhya saṃvatsaraṃ yāvatpratimāsaṃ vidhīyamānāni dvādaśa ūnamāsikaṃ traipākṣikam ūnaṣāṇmāsikamūnābdikaṃ cetyeva ṣoḍaśa āhajātūkarṇyaḥdvādaśa pratimāsyāni ādyaṣāṇamāsike tathā traipākṣikābdike ceti śrāddhānyetāni ṣoḍaśa iti atra dvādaśapratimāsyānīti pṛthagabhidhānādādyaṣāṇmāsikābdikaśbadā ūnamāsikonaṣāṇmāsikonābdikaparāḥ āhagaubhilaḥūnaṣāṇmāsikaṃ ṣaṣṭhe māsyūne conamāsikam traipakṣikaṃ tripakṣe syādūnābdaṃ dvādaśe tathā iti ūnaṣāṇmāsikamūne ṣaṣṭhe māsitraipakṣikaṃ tṛtīye pakṣeunābdikamūne dvādaśe māsiūnamāsikaṃ tudvādaśāhe ūnamāsi vā kāryam maraṇāt dvādaśāhe syānmāsyūne vonamāsikam iti tenaivoktatvāt atronamāsikādīni ūnamāsādiṣu kāryāṇī tyuktam tatra kiyadbhirdinairūneṣu kāryāṇītyākāṅkṣāyāṃgālavaḥtribhirvā divasairūne dvābhyāmekena vā tathā ādyādiṣu ca māseṣu kuyārdūnābdikādikam iti ślokagautamoṃpiekadvitridanairūne tribhānagenona eva vā śrāddhānyūnābdikādīni kuryādityāha gautamaḥ  itiūne  ūnatve ādiśabdādūnaṣāṇmāsikonādyamāsikayorgrahaṇam jātūkarṇyaḥekāhena tu ṣaṇmāsā yadā syurapi vā tribhiḥ nyūnāḥ saṃvatsaraścaiva syātāṃ ṣāṇmāsike tadā iti ṣāṇmāsike  ūnaṣāṇmāsikonābdike ekenāhnā nyūne ekadinapūrttinyūne tadantime dine ityarthaḥ ata evapaiṭhīnasiḥṣāṇmāsikābdike śrāddhe syātāṃ pūrvedyureva te māsikāni svakīye tu divase dvādaśe pi vā iti pūrvedyuḥ  mṛtāhātpūrvadine ṣāṇmāsikābdike  ūnaṣāṇmāsikonābdike iti madanaratnaḥ traipakṣikakālamāhakārṣṇājiniḥūnā nyūneṣu māseṣu viṣamāhe same pi vā traipakṣike tripakṣe syānmṛtāheṣvitarāṇi tu iti bhaviṣyeṣaṣṭhe ṣāṇmāsikaṃ kuryāt dvādaśe māsi cābdikam traipakṣikaṃ bhavedvṛtte tripakṣe tadanantaram iti na ca kārṣṇājininā tripakṣeityuktaṃ bhaviṣye tu vṛtte tripakṣeityuktaṃ tena virodha īti vācyam vṛtte tīta iti nārthaḥkintu tripakṣa ityadhikaraṇasaptamyanurodhādvṛtte pravṛtte ityartha iti kaścit kecittusūtakānte gṛhe śrāddhamekoddiṣṭaṃ pracakṣate dvādaśe hani māse ca tripakṣe ca tataḥ param  iti brahmapurāṇavākye pi pūrvodāhṛtavacanopāttavṛtta iti padasya atīta iti yathāśrutamevārthaṃ kṛtvā atrāpi tripakṣe ityasyāgre tīta iti  śeṣaṃ pūrayanti  vyāsaḥdvādaśāhe tripakṣe ca ṣaṇmāse māsikābdike śrāddhāni ṣoḍaśaitāni saṃsmṛtāni manīṣibhiḥ ayamarthaḥ dvādaśāhe ityanena tatra kriyamāṇamūnamāsikaṃṣaṇmāsa ityanenonaṣāṇmāsikaṃmāsikaṃ pratimāsaṃ mṛtāhe kriyamāṇaṃ dvādaśasaṅkyākamābdikamūnābdikam atra ca dvitīyādimāsikāni dvitīyatṛtīyādi māseṣu mṛtāhe kartavyāni ādyamāsikaṃ tu ekādaśe hni kartavyamityāhayājñavalkyaḥa  śrā pra ślo mṛte hani tu kartavyaṃ pratimāsaṃ tu vatsaram pratisaṃvatsaraṃ caivamādyamekādaśe hani vatsaramiti vatsarapūrttiparyantaṃkālādhvanoratyantasaṃyoge     itidbitīyeti atra kocet  ādyamṛtatithiṃ gṛhītvottaramutatitheḥ pūrvatithiparyantaṃ triṃśattithisamudāyātmakacāndramāsamānena caitraśuklapañcamyāṃ mṛtasyāgrimaśuklacaturthyāṃ evamūnaṣāṇmāsikonābdakayorekāhanyūnatāpakṣe tryahanyūtāpakṣe ca tṛtīyāyāṃ pratipadi ca tayoranuṣṭhānamiti tattuccham mṛte hani tu kartavyaṃiti pūrvoktayājñavalkyavacanātmṛtāhaṣvitarāṇi tuiti kārṣṇājinivacanāccamāsikāni svakīye tu divaseitiṣāṇmāsikābdikeśrāddhe syātāṃ pūrvedyurevateiti pūrvopanyastapaiṭhīnasivacanācca tena pañcamīpramītasyāgrimapañcamyāmeva māsikamūnaṣāṇmāsikādi tu caturthyāmeva tryahanyūtāpakṣe dvitīyāyāmeva ata evoktaṃ kālādarśemāsikānyapi conāni cāṣṭāviṃśatime dine iti mādhavena tūnaṣāṇmāsikaṃ saptamāsagatamṛtāhadinātpūrvedyuranuṣṭheyam ūnābdikaṃ ca dvitīyavatsarādermṛtāhadinātpūrvedyuḥ kartavyamiti atrāyaṃ mugdhavyāmohanivṛttyarthaṃ spaṣṭaḥ kālavivekaḥ māse bhavaṃ māsikamiti vyutpattyāmāse tīte bhāvaṃ māsikamiti vyutpattyā vāmāsasambandhi māsikamiti hemādryuktavyutpattyā vāmāsādau bhavaṃ māsikamiti vyutpattyā vā māsikasya yadyapi tanmāsabhavanaṃ tanmāsasambandhovā tanmāsāntargatayatkiñcittithyadhikaraṇakatvenāpi sambhavati jyotiṣṭomasyeva vasantakālikatvaṃśrāddhasyevāparapākṣikatvam tathāpi prathamātikrame kāraṇā bhāvāt vakṣyamāṇasmārttabahuvacanānurodhācca māsopakrama eva kartavyatā niścīyate tāni tu vacāṃsi māsikāni svakīye tu divasaitimṛtāheṣvitarāṇi tuitimṛte hani tu kartavyaṃiti ca brahmapurāṇe pidvādaśe hani māse ca tripakṣe ca tataḥ param māsi māsi tu kartavyaṃ yāvatsamvatsaraṃ dvijaiḥ tataḥ parataraṃ kāryaṃ sapiṇḍīkaraṇaṃ kramāt kṛte sapiṇḍīkaraṇe pārvaṇaṃ procyate punaḥ tataḥ prabhṛti nirmuktaḥ pretatvātpitṛtāṃ gataḥ vyāghrapādo piekādaśe caturthe ca māsi māsi ca vatsaram pratisaṃvatsaraṃ caivamekoddiṣṭaṃ mṛtāhani iti evaṃ satyādyamāsikamekādaśāheūnamāsikamūne māsi dvādaśāhe vādvitīyamāsikaṃdvitīyamāsasyādyamṛtatithau tṛtīyamāsikaṃ tṛtīyamāsasyādyamṛtatithau kriyamāṇatvāccaitraśuklapañcamīpramītasya vaiśākha śuklapañcamyāṃ kriyamāṇaṃ dvitīyamāsikaṃ jyeṣṭhaśuklapañcamyāṃ  tṛtīyamāsikaṃ bhavati   evamagre pi tattanmāse budhvā dvādaśamāsasya phālgunasyādyamṛtatithau pañcamyāṃ dvādaśamāsikaṃ kṛtvā ūnābdikaṃ caitraśuklacaturthyāṃ bhavati  yadā tu sapiṇḍīkaraṇetataḥ saṃvatsare pūrṇe sapiṇḍīkaraṇamitikātyāyanapakṣastadā tasminneva dine ūnābdikasapiṇḍīkaraṇayorbaddhakramatvādūnābdikaṃ  kṛtvā sapiṇḍīkṛtiḥ  yadā tvāśvalāyanapakṣaḥatha sapiṇḍīkaraṇaṃ saṃvatsarānta iti tadā pūrvadine caturthyāmūnābdikaṃ kṛtvā caitraśuklapañcamyāṃ dvitīyavatsarādyamṛtatithau sapiṇḍīkaraṇaṃ kṛtvā tatraivābdikāmitiboddhavyam vastutastu na pakṣadvayam kātyāyanavākye pi saṃvatsare pūrṇe sati dbitīyadine sapiṇḍīkaraṇamiti vyākhyāsambhavāt viśvādarśe pi māsikānāmādyamṛtatithikālikatvaṃ kaṇṭharaveṇoktammāseṣūktaṃ yadekādaśasu mṛtadineṣvādyamekādaśāhenyūnābde yattadardhe yadapi tadapare dvādaśāhe tripakṣe iti tatrādyamāsikaṃ mṛtāhe prāptamādyamekādaśe haniitivacanādekā daśe hni utkṛṣya vidhīyate tataścaikādaśe hni utkṛṣya vidhīyate tataścaikādaśīhni śrāddhatrayaṃ navaśrāddhāntyam ādyamāsikaṃ svatantraikoddiṣṭaṃ ceti  smṛtyarthasāre pyuktaṃ svatantraikoddiṣṭe kriyamāṇe anyeṣāṃ tantreṇānuṣṭhānasiddhiricchatāmasti pṛthaganuṣṭhānapakṣe cādau svatantraikoddiṣṭaṃ  kāryamiti   evaṃ ca prathamamāsikonamāsikatraipakṣikatṛtīyamāsikacaturthapañcamaṣāṇmāsikonaṣāṇmāsikasaptamāṣṭamanavamadaśamaikādaśadvādaśamāsikonābdikāni ṣoḍaśaśrāddhāni dadyādinati hemādyudāhṛtasūtrabodhitaḥ śrāddhakramo pyupapadyate anyathonānāṃ tattanmāsikottaratvaṃ traipakṣikasya ca dvitīyottaratvaṃ na syāt etena yacchūlapāṇinoktaṃ māse bhavamityeva samākhyāvyutpattiḥna caivaṃ sarvādyamṛtatithau māsikāpattirmṛtatithermṛtatithiṃ yāvaccāndrasya vivakṣitatvāt mṛtatitheriti vāvadhau paccamī tenānyamṛtatithereva pūrvamāsaśabdārthatvam ataśca prathamamāsikaṃ dvitīyamṛtatithāveveti tannirastam udāhṛtasūtravirodhāt nanupratisaṃvattsaraṃ caivaṃitivacanādādyamṛtatithiṃ gṛhītvā ādyasāṃvatsāṃrekasyāpi ādmāsikavatpravṛttiḥ syāditicet satyam ādyamekādaśe haniiti māsika iva yadyatra vacanaṃ syāt  pratyuta tasya dbitīyavatsarādyamṛtatithāvutpannatvādādyamatatithau prāptireva nāstīti dvitīyavatsarādau kriyamāṇamābdikamityucyate tṛtīyavatsarādau  tu pratyābdikamiti  ata evoktamsmṛtyarthasāredbitīyasaṃvatsarādāvābdikaṃ tṛtīyasaṃvatsarādau pratyābdi kamiti krama iti nirṇayāmṛte tuvrāhnaṇaṃ bhojayedādye hotavyamanale thavā punaśca bhojayedvipraṃ dvirāvṛttirbhavediti iti ataścaikādaśe hni vidhīyamānam ādyābdikamiti adhikamāsapāte adhikaṃ māsikaṃ kāryam tadā saptadaśa bhavantiādyamekādaśe kāryamadhike cādhikaṃ bhavet iti laugākṣivacanāt abdamambughaṭaṃ dadyādannaṃ vāpi susañcitam saṃvatsare vivṛddhe pi pratimāsaṃ ca māsikam iti kauthumismaraṇācca saṃvatsarātireke vai māsāścaiva trayodaśa tasmātrrayodaśe śrāddhaṃ na kuryānnopatiṣṭhate iti ṛṣyaśṛṅgavacane trayodaśamāsikasya niṣedhaśravaṇādadhikamāse pi māsikavikalpa iti kecit vastutastu etasyāmāvāsyāviśeṣavihitakāmyaśrāddhaviṣayatvasya sthāpitatvānmāsikavṛddhireva yuktā yattu hemādṣādau ṣoḍaśaśrāddhānāṃ prakārāntareṇa gaṇanaṃ sapiṇḍīkaraṇādīnāṃ ca ṣoḍaśaśrāddhāntargatatvenopavarṇanam tathāhibrahmapurāṇenṝṇāṃ tu tyaktadehānāṃ śrāddhāḥ ṣoḍaśa sarvadā caturthe pañcame caiva navamaikādaśe tathā tato dvādaśabhirmāsaiḥ śrāddhā dvādaśasaṅkhyayā kartavyāḥ śrutitasteṣāṃ tatra viprāṃśca tarpayet bhaviṣyapurāṇe piasthisañcayane śrāddhaṃ tripakṣe māsikāni ca riktayośca tathā tithyoḥ pretaśrāddhāni ṣoḍaśa iti riktayośca tithyorityekenānhā nyūne ṣaṣṭhe dvādaśe ca māse ityarthaḥ jātūkarṇyaḥdvādaśa pratimāsyāni ādyaṃ ṣāṇmāsike tathā sapiṇḍīkaraṇaṃ caivamityetacchrāddhaṣoḍaśam ādyam  ekādaśāhikam ṣāṇmāsike  ūnaṣāṇmāsike ekaṃ pūrvaṣa ṭkāntargatamūnaṣāṇmāsikamaparamuttaraṣaṭkāntargatamūnābdikam tatra yattāvatsapiṇḍīkaraṇasya ṣoḍaśaśrāddhāntargatatvābhidhānaṃ tadbahusmṛtivacovirodhādasamañjasamiva pratibhāti śrāddhāni ṣoḍaśāpādya vidadhīta sapiṇḍanam iti laugākṣivacanāttathāarvāk sapiṇḍīkaraṇāt kuryācchrāddhāni ṣoḍaśa iti paiṭhīnasivacanātśrāddhāni ṣoḍaśādattvā naiva kuryātsapiṇḍanam iti gobhilavacanācca sapiṇḍīkaraṇādīnāṃ ṣoḍaśaśrāddhebhyaḥ pṛthagbhāvāt tasmātpretatvanivṛttyarthakatvābhiprāyeṇa tadantarbhāvotkīrttanaṃtmṛtivākyeṣu draṣṭavyam tena pūrvoktamāsikasvarūpasaṅkhyānukūlyaṃ śiṣṭā cāraścānugṛhīto bhavati viruddhagaṇanasya tu śākhābhadena deśabhedena vā vyavasthā draṣṭavyeti kṣatriyādibhirapyetadādyaṃ śrāddhaṃ satyapyāśauca ekā daśe hanyeva kāryam āha paiṭhīnasiḥekādaśe hni yacchrāddhaṃ tatsāmānyamudāhṛtam caturṇāmapi varṇānāṃ sūtakaṃ tu pṛthakpṛthak iti śaṅkho piādyaṃ śrāddhamaśuddho pi kuryādekādaśe hani kartustātkālikī śuddhiraśuddhaḥ punareva saḥ iti sadyaḥśaucādāvapyādyaṃ śrāddha pekādaśe hanyeva brāhmaṇādibhissarvaiḥ kāryam tathācasa evasadyaḥśauce pi dātavyaṃ pretasyaikādaśe hani sa eva divasastasya śrāddhaśayyāsanādiṣu iti sadyaḥśauca ityekāhatryahāśaucayorupalakṣaṇam āhitāgnermaraṇadinā danyasmin dine dāhe sati dāhadinādārabhya navaśrāddhaikādaśāhikatraipakṣikāntāni kuryāt anāhitāgnestvekāgnerniragnervā maraṇadinādārabhya tadūrdhvāni tūbhayorapi maraṇādinādeva tadāhakātyāyanaḥśrāddhamagnimataḥ kāryaṃ dāhādekādaśe hani dhruvāṇi tu prakurvīta pramītāhani sarvadā iti dhruvāṇīti traipakṣikādūrdhvānāṃ saṃjñā ūrdhvaṃ tripakṣādyacchrāddhaṃ mṛtāhanyeva tadbhavet adhastu kārayeddāhādāhitāgnerdvijanmanaḥ iti jātūkarṇyavacanācca agnimata iti bahvagnimān gṛhyate maraṇādeva kartavyaṃ saṃyogo yasya nāgnibhiḥ dāhādūrdhvamaśaucaṃ syādyasya vaitāniko vidhiḥ iti śaṅkhavacanaikavākyatālābhāt marīcirmāsikānāṃ mukhyagauṇādikalpamāhamukhyaṃ śrāddhaṃ māsi māsi aparyāptāvṛtuṃ prati dvādaśāhena vā kuryādekāhe dvādaśāpi vā iti pratimāsaṃ mṛtāhe māsikaṃ śrāddhamiti mukhyaḥ kalpaḥ aparyāptau  pratimāsaṃ śrāddhakaraṇāśaktau ṛtu prati ṛtoratra cāndrasya saurasya vāsambhavānmāsadvayaśrāddhamagrimamāsi kāryamiti tasyārthaḥ ayamarthaḥ pūrvamāse mṛtitithimullaṅdhyottaramāse mṛtitithau atikrāntaśrāddhaṃ prāptakālaṃ ca śrāddhaṃ ceti dvayaṃ tatra kāryam kvacittrayamapi yathā ekādaśāhe ādyaṃ nirvarttya ūnamāsikaṃ ca svakāle kṛtvātato dvitīyamāsikaṃ traipakṣikaṃ ca tṛtīyamāsikena sahacaturthamāsikena saha caturthaṃpañcamena saha ṣaṣṭhamūnaṣāṇmāsikaṃ ca saptamena sahaaṣṭamaṃ navamenadaśamamekādaśenadvādaśamūnābdikena saheti pūrvamapyuktamnavamiśraṃ tu ṣaḍutaramiti tasyāpyayamevārtha iti dvitīyakalpaḥ atha vā dvādaśāhena dvādaśabhirdinaiḥ apavarge tṛtīyā tācadbhirdinairapavṛttāni dvādaśamāsikāni kāryāṇi tatrāśaucottaradine ekādaśāhe ādyaṃtatastaduttaradine tūnādyaṃ dvitīyaṃ catatastaduttaradine traipākṣikaṃ tṛtīyaṃ catatastaduttareṣu triṣu dineṣu krameṇa caturthapañcamaṣaṣṭhānitata uttaradine tūnaṣāṇmāsike saptamaṃ catatastaduttaradineṣu aṣṭamanavamadaśamaikādaśānitata uttaradine dvādaśamūnābdikaṃ cetidvādaśabhirdinaiḥ ṣoḍaśa śrāddhāni kṛtvā taduttaradine sapiṇḍīkaraṇam  śrāddhacintāgaṇau tu dvādaśāhamupakramya dvādaśabhirddinairdvādaśa māsikāni śrāddhāni kṛtvā tataḥ parehani sapiṇḍīkaraṇamityuktam iti tṛtīyakalpaḥ atha vā ekasminneva dine ekāhe ekādaśāhe dva daśāhe vā dvādaśāpi māsikāni kṛtvā sapiṇḍīkaraṇaṃ kāryamiti caturthaḥ kalpaḥ dvādaśāpi ṣoḍaśāpītyarthaḥ kaṇvaḥnavaśrāddhaṃ māsikaṃ ca yadyadantaritaṃ bhavet tattaduttarasātantryādanuṣṭheyaṃ pracakṣate iti ṛṣyaśṛṅgaḥekoddiṣṭe tu samprāpte yadi vivnaḥ grajāyate māse nyasmina tithau tasyāṃ kuryādantaritaṃ ca yat antaritaṃ māsikaṃ taduttarasambandhini māsi kuryāditi kālādarśe atra cakāreṇa tanmāsikasamuccayaḥ antaritaṃ tanmāsikaṃ kuryāditi nirṇayāmṛte āśaucādinā tu māsikāntarāye āśaucānte uttaramāse mṛtatithau vā amāvāsyāyāṃ vā kṛṣṇaikādaśryāṃ vā anukalpena śuklaikādaśyāmapi veti uktaṃ ca kālanirṇayeāśaucopahatau tu māsikavidherāśaucakālātyayaḥśasto vottaramāsi taddinamamāvāsyā sitaikādaśī śuklā vāpyanukalpato tra gaditetyādi etāni ṣoḍaśa śrāddhāni saṃvatsarādarvāk dvādaśāhādau sipaṇḍīkaraṇe kartavye apakṛṣya sapiṇḍīkaraṇātpūrvaṃ karttaṃvyāni śrāddhāni ṣoḍaśāpādya vidadhīta sapiṇḍanama iti laugākṣivacanāt arvāk sapiṇḍīkaraṇātkuryāt śrāddhāni ṣoḍaśa iti paiṭhanisivacanācca sapiṇḍīkaraṇāt prāgapakṛṣya kṛtānyapi sapiṇḍanottaraṃ punastāni svasvakāle kartavyāni tadāhaaṅgirāḥyasya saṃvatsarādarvāk sapiṇḍīkaraṇaṃ kṛtam māsikaṃ codakummaṃ ca deyaṃ tasyāpi vatsaram iti gālavo piarvāk saṃvatsarādyasya sapiṇḍīkaraṇaṃ kṛtam ṣoḍaśānāṃ dvirāvṛttiṃ kuryādityāha gautamaḥ iti atra viśeṣamāha kārṣṇājiniḥarvāgabdādyatra yatra sapiṇḍīkaraṇaṃ kṛtam tadūrdhvaṃ māsikānāṃ syādyathākālamanuṣṭhitiḥ iti asyārthaḥ  ṣoḍaśānāṃ madhye yāni svasvakāle dvitrāṇi kṛtāni tataḥ sapiṇḍana upasthite tatpūrvaṃ yāni avaśiṣṭāni apakṛṣya kṛtāni tānyeva punaḥ kuryāt na  tvanyāni svasvakāle kṛtānītyarthaḥ  vivāhādyupasthitau tu sapiṇḍīkaraṇātpūrvamapakṛṣya kṛtānyapi vūdhdyanantaraṃ punarnaiva kāryāṇītyāhakātyāyanaḥnirvartya vṛddhitantraṃ tu māsikāni na tantrayet ayātayāmaṃ maraṇaṃ na bhavetpunarasya tu iti vṛdhdyatantaraṃ māsikāni na kuryāttadā ayātayāmaṃ nūtanaṃ maraṇaṃ na bhavet anyathā nūtanaṃ maraṇaṃ bhavedityarthaḥ pretaśrāddhāni śiṣṭāni sapiṇḍīkaraṇaṃ tathā apakṛṣyāpi kurvīta kartā nāndīmukhaṃ dvijaḥ iti śāṭhyāyaniśca sapiṇḍīkaraṇottaraṃ vṛdhdyādipāte tu anumāsikānyapi apakraṣṭavyāni sapiṇḍīkaraṇādarvāgapakṛṣya kṛtānyapi punarapakṛṣyante vṛddhyuttaraniṣedhanāt iti kārṣṇājinyukteḥ ataḥ sapiṇḍīkaraṇādarvāk ūrdhvaṃ cāpakarṣaḥ siddhaḥ nanupretasaṃskārakarmāṇi yāni śrāddhāni ṣoḍaśa yathākālaṃ tu kāryāṇi nānyathā mucyate tataḥ iti hārītavacanānnāpakarṣaḥ sidhdyatīticet satyam saṃvatsarānte sapiṇḍīkaraṇe apakarṣo na arvāksapiṇḍīkaraṇe tu kena niroddhavyo pakarṣa iti ṣoḍaśaśrāddhāni kṛtvaiva sapiṇḍīkaraṇaṃ saṃvatsarātprāgapi kartavyamiti so yamāpatkalpaḥ yadā prāksapiṇḍīkaraṇāt pretaśrāddhāni karoti tadaikoddiṣṭavidhānena kuryāt yadā tu tadūrdhvaṃ karoti tadābdikaṃ śrāddhaṃ yo yathā karoti pārvaṇamekoddiṣṭaṃ vā tathā māsikāni kuryāt sapiṇḍīkaraṇādarvāk kurvan śrāddhāni ṣoḍaśaṃ ekoddiṣṭavidhānena kuryātsarvāṇi tāni tu sapiṇḍīkaraṇādūrdhvaṃ yadā kuryāttadā punaḥ pratyabdaṃ yo yathā kuryāttathā kuryātsa tānyapi iti smaraṇāditi vijñāneśvaraḥ tathā saṃvatsaraparyantaṃ pratidinaṃ pretodde śena bhojanaparyāptānnasahita udakumbho deyaḥ padmapurāṇeudakumbhaśca dātavyo bhojyabhakṣyasamanvitaḥ yāvadvarṣaṃ naraśreṣṭhasatilodakapūrvakam iti hemādrau smṛtisamuccayeekādaśāhātprabhṛti ghaṭastoyānnasaṃyutaḥ dine dine pradātavyo yāvatsyādvatsaraḥ sutaiḥ iti pāraskareṇa piṇḍadānamapyatra pākṣikamuktamaharaharannamasmai brāhmaṇāyodakumbhaṃ ca dadyātpiṇḍamapyeke nipṛṇantīti asmai pretāya taduddeśenetyarthaḥ arvāksapiṇḍīkaraṇe pi deya ityāhayājñavalkyaḥa  śrā pra ślo arvāksapiṇḍīkaraṇaṃ yasya saṃvatsarādbhavet tasyāpyetat sodakumbhaṃ dadyātsaṃvatsaraṃ dvijaḥ iti sapiṇḍīkaraṇottaraṃ māsikeṣviva nātra pretaśabdollekhaḥ asmādeva vacanādudakumbhasyāpakarṣo nāstīti pratīyate yattu gobhilaśrāddhakalpabhāṣye skāndavaco likhitamannaṃ caiva svaśattyā tu saṅkhayāṃ kṛtvābdikasya tu dātavyaṃ brāhmaṇebhyastu yadvā tanniṣkrayaṃ ca yat api śrāddhaśatairdattairudakumbhaṃ vinā narāḥ daridrā duḥkhinastātabhramanti ca bhavārṇave tato pakṛṣya dātavyaṃ pretasyāpyudakumbhakam iti udakumbhasyāpyapakarṣakaṃtattu yājñavalkyavacovirodhānnāpakarṣaparaṃkintu pratidinamudakumbhānnadānāśaktauekasminnapi dine tāvanto yathāsambhavaṃ yadā kadācidvā vatsaramadhye tāvanto deyāiti tadarthaḥ ācārasyāpi tathādṛṣṭatvāt atra kvacitkumbhasyānnasāhityaṃ kvacidannasya kumbhasāhityaṃ yadyapitathāpi guṇapradhānabhāvāvivakṣayā idamannameṣa kumbha iti pṛthageva tyāgaḥ kāryaḥ atra ca yadā pretoddeśenānnasya tatsthānīyasya vā dravyasya śraddhayā tyāgaḥ śrāddhamiti vijñāneśvaroktaṃ śrāddhalakṣaṇaṃbrāhmaṇasvīkāraprayantaḥ pitṝnuddiśya dravyatyāgaḥ śrāddhamiti kalpatarūktaṃpitrādīṃścaturthyantapadairuddiśya havistyāgaḥ śrāddhamiti śūlapāṣyuktaṃ ca śrāddha lakṣaṇaṃtadāpi etacchrāddhalakṣaṇākrāntatvādannodakumbhatyāgo pi śrāddharūpa eva yattu śūlapāṇinā asya nityaśrāddhatvamuktamahanyahani yacchrāddhaṃ tannityamabhidhīyate iti bhaviṣyapurāṇoktanityaśrāddhalakṣaṇasyātrāpi sattvāditi tanna ahanyahani yaccoditaṃ tannityāmatyabhidhānādyatrāvadhidinaviśeṣānupādānena jīvanāvadhi niyojyatvaṃ pratīyate tannityam kuryādaharahaḥ śrāddhaṃityatraca tādṛśacodanācoditatvādbhavati nityatvapratītiḥ na tu prakṛte anyathā katipayadinakriyamāṇe piaśvayukkṛṣṇapakṣe pi śrāddhaṃ kuryāddinedine ityāparapakṣike nityaśrāddhatvaprasaṅgāditi ūnamāsikonaṣāṇmāsikonābdikāni nandādiṣu na kāryāṇi gārgyaḥnandāyāṃ bhārgavadine caturdaśyāṃ tripuṣkare ūnaśrāddhaṃ na kurvīta gṛhī putradhanakṣayāt marīcirapidvipuṣkare ca nandāsu sinībālyāṃ bhṛgorddine caturdaśyāṃ ca nonāni kṛttikāsu tripuṣkare iti tripuṣkaraṃ ca tripānnakṣatraṃ bhadrā tithirgurubhaumaravivārāṇāmanyatamasya melane bhavati dvayormelane dvipuṣkaram ratnamālāyāmviṣamacaraṇaṃ dhiṣṇyaṃ bhadrātithiryadi jāyatesuragururavikṣmāputrāṇāṃ kathaṃ cana vāsare munibhiruditaḥ so yaṃ tripuṣkarasaṃjñakaḥ iti tripādbhaṃ cettithirbhadrā bhaumejyaravibhiḥ saha tadā tripuṣkaro yogo dvayoryogo dvipuṣkaraḥ iti  dvitīyāsaptamīdvādaśīnāṃ bhadrātithīnāṃ punarvasūttarāphālgunīviśākhottarāṣāḍhāpūrvābhādrapadanakṣatrāṇāṃ bhānubhaumaśanaiścarāṇāṃ ca melane  tripuṣkaraṃ dbimelane dvipuṣkaram  nandāḥ pratipatṣaṣṭhyekādaśyaḥ śeṣaṃ prasiddham iti māsikānāṃ kālanirṇayaḥ atha pretakriyāsu vihitaniṣiddhakālāḥ gārgyaḥpratyakṣaśavasaṃskāre dinaṃ naiva viśodhayet āśaucamadhye kriyate punaḥsaṃskārakarma cet śodhanīyaṃ dinaṃ tatra yathāsambhavameva tu āśaucavinivṛttau tu punaḥsaṃskriyate mṛtaḥ saṃśodhyaiva dinaṃ grāhyamūrdhvaṃ saṃvatsarādyadi pretakāryāṇi kurvīta śreṣṭhaṃ tatrottarāyaṇam kṛṣṇapakṣaśca tatrāpi varjayettu dinakṣayam pretaśrāddhaṃ prakṛtya gārgyaḥnandāyāṃ bhārgavadine caturdaśyāṃ tripuṣkare tatra śrāddhaṃ na kurvīta gṛhī putradhanakṣayāt marīciḥekādaśyāṃ tu nandāyāṃ sinīvālyāṃ bhṛgordine nabhasyasya caturdaśyāṃ kṛttikāsu tripuṣkare śrāddhaṃ na kurvītetyanuṣaṅgaḥ pretakriyāmeva prakṛtyabhāratenakṣatre tu na kurvīta yasmin jāto bhavennaraḥ na prauṣṭhapadayoḥ kārṃyaṃ tathāgneye ca bhārata dāruṇeṣu ca sarveṣu pratyarau ca vivarjayet jyautiṣe yāni coktāni tāni yatnena varjayet uktāni varjyatvenetiśeṣaḥ dāruṇānidāruṇaṃ coragaṃ raudramaindraṃ nairṛtameva ca ityuktāni gratyariḥ  pañcamatārā jyotiḥ parāśaraḥsādhāraṇadhruvogre maitre no śasyate manuṣyāṇām pretakriyā kathañcittripuṣkare yamaladhiṣṇaṇe ca sādhāraṇe kṛttikāviśākhe dhruvāṇi  uttarātrayaṃ rohiṇī ca ugrāṇi  pūrvātrayaṃ bharaṇī maghā ca maitramanurādhā yamaladhiṣṇyaṃ  dhaniṣṭhā kaśyapaḥbharaṇyārdrā tathāśleṣā mūlatricaraṇāni ca pretakṛtye tiduṣṭāni dhaniṣṭhādyaṃ ca pañcakam varāhapurāṇecaturthāṣṭamage candre dvādaśe ca vivarjayet pretakṛtyaṃ vyatīpāte vaidhṛtau paridhe tathā karaṇe viṣṭisaṃjñe ca śanaiścaradine tathā trayodaśyāṃ viśeṣeṇa janmatārātraye pi ca janmatārātrayam  ādyadaśamaikoneviṃśāni nandāyāṃ bhārgavadine trayodaśyāṃ trijanmani atra śrāddhaṃ na kurvīta putradārathanakṣayāt ityādayaśca niṣedhāḥ pretakriyātirikte na pravartante pretaśrāddheṣvapi sāvakāśeṣu na pravartante niravakāśeṣu svakāle nuṣṭhīyamāneṣu pravartante tadāha gobhilaḥnandāyāṃ śukravāreṣu caturdaśyāṃ trijanmasu ekādaśāhaprabhṛti naikoddiṣṭaṃ niṣidhyate vaijavāpaḥyugamanvādisaṅkrāntidarśe pretakriyā yadi daivādāpatitā tatra nakṣatrādi na śodhayet iti pretakriyāvihitaniṣiddhakālāḥ atha sapiṇḍīkaraṇakālaḥ tatra yajamānapretayoranāhitāgnitve saṃvatsarānto mukhyaḥ upasthitavṛddhipūrvakālo vā tathācabhaviṣyapurāṇesapiṇḍīkaraṇaṃ kuryādyajamāno hyanagnimān anāhitāgneḥ pretasya pūrṇe bde bharatarṣabha tathā pulastyo piniragniḥ sahapiṇḍatvaṃ piturmātuśca dharmataḥ pūrṇe saṃvatsare kuryādvṛddhirvā yadaharbhavet atra hi karturuddeśyasya niragnitve nimitte kālo niyamyate tasyaiva karmāṅgatvena vidhīyamānatvāt yattu kāle karma vidhīyate na karmaṇi kāla itinyāyavidvacanaṃ tadanupādeyatvābhiprāyam na punaravidheyatvaparam tathātve hi kālasyāṅgatvameva na syādavidhīyamānatvāt na hyavidhīyamānamaṅgaṃ bhavatīti atra hi pūrṇa iti varṣasamāptyuttaradina ityarthaḥ tathācośanāpituḥ sapiṇḍīkaraṇaṃ vārṣike mṛtavāsare ādhānādyupasamprāptāvetatprāgapi vatsarāt nāgararavaṇḍe pipituḥ sapiṇḍīkaraṇaṃ vatsarādūrdhataḥ sthitam vṛddhirāgāmikī cetsyāttadarvāgapi kārayet yacca paiṭhīnasinā vatsarānte sapiṇḍīkaraṇamityuktam tatrāpi sati saptamyeva na tu daśānte paṭa itivadvācakatvaṃ pūrvodāhṛtavākyavirodhāt yacca smṛtyarthasāre dvādaśamāsopāntyadine ūnābdikaṃ taduttaradine sapiṇḍīkaraṇaṃ taduttaradine mṛtāharūpe prathamābdikamititadetatvārṣike mṛtavāsaraitivacanavirodhādupekṣaṇīyama evañca sati ekoddiṣṭapradhānakatvena madhyāhne sapiṇḍanaṃ vidhāya pārvaṇapradhānakatvenavāparāhṇe sapiṇḍanaṃ kṛtvā sambhave parāhṇa eva gauṇakālarūpasāyāhne vā sāṃvatsarikaṃkāryaṃ na tu lopastasya kecittu mṛtāhadine sapiṇḍane ābdikalopa eva mukhyakālasyābhāvātśeṣabhojanaṃ vinā sapiṇḍīkaraṇaśrāddhāparisamāpte śrāddhāntarārambhasyānucitatvācceti vadanti tanna nahi gauṇakāle nuṣṭhānaṃ niṣiddhamapi tu mukhyakāle nadhikṛtasya gauṇakāle na ca prakṛte mukhyakāle nadhikārapratipādakaṃ kiñcidasti yacca śeṣabhojanaṃ vinā karmāsamāpterna karmāntarārambha iti tanna visarjanenaiva prayogasya parisamāptatvāt taduttaraṃ ca rāgataḥ prāpte bhojane pratipattimākāṅkṣamāṇasya śeṣasya niyamo na tu śeṣabhojanaṃ śrāddhāṅgam bhavadvātadvina rātrigatabrahmacaryādivatprayogabahirbhūtamevāṅgaṃ tacca pratyābdikenāvaśyakartavyatayāvihitena vyavahitaṃ sadābdikaśrāddhāṅgakaśeṣabhojanena saha tantreṇaikasmin dinedaivavaśāpannānekavārṣikaśeṣabhojanamivānuṣṭhātuṃ śakyamiti na kiñcidanupapannam vṛddhirabhyudayaḥ bhrātā vā bhrātṛputro vā sapiṇḍaḥ śiṣya eva vā sahapiṇḍakriyāṃ kṛtvā kuryādabhyudayaṃ tataḥ iti laghuhārītoktaḥ gomilo pi yadaharvā vṛddhirāpadyate iti vṛddhirvā yadahaḥ syāditi atra vṛdhdyahaḥ sannihitaṃ dināntarapamucyate anyathā tasminneva dine sapiṇḍīkaraṇāpattiḥ tacca viruddham sapiṇḍīkaraṇasya madhyāhnakālatvāt vṛddhiśrāddhasya ca prātaḥ kālikatvāt spaṣṭaṃ coktamnāgarakhaṇḍepituḥ śapiṇḍīkaraṇaṃ vatsarādūrdhvataḥ sthitam vṛddhirāgāminī cetsyāt tadarvāgapi kārayet upalakṣaṇaṃ caitannāndīnimittasya karmamātrasya tathā caśāṭhyāyaniḥpretaśrāddhāni sarvāṇi sapiṇḍīkaraṇaṃ tathā apakṛṣyāpi kurvīta karttāṃ nāndīmukhaṃ dvijaḥ iti ayaṃ cāpakarṣaḥ sapiṇḍanaṃ vinā pitrādīnāṃ pārvaṇārhapitṛtvaprāptyabhāvena nāndīśrāddhasya kartumaśakyatvātjñeyo na tu vācanika iti kecit apare tu na hyadṛṣṭārthe hetunā prayojanam na hyapakarṣe devatāsambhavaḥ prayojakaḥ kintu vidhiḥ devatāyā abhāve tu jīvatpitṛkasyeva karmalopa eva yuktaḥ devatānurodhenaivāpakarṣe tīrthaśrāddhādyanurodhenāpakarṣāpatteḥ tasmādvacanādevāpakarṣaḥ  kiñcāhitāgnairdaihitrasya vidyamāne pi niragnau mātule pārvaṇānuroghena mātāmahasapiṇḍīkaraṇaṃ prāpnuyāddauhitrānurodhena vā mātulasya gauṇakāle na pārvaṇaṃ nābhyudayamiti pṛthakvacanavaiyarthyāpatteśca abhyudayaśca avaśyakartavyo na kāmyaḥ tasya sapiṇḍīkaraṇānapakarṣe pi pṛthakkartuṃ śakyatvāt sāgneḥ pretasya niragnikarttṛkasapiṇḍīkaraṇakālamāhalaghuhārītaḥanagnistu yadā vīrabhavetkuryāttadā gṛhī pretaścedagnimāṃstasya tripakṣe vai sapiṇḍanam gṛhī  karttā sumanturapipretaścedāhitāgniḥ syātkarttānagniryadā bhavet sapiṇḍīkaraṇaṃ kāryaṃ tadā pakṣe tṛtīyake atra ca tripakṣe vai sapiṇḍanamityatra tṛtīyasya pakṣasyādhikaraṇa toktā saptamīśravaṇāt na cāstu saptamī paraṃ tu satisaptamī sāevaṃ ca māsikābdikādiśrāddhavanmṛtatithisajātīyāyāṃ tithau sapiṇḍīkaraṇa miti vācyam  upapadavibhakteḥ kārakavibhaktirbalīyasīitinyāyātsa tisaptamīto dhikaraṇasaptamyā eva balīyastvātpūraṇārthakapratyayabalā hvitīyapakṣasyaiva  lābhāt  na capūrṇe saṃvatsare ṣaṇmāse tripakṣe yadaharvā vṛddhirāpadyateiti gobhilavākyesaṃvatsara iva ṣaṇmāsatripakṣayorapi pūrṇa ityanuṣaṅgeṇānvayāttaduttaradinasyaivagrahaṇamiti vācyam pramāṇābhāvenamāsaṃ darśapauṇarmāsābhyāmiṣṭvopavasādbhiścarantiityatra māsasyopasatsvivātra pūrṇa ityasya ṣaṇmāsatripakṣayorananuṣaṅgāt tena sampūrṇasya tṛtīyasyādhikaraṇatvamiti hemādristu pakṣatraye pūrṇa iti vadannapi tṛtīyapakṣasampūrttidinasyaivādhikaraṇatvamāha saptamīsvārasyāt na tu taduttaradinasyeti kartuḥ sāgnitvesumantuḥyajamāno gnimān rājanpretaścānagnimān bhavet dvāhaśāhe bhavetkāryaṃ sapiṇḍīkaraṇaṃ sutaiḥ kātyāyanaḥekādaśāhaṃ nirvarttya arvāgdarśādyathāvidhi prakurvītāgnimān vipro mātāpitroḥ sapiṇḍanam iti atrārvākdarśādityuktāvapiekādaśāhe dvādaśāhe vāityādi baudhāyanādyuktavihitakāla eva kartavyaṃtadabādhenaivopapattau bādhāyogāt svatantrakālakalpanāprasaṅgācca hemādristu svatantraṃ kālāntaramityāha yattuyā tu pūrvamamāvāsyā mṛtāhāddaśamī bhavet sapiṇḍīkaraṇaṃ tatyāṃ kuryādeva suto gnimān iti jābālivacanaṃ tat maraṇadināvadhikadaśamadinaparam evaṃcaikādaśaṃ dinamuktaṃ bhavati yadā ca darśoddhāviṃśatidinādūrdhvaṃ bhavati tadāśaucātparato dvādaśasu divaseṣu ṣoḍaśaśrāddhāni kṛtvā trayodaśadivase sapiṇḍīkaraṇaṃ kāryam sapimḍīkaraṇaṃ prakṛtyamāsikārthavat dvādaśāhaṃ śrāddhaṃ kṛtvā trayodaśe hni vā kuryāt iti viṣṇūkteḥ asyārthaḥ māsikānāmarthaḥ prayojanaṃ pretabhāvanivṛttistadvacchrāddham gaṇābhiprāyamekavacanam tatronamāsikatraipakṣikonaṣāṇmāsikāni prathamadvitīyaṣaṣṭhadvādaśādivaseṣu kāryāṇi divasasya māsa tthānīyatvāt ata evāgresaṃvatsarābhyantare yadyadhikamāsako bhavettadā māsikārthaṃ dinamekaṃvardhayetiti tenaivoktam dvādaśāhaṃ trayodaśa iti cāśaucottaradinamārabhyaivaparatodaśarātrasyaiti jāvālokteḥ atra dahārātragrahaṇaṃ tattadāśaucopalakṣaṇam tatā sāgninā pravasitena vicchinnāgninā vā pārvaṇaśrāddhānurodhenāpi apakarṣaḥ kāryaḥ tathā cahemādrau prajāpatiḥnāsapiṇḍyāgnimān putraḥ pitṛyajñaṃ samācaret na pārvaṇaṃ nābhyudayaṃ kurvanna labhate phalam ityavaśyakartavyābhyudayasāhacataryeṇa pāveṇasyoktatvāt arvāk darśāditidarśopādānāddarśasambandhipitṛyajñavatpārvaṇasyāpi grahaṇācca etacca yanmate piṇḍapitṛyajñanimittaṃ sapiṇḍīkaraṇāpakarṣaṇaṃ tanmate pi pituriva māturapi kāryam ekatvaṃ sā gatā bharttuḥ piṇḍe gotre ca sūtake patnī patipitṝṇāṃ tu tasmāttadgotrabhāginī sapiṇḍīkaraṇādūrdhvaṃ yatpitṛbhyaḥ pradīyate sarveṣvaṃśaharā yātā iti dharmeṣu niścayaḥ iti yajñapārśvabaudhāyanavacanābhyāṃ pitṛpiṇḍe tasyā aṃśabhāgitvāt na caivaṃ tasyā uddeśyatvāpattiriti vācyam ekamūrttitvamāyāti sapiṇḍīkaraṇe kṛte iti vacanena sapatnīkatvenānuddeśe pi bharttṛpiṇḍāṃśopabhogokteḥ anyathā mātāmahena saha sapiṇḍane mātāmahapiṇḍabhoktṛtvaṃ na syāt na hi saduhitṛketimātāmahānāmuddeśaḥ pramāṇābhāvāt  tasmātsāgninā kartrā āśaucottaraṃ dvādaśasu divaseṣu māsikāni kṛtvā trayodaśe hni maraṇadinādārabya vā dvādaśe dine ekādaśe hani eva vā darśapāte  tatraiva sapiṇḍanaṃ kāryam  atra ca pramādādakaraṇe tripakṣādiṣu vihiteṣu kāleṣu kāryam tathācagobhilaḥdvādaśāhādikāleṣu pramādādananuṣṭhitam sapiṇḍīkaraṇaṃ kuryātkāleṣūttarabhāviṣu idaṃ ca sāgnikasyaiva tasyaiva dvādaśāhādīnāṃ mukhyatvāt tadagrimāṇāmanukalpatvena vidhānamuktaṃ na tu niragnikasya tasya varṣāntasyaiva mukhyatvātna ca taduttaraṃ vihitaḥ kālo stīti bhāviṣyapurāṇedvādaśe hani ṣaṣṭhe vā tripakṣe vā trimāsi vā ekādaśe pi vā māsi māṅgalyasyāpyupasthitau atra ṣaṣṭhe vetyatra māsīti sambadhyate tathā cabaudhāyanaḥatha saṃvatsare pūrṇe sapiṇḍīkaraṇaṃ tripakṣe tṛtīyamāsi ṣaṣṭhe vaikādaśe vā dvādaśāhe veti atrāpi pūrvoktayuttyādhikaraṇatve siddhe yadatīte ṣaṣṭhe māsīti kasyacidvyākhyānaṃ tatra mūlaṃ mṛgyam kālāntaramāhapaiṭhīnasiḥsaṃvatsarānte visarjanaṃ navamamāsyamityeke viṣṇurapimāsikārthavat dvādaśāhaṃ śrāddhaṃ kṛtvā trayodaśe hni vā kuryāta vyāghraḥ sādhāraṇyenaiva dvādaśāhaprāśastyamāhaānantyātkuladharmāṇāṃ puṃsāṃ caivāyuṣaḥ kṣayāt asthiteśca śarīrasya dvādaśāhaḥ praśasyate kuladharmāṇāṃ  kulācārānniyatakālikānāṃ vṛddhiśrāddhavatāṃ cūḍādyanuṣṭhānānām asthitiśca rājopadravādinā deśatyāgasambhāvanārūpā rogādinā karmāsāmarthyarūpā vā prāśastyaṃ ca mukhyakālānuṣṭhiteneva tasmin kāle nuṣṭhitenāpyanena pretatva nivṛttirbhavatīti dvādaśāhaśca dvādaśañca tadahaścetivyutpattyā dvādaśaṃ dinaṃ tacca mṛtadināvadhikameva dvādaśānāmahnāṃ saṅghāto dvādaśāhaḥ ṣoḍaśaśrāddhāpakarṣakaḥ kālaḥ sa cābhyudayarūpa iti śūlapāṇiḥ nanu kathamasya praśastatvaṃ sapiṇḍīkaraṇaṃ hi pitṛtvaprāptyarthaṃ na ca dvādaśāhe kṛtaṃ kevalaṃ tatpitṛtvāpādakaṃ bhavati yatoviṣṇudharmottarekṛte sapiṇḍīkaraṇe naraḥ saṃvatsarātparam pretadehaṃ parityajya bhogadehaṃ prapadyate iti agnipurāṇe piarvāk saṃvatsarādyasya sapiṇḍīkaraṇaṃ bhavet pretatvamapi tasyāpi jñeyaṃ saṃvatsaraṃ nṛpa iti ataḥ pūrvaṃ kṛte pi sapiṇḍane vatsarānta eva pretatvanivṛtteḥ kathamasya praśastatbamiticetṣoḍaśaśrāddhānyakṛtvā kṛte sapiṇḍane na pitṛtvaprāptirityetatparamidaṃ vacanadvayam śrāddhāni ṣoḍaśādattvā naiva kuryātsipaṇḍanam ityanenakavākyatvāt asmādeva vacanātṣe ḍaśaśrāddhānyapakraṣṭavyānītyapyuktaṃ bhavati kathamanyathā ṣīḍaśaśrāddhānāmapakarṣābhāve tatsācyapretatvanivṛtterabhāvena kṛtaṃ sapiṇḍīkaraṇaśrāddhamapyarthavatsyāt nanu ṣoḍaśaśrāddhānyapakṛṣya kṛte sapiṇḍana pretatvanivṛtterjātatvātpunarmāsikodakumbhaśrāddhaṃ na syāt satyam yadiyasya saṃvatsarādarvāk sapiṇḍīkaraṇaṃ bhavet māsikaṃ codakumbhaṃ ca deyaṃ tasyāpi vatsaram itilaugākṣivacanaṃ na syāt tasmādvacanādeva punarāvṛttiriti kecittu vṛddhinimittaṃ vināpakṛṣṭe sapiṇḍane saṃvatsarānta eva pretatvanivṛttiḥ vṛddhinimittaṃ tvapakarṣaṇe sapiṇḍanottaramevāvyavadhānena pretatvanivṛttiḥ ata evaarvāksaṃvatsarādvṛddhauityanena sapiṇḍanāpakarṣamabhidhā yāhaśāttātapaḥna pṛthakpiṇḍadānaṃ ca tasmādūrdhvaṃ vidhīyate pretānāmiha sarveṣāṃ ye mantraiśca niyojitāḥ pretatvācceha nistīrṇāḥ prāptā pitṛgaṇaṃ tu te iti  yadi vāśavatyā gauṇekāle nuṣṭhāna daivāttaduttaraṃ vṛddhyādyāpadyeta tadā vṛddhikālaṃ prāpya pretatvaparihāro bhavati tasya vatsarāntakālatulyatvāditi  vadanti  atredaṃ pratibhāti kathamasya vatsarāntakālatulyatvamiti yadi cāhitāgnerdvādaśāhasyeva mukhyatvena pretatvanivṛttiphalakasya sapiṇḍanasyātra vihitatvādititadā vihitatvaṃ gauṇasyāpyastyeva  mukhyakālaśca na svarūpeṇa prayojakaḥ anyathā vatsarānte sapiṇḍanābhāve pi pretatvanivṛttiḥ syādeva tasmānmakhyakāle nuṣṭhitameva sapiṇḍanaṃ  pretatvanivartakaṃ vācyam  evaṃ sati vihitasyānarthakatvānupapattyā vihitakāle nuṣṭhitameva pretatvanivartakamityastu kṛtaṃ mukhyatvenota tasmātṣoḍaśaśrāddhasahitaṃ sapiṇḍīkaraṇamātraṃ pretatvanivartakaṃ na mukhyakālasahitamiti kecittu sarveṣāmapi kālānāhitāgniṃ prati mukhyatvena dvādaśādikāleṣu kṛtaṃ sapiṇḍanaṃ vṛddhipūrvaṃ kṛtamiva pretatvanivartakamiti te ca kālāḥ tatra tāvat caturviṃśatimatesapiṇḍīkaraṇaṃ cābde sampūrṇe bhyudaye pi vā dvādaśāhe tu keṣāñcinmataṃ caikādaśe tathā iti kecittu idaṃ sakalasādhāraṇamukhyakālasaṅgrāhakaṃ na tu niragnerekādaśāhādipratipādakam anyathā sāgnerapi saṃvatsarāntakālasādhakaṃ syāt evaṃ cayā tupūrvamamāvāsyāityādivākyaistāṃstān prati prāprāneva kālān vidadhannāpūrvaśrutimūlamityāhuḥ parāśaramādhavīye bhaviṣyesapiṇḍīkaraṇaṃ kuryādyajamānastvanagnimān anāhitāgneḥ pretasya pūrṇe bde bharatarṣabha dvādaśe hani ṣaṣṭhe vā tripakṣe vā trimāsi vā ekādaśe pi vā māsi māṅgalyasyāpyupasthitau iti ete ca sarve mukhyāḥ eṣu dvādaśāhaḥ praśastaḥ ānantyādivacanāt anyatrecchayā vikalpa iti mādhavaḥ anye tu vatsarānto mukhyastatsannihita ekādaśo māso jaghanyaḥ evamanye viprakṛṣṭā yathāpūrvaṃ jaghanyā iti yadā ca sapiṇḍīkaraṇārthaṃ ṣoḍaśaśrāddhānyapakṛṣyante tadā mṛtatithisajātīyāyāṃ tithau kāryāṇi ekasyāpi mukhyakālalābhāt asambhave tu sapiṇḍanadine eva nimitte sannidhānāt atha vā sati kālavyavadhāne prāgudāhṛtaviṣṇuvākyāt dvādaśasu divaseṣuṣoḍaśaśrāddhāni vidadhyāditi śūdrāṇāṃ tu dvādaśāha eva sapiṇḍanam tathācaviṣṇuḥ mantravarjaṃ hi śūdrāṇāṃ dvādaśe hnīti na ca kātyāyanenasarveṣāmeva varṇānāṃ sūtakānte sapiṇḍanam  iti vidhānānmāsaṃ śūdrasyāśaucasattvādavayavapiṇḍasya daśamasya taṃ prati sūtakānte vihitatvāt kathaṃ dvādaśāhe śūdrasya sapiṇḍanamitivācyam sarveṣāmeva varṇānāṃ daśāhaṃ sūtakaṃ bhavet  ityetatpakṣamāśritya vā sacchūdrasya darśaśrāddhānurodhena ekādaśāhavidhivadvacanabalātsūtakanivṛttimabhyupetya vā vacanāt sūtakamadhya eva  vā kāryamiti na doṣaḥ  vastuto dvādaśāhapadaṃ na maraṇadinādārabhya dvādaśāhaparaṃ kintu sūtakāntadivasādūrdhvaṃdvijātivat dvādaśasu divaseṣu dvādaśa māsikāni kṛtvā dvādaśāha eva sapiṇḍanaṃ kāryaṃna tu dvijā tivattrayodaśāhe ata eva tatroktamyadyadhimāsastadā trayodaśe dina iti etena yatkiñcicchrāddhavṛddhirna dinavṛddhiriti tadapi parāstam deśāntarasthite tu putre itiviśeṣaḥ tatra śātātapaḥdeśāntaragatānāṃ ca putrāṇāṃ ca kathaṃ bhavet śrutvā tu vapanaṃ kāryaṃ daśāhaṃ tu tilodakam tataḥ sapiṇḍīkaraṇaṃ kuryādekādaśe hani varṣāntakālātikrame kālāntaramukte mādhavīyeṛṣyaśṛṅgaḥsapiṇḍīkaraṇaṃ śrāddhamuktakāle na cet kṛtam raudrahaste ca rohiṇyāṃ maitrabhe vā samācaret etacca nakṣatrādyanusāreṇa vṛdhdyādyupasthitau vihitakālāntarālābhe pi draṣṭavyam iti sapiṇḍanakālaḥ atha sāmānyaśrāddhatithinirṇayaḥ śrāddhaṃ ca trividhaṃ pārvaṇamekoddiṣṭaṃ daivikaṃ ca tatra kaṇvaḥekamuddiśya yacchrāddhamekoddiṣṭaṃ prakīrttitam trīnuddiśya tu yattaddhi pārvaṇaṃ munayo viduḥ pāraskaraḥdevānuddiśya kriyate yattaddaivikamucyate tannityaśrāddhavatkuryāddvādaśyādiṣu yatnataḥ  tatra yasyāṃ tithau pārvaṇaśrāddhaṃ vihitaṃ sā yadi dinadvayasambandhinībhavettadā yasminpūrvasminparasminvā dine parāhṇavyāpinī tasmin dine  pārvaṇamanuṣṭheyam  karmaṇo yasya yaḥ kālastatkālavyāpinī tithiḥ tayā karmāṇi kurvīta hrāsavṛddhī na kāraṇam iti yājñavalkyavacanāt madhyāhnavyāpinī yā syātsaikoddiṣṭe tithir bhavet aparāṅṇavyāpinī yā pārvaṇe sā tithirbhavet iti gautamavacanācca yadā pūrvedyuraparāhṇavyāpinī tadā pūrvaiva grāhyā tathācamanuḥyasyāmastaṃ raviryāti pitarastāmupāsate sā pitṛbhyo yato dattā hyaparāhṇaḥ svayaṃbhuvā yasyāmaparāhṇasambandhinyāṃ ravirastaṃ yāti sā pitṛkārye praśaste tyarthaḥ tathā ca hārītaḥaparāhṇaḥ pitṝṇāṃ tu yāparāhṇānuyāyinī sā grāhyā pitṛkārye tu na pūrvāstānuyāyinī astānuyāyinī  astamātrānuyāyinī tathā ca yāparāhṇavyāpinyastānuyāyinī sā pitṛkārye grāhyetyarthaḥ yadā tu dinadvaye pi nāparāhṇavyā pinī tadāpi pūrvaiva grāhyā tathācabṛddhayājñavalkyaḥdevakārye tithirjñeyā yasyāmabhyudito raviḥ pitṛkārye tithirjñeyā yasyāmastamito raviḥ śivarahasyasaurapurāṇayoḥprāyaḥ prānta upoṣyā hi tithirdaivaphalepsubhiḥ mūlaṃ hi pitṛtṛptyarthaṃ paitraṃ coktaṃ maharṣibhiḥ māradoyapurāṇetitheḥ prāntaṃ surākhyaṃ hi upoṣyaṃ kavayo viduḥ pitryaṃ mūlaṃ titheḥ proktaṃ śāstrajñaiḥ kālakovidaiḥ pitrye stamayavelāyāṃ spṛṣṭā pūrṇā nigadyate na tatraudayikī grāhyā daive hyaudayikī tithiḥ gobhilaḥsāyāhnavyāpinī yā tu pārvaṇe sā uhāhṛtā sāyāhnavyāpitā ca trimuhūrtānyūnāyā eva bhavati vaudhāyano piudite daivataṃ bhānau pitryaṃ cāstamite ravau dvimuhūrtaṃ trirahnaśca sā tithirhavyakavyayoḥ bhānāvudite sati yad dvimuhūrtaṃ muhūrtadvayaṃ taddaivataṃ  daivakarmayogyam astamite astaṃ gantumārabdhe bhānau astamayātpūrvaṃ yat trimuhūrtaṃ tatpitryaṃ  pitryakarmayogyam tasmāttadvarttinī ti thirhavyakavyayorgrāhyetyarthaḥ dinadvaye pi vaiṣamyeṇāparāhṇaikadeśavyāptau tadādhikyavatī grāhyā aṇurapi viśeṣo dhyavasāyakara iti nyāyāt dinadvaye pi sāmyenāparāhṇaikadeśavyāptiśca śrāddhāṅgatithervṛdhdyā kṣayeṇa sāmyena vā bhavatitatra kasmindine pārvaṇamitisaṃśayekharvodarpastathā hiṃsā trividhaṃ tithilakṣaṇam sarvadarpau parau pūjyau hiṃsā syātpūrvakālikī iti vyāghrapacanānnirṇayaḥ kharvaḥ  sāmyavāṃstithiḥdarpo vṛddhistadvāṃstithiḥhiṃsā kṣayastadvāniti trividhaṃ tithilakṣaṇaṃ tithisvarūpam atra sarvatvādīnāṃ grāhyatithigatatvaṃ kharvadarpayoḥ parayorhisāyāśca pūrvasyā grāhyatvābhidhānāt sā ca tulyakālaikadeśabyāptirgrāhyatithervṛddhikṣayasāmyairitthaṃbhavati samarātrindivasamayeyadā viṃśatighaṭīparimitā pūrvatithir bhavati dvāviṃśatighaṭīparimitā cottaratithistadādinadvaye pi sāmyena ghaṭīcatuṣṭayaparimitāparāhṇaikadeśavyāptirbhavati grāhyatithiśca ghaṭīdvayena vardhate yadā ca dvāviṃśatighaṭīparimitā pūrvatithirviṃśatighaṭīparimitā cottaratithistadāpisāmyena ghaṭīdbayarūpāparāhṇaikadeśavyāptirbhavati tithaiśca ghaṭīdvayena kṣīyate  yadā ca pūrvottaradinayoḥ pūrvottare tithī ekaviṃśatighaṭīparamite stastadāpi sāmyenaiva ghaṭītrayaparimitāparāhṇaikadeśavyāptirbhavati tithiśca  sāmyamupaiti  atra vṛddhisāmyayoḥ parā grāhyā kṣaye pūrveti iti pārvaṇanirṇayaḥ ekoddiṣṭasya tu kālamāha hārītaḥāmaśrāddhaṃ tu pūrvāhṇa ekoddiṣṭaṃ tu madhyataḥ pārvaṇaṃ cāparāhṇe tu prātarvṛddhinimittakam upakramakālamāha vyāsaḥkutapaprathame bhāge ekoddiṣṭamupakramet āvartanasamīpe vā tatraiva niyatātmavān samaptikālamāha ślokagautamaḥārabhya kutape śrāddhaṃ kuryādārauhiṇaṃ budhaḥ vidhijño vidhimāsthāya rauhiṇaṃ tu na laṅghayet evaṃ ca kutaparauhiṇayormuhūrtayorekoddiṣṭakālatvāt tavdyāptyādinaiva nirṇayaḥ atrāpi pūrvedyureva madhyāhnavyāptiraparedyureva madhyāhnavyāptirityanayoḥ pakṣayoḥmadhyāhnavyāpinī yā tu tithiḥ pūrvā parāpi vā tasyāṃ pitṛbhyo dātavyaṃ hāsavṛddhī na kāraṇam iti baudhāyanavacanānnirṇayaḥ dinadvaye pi madhyāhnavyāpitve tatsparśābhāve vā pūrvedyurevānuṣṭhānam daivakārye tithirjñeyā yasyāmabhyudito raviḥ pitṛkārye tithirjñeyā yasyāmastamito raviḥ iti vṛddhayājñavalkyavacanādipūrvodāhṛtaśivarahasyasaurapurāṇādivacanebhyaḥ dinadvaye pi sāmyenaikadeśavyāptau pūrvavadeva kharvādivākyānnirṇayaḥ vaiṣamyeṇaikadeśavyāptau tu mahattvavaśānnirṇayaḥ daivikaḥ śrāddhakāla uktobrahmapurāṇepūrvāhṇe daivikaṃ śrāddhamaparāhṇe tu pārvaṇam ekoddiṣṭaṃ tu madhyāhne prātarvṛddhinimittakam pūrvāhṇastuāvartanātu pūrvāhṇo hyaparāhṇastathāparaḥ ityuktaḥ tatrāpiprātaḥkāle tu na śrāddhaṃ prakurvīta dvijottamaḥ naimittikeṣu śrāddheṣu na kālaniyamaḥ smṛtaḥ itimādhavodāhṛtācchivarāghavasaṃvādavākyātprātaḥ kālavihitavṛddhiśrāddhātirikteṣuśrāddheṣu prātaḥ kālasya niṣedhāttadatiriktapūrvāhṇo daivikaśrāddhakālaḥ tadvyāptyaiva pūrvavannirṇayaḥ viśeṣastu yadā vṛddhikṣayādibhirdinadvaye pi tulyakālā karmakālavyāptistadottaraiva grāhyā udite daivataṃ bhānau pitrye cāstamite ravau dvimuhūrtaṃ trirahno vā sā tithirhavyakavyayoḥ iti baudhāyanavacanāt kharvādivākyasya caitadbhinnapitryaviṣayatvāt itisāmānyaśrāddhatithinirṇayaḥ athāparāhṇadilakṣaṇāni skandapurāṇeāvartanāttu pūrvāhṇo pyaparāhṇastataḥ paraḥ iti āvartanādityatrāṅpraśleṣaḥ kāryaḥ āvartanaṃ nāma dinamadhyaṃ tathā ca āvartanāvadhikaḥ pūrvo bhāgaḥ pūrvahṇastadavadhikaḥ paro bhāgo parāhṇa ityarthaḥ imameva vibhāgamabhipretyamanurāha a  śloka yathā caivāparaḥ pakṣaḥ pūrvapakṣādviśiṣyate tathā śrāddhasya pūrvāhṇādaparāhṇo viśivyate iti atra māsasamabhāgayoḥ pūrvapakṣāparapakṣayordṛṣṭāntīkaraṇātpūrvārdhāparārdharūpau pūrvāhṇāparāhṇāvahno bhāgau pratīyete tredhāvibhaktasyāhnastrayo bhāgāḥ pūrvāhṇamadhyandināparāhṇāḥ śrutau viniyuktāḥ pūrvāhṇo vai devānāṃ madhyandino manuṣyāṇāmaparāhṇaḥ pitṝṇāṃ tasmādaparāhṇe dadātīti atra vidheyāparāhṇsaya stutyarthamuktasya pūrvāhṇamadhyandinayordevamanuṣyasambandhasyapramāṇāntarāpratītatvātpūrvāhṇe devebhyo dadāti madhyandine manuṣyebhya iti vidhī kalpyete iti skandapurāṇeūrdhvaṃ sūryodayātproktaṃ muhūrtānāṃ tu pañcakam pūrvāhṇaḥ prathamaḥ prokto madhyāhnastu tataḥ paraḥ aparāhṇastataḥ prokto muhūrtānāṃ tu pañcakam śātātapo pitasmādahnastu pūrvāhṇe devā aśanamabhyavaharanti madhyandine manuṣyā aparāhṇe pitara iti caturdhā vibhāgamāha gobhilaḥpūrvāhṇaḥ praharaṃ sārddhaṃ madhyāhnaḥ praharaṃ tathā ātṛtīyādaparāhṇaḥ sāyāhnaśca tataḥ paraḥ iti pañcadhā vibhāgadyotikā śatapathaśrutiḥādityastveva sarva ṛtavaḥ sa yadaivodetyatha vasanto yathāsaṅgavo tha grīṣmo yathā madhyandino tha varṣā yadāparāhno tha śaradyadaivāstametyatha hemanta iti pañcadaśamuhūrtātmakasya divasasya trimuhūrtaparimita eko bhāgaḥ evaṃ pañca bhāgāḥ prātaḥsaṅgavamadhyāhnasāyāhnāparāhṇasaṃjñā bhavanti vyāso pimūhūrtatritayaṃ prātastāvāneva tu saṅgavaḥ madhyāhnastrimuhūrtaḥ syādaparāhṇo pi tādṛśaḥ sāyāhnastrimuhūrtastu sarvadharmabahiṣkṛtaḥ iti pañcadaśadhā vibhāga uktaḥ grabhāsakhaṇḍeahno muhūrtā vijñeyā daśa pañca ca sarvadāṃ iti ahnastriṃśadghaṭīparimitatve nyūnādhikatve vā muhūrtāḥ pañcadaśaiveti sarvadetyasyārthaḥ muhūrtānāṃ krameṇa nāmāniraudraḥ śvetaśca maitraśca tathā sārabhaṭaḥ smṛtaḥ sāvitro vaiśvadevaśca gāndharvaḥ kutapastathā rohiṇastilakaścaiva vibhavo nikṛtistathā śambaro vijayaścaiva bhedāḥ pañcadaśa smṛtāḥ iti aṣṭadhā vibhāgādayastu tādṛśavyavahārābhāvānna nirūpitāḥ athaiṣāmaharbhāgānāṃ parimāṇāni nirupyante tatra prātaḥsaṅgavayostrimuhūrtaparimitatvameva pūrvāhṇastu dvidhāvibhāge sārdhasaptamuhūrtaparimitaḥtridhā vibhāge pañcamuhūrtaparimitaḥcaturdhāvibhāge sārdhapraharaparimitaḥ evaṃ trividhaḥ pūrvāhṇaḥ madhyāhno pi tridhāvibhāge pañcamuhūrtaparimitaścaturdhāvibhāge praharapa rimitaḥ pañcadhāvibhāge trimuhūrtapāramita iti trividhaḥ aparāhṇo pi dvidhāvibhāge sārdhasaptamuhūrtaparimitaḥtridhāvibhāge pañcamuhūtaparimitaḥcaturdhāvibhāge praharārdhaparimitaḥpañcadhāvibhāge trimuhūrtaparimita iti caturvidho parāhṇaḥ sāyāhnaśca caturdhāvibhāge praharaparimitaḥpañcadhāvibhāge trimuhūrtaparimita iti dvividhaḥ sāyāhnaḥ ete ca pūrvāhṇādayastu tattatkarmasu yathāviniyojakaṃ yathālābhaṃ grāhyā yavabrīhyādivat yadvāāvartanāttu pūrvāhṇaityādivākyaissārdhaspatamuhūrtātmakasya kālasya pūrvāhṇatvebodhite tadantargatasārdhapraharādyātmakasyālpaparimāṇasya tadantargatatvātpūrvāhvatvaprāptaupūrvāhṇaḥpraharaṃ sārdhamityādivacanānāṃ vaiyarthyāpatteradhikādhikaparimāṇapūrvāhṇādyapekṣayālpālpaparimāṇapūrvāhṇādestaratamabhāvaḥkalpanīya iti hemādriḥ atha kutapakālaḥ skandavāyupurāṇayoḥkuṃ yatra gopatirgobhiḥ kārtsnyena tapati kṣaṇe sa kālaḥ kutapo jñeyastatra dattaṃ mahāphalam kuṃ  pṛthivīm gopatiḥ  sūryaḥ gobhiḥ  kiraṇaiḥ sarvapṛthivītāpakatvaṃ khamadhyagatasya sūryasya bhavatīti tadupalakṣitaḥ kālaḥ kutapaśabdenocyata ityarthaḥ sa cāhno ṣṭamo muhūrtaḥ taduktamvāyupurāṇemuhūrtātsaptamādūrdhvaṃ muhūrtānnavamādadhaḥ sa kālaḥ kutapo jñeyaḥ pitṝṇāṃ dattamakṣayam kālikāpurāṇebrāhmaṇaḥ kambalo gāvo rūpyāgnyatithayo pi ca tilā darbhāśca madhyāhno navaite kupāḥ smṛtāḥ prabhāsakhaṇḍe pimadhyāhnaḥ khaḍgapātraṃ ca tathā nepālakambalaḥ rūpyaṃ darbhāstilā gāvo dauhitraścāṣṭamaḥ smṛtaḥ pāpaṃ kutsitamityāhustasya santāpakāriṇaḥ aṣṭāvete yatastasmātkutapā iti viśrutāḥ iti kutapaḥ atha śrāddhavelā tatra niṣedhamukhena tāvatsā nirūpyate manuḥ a  ślo rātrau śrāddhaṃ na kurvīta rākṣasī kīrttitā hi sā sandhyayorubhayoścaiva sūrye caivācirodite iti atra sandhyāśabdenaudayātprāktanī sandhyā ghaṭikātrayamiṣyate sāyaṃsandhyā trighaṭikā hyastādupari bhāsvataḥ iti paribhāṣitā sandhyā na gṛhyate kintu mukhyaiva ravimaṇḍalopalambhayogyakālarūpā paribhāṣitāyā rātriniṣedhenaiva siddheḥ matsyapurāṇesāyāhnastrimuhūrtaḥ syācchrāddhaṃ tatra na kārayet baudhāyanaḥcaturthe prahare prāpte śrāddhaṃ tatra na kārayet ete ca na niṣedhā vikalpaprasaṅgāt na cadīkṣito na dadātiitivadvikalpaparihāraḥ vidhiniṣedhayorubhayorapi prakaraṇācchrāddhārthatvena bhinnaviṣayatvāt tenaite paryudāsā eva yattvatra śūlapāṇyādibhiruktaṃ na vikalpabhiyā paryudāsāṅgīkaraṇaṃ vidhiniṣedhayoḥ sāmānyaviśeṣarūpatvena tulyabalatvābhāvāt tadaprasakteḥkintu ekavākyatālāghavāt iti tattu ākarājñānaprayuktam anyathāna tau paśau karotiityatrāpi vikalpābhāvaprasaṅgācca tasmāduktavidhayaiva paryudāsatvam eteṣāṃ ca paryudāsatvam amāvāsyāvidhiśeṣatayā rātryādītarāmāvāsyāyāmi ti śūlapāṇiḥ tadayuktam rātryādibhāgānāṃ sāvanadināvayavatvena amāvāsyāśabdavācyacāndratithyavayavatvābhāvenedṛśaparyudāsānupapatteḥ tena rātryādyatiriktasāvanadinabhāge iti sāvanadinasaṅkocenaiva paryudāsatvam na ca sāvanadinavidhyabhāvātkathaṃ taccheṣatvena paryudāsatvam amāvāsyādividhīnāmeva sāvanadinavidhāyakatvāt te hi ahorātraṃ vinā karmakaraṇāśaktestadvadahorātraparā bhavanti yathā vasantādernimittattvaśravaṇam ajīvato nuṣṭhānāsambhavādvasantādyavacchinnajavinaparaṃ bhavati ata evādyetyādisaṅkalpavākye sāvanadinasyādhikaraṇatvenollekhaḥ śiṣṭānām purāṇeṣvapi caadya janmāṣṭamīṃ prāpyaiti sahkalpavākyaṃ sāvanadinasya vidhiṃ sūcayati tena sāvanadinasaṅkocenaiva paryudāsaḥ  nanu paryudāsasyāpi paryudasanīyaprāptisāpekṣatvātsarvaśrāddheṣu ca pūrvāhṇāparāhṇāditattadvelānāṃ niyatatvena rātryādiprāptyabhāvātkathamete  paryudāsā iti cet prātaḥsandhyātatsamīpaparyudāsastāvatprātarvṛddhinimittakavacanaprāptaputrajanmātiriktavṛddhiśrāddhaviṣayaḥ samīpamapi cātra muhūrtamātrasūryodayamuhūrte caiti śātātapavacanāt sāyaṃsandhyā tatsamīpasāyāhnādiparyudāsāśca pārvaṇaśrāddhaviṣayāḥ tathā śrāddhasya pūrvāhnādaparāhṇo viśiṣyate vāsarasya tṛtīye ṃśeityādivacanairdvedhātredhāvibhāgāntargatāparāhṇasya rātriparyantasya tatra vihitatvāt caturthapraharasāyāhnadivasāṣṭamabhāgāntyamuhūrtānāṃ ca tāratamyena varjyatvaṃ draṣṭavyam rātriparyudāsasya tu grahaṇaputrajanmādinimitta śrāddhaviṣayatvam teṣāṃrāhudarśanasaṅkrāntivivāhātyayavṛddhiṣu snānadānādikaṃ kuryuṃrniśi kāmyavrateṣu ca ityādidevalādivākyai rātrau prāptatvāt darśaprakaraṇagatasyāpi ca niṣedhasya prakaraṇe niveśāmbhavādutkarṣa iti kecit anye tu vidhiparyudāsayorekagrahaṇādiviṣayatvena tulyabalatvādvikalpāpattestīrthaśrāddhaviṣayatvaṃ rātriparyudāsasya taddhi prakṛtiprāptasyāparāhṇasya aupideśikena nimittānantaryeṇa bādhādrātrāvapisāmānyataḥ prāpnoti na tu grahaṇādivattatpuraskārema vidhirastīti tatra vikalpaprasattyabhāvātsaeva rātriparyudāsasya viṣayaḥ yattuakāle pyathavā kāle tīrthaśrāddhaṃ ca tarpaṇam  ityādivacanaṃ tadapi vāśabdopanibandhādvacanāntaraparyudastaparātreranyatra prāptaprātassāyāhnādigauṇakālasyāpi mukhyatvadyotanārthaṃ na punā  rātrāvapi tatkartavyatāparamityāhuḥ  apare tu prakaraṇābādhe sambhavati tadvādhasyāyogātprakṛtāveva daivānmānuṣādvā pratibandhādasamāpteśrāddhe yadi ravirastamiyāttadā prārabdhatvādrātrāvapi tatsamāpane prasakte na naktaṃśrāddhaṃ kurvīteti paryudāsaḥ tathā ca sāmikṛtameva sthāpayitvā paredyuḥ kṛtvātatsamāpanīyaṃ yajamānenāpi ca taduttarameva bhoktavyam ata evaprārabdhe vā yojanamāparisamāpanātityāpastambasūtram adhyetṛbhāṣyānugatamityāhuḥ vastutastu aparāhṇādividhayo na niyamārthāḥ kintu prāśastyātiśayārthāḥ darśaśrāddhaṃ tu yatproktaṃ pārvaṇaṃ tatprakīrttitam aparāhṇe pitṝṇāṃ tu tatra dānaṃ praśasyate ityādi śātātapādivacanebhyastathaivāvagamāt ataśca teṣāmaniyatatvāttatra sarvabelānāṃ prasaktau yukte rātriparyudāsaḥ tena rātrisandhyādvayatadantikaprātaḥsāyāhnavyatiriktatadantarālavarttimuhūrtavanakamapi anaimittikaśrāddhānāṃ kāla iti siddham tanmadhye pi kutapādimuhūrtapañcakaṃ pārvaṇe tipraśastam ūrdhvaṃ muhūrtātkutapādyanmuhūrtacatuṣṭama muhūrtapañcakaṃ vāpi svadhābhavanamiṣyate iti śātātapavacanāṃt ekoddiṣṭe ca mādhyāhnaḥ śastaḥ sa cātra gāndharvaṃ hitvā kutaparohiṇātmakamuhūrtadvayameva prārabhya kutape śrāddhaṃ kuryādārauhiṇaṃ budhaḥ vidhijño vidhimāsthāya rauhiṇaṃ tu na laṅghayet iti gautamavacanāt sāyāhnasya ca niṣiddhasyāpisvakālātikrame kuryādrātreḥ pūrvaṃ tayāvadhiḥ itivyāsavacanena punarvidhānāt gauṇatvam tatrāpi ādyadvitīyatṛtīyamuhūrtānāṃ gauṇagauṇataragauṇatamatā dināṣṭamabhāgāntyamuhūrtayoḥ punarniṣedhāt na tu sarvathā vihitatvameva rātriprātaḥ kālavat tayoḥ sāyāhnavat pārvaṇaikoddiṣṭaviṣaye punarvidhānābhāvāt na cādyamuhūrtasyapunarniṣedhāttaccheṣabhāgasya gauṇatayābhyanujñā gamyata iti vācyam tasya sāmarthyādvṛddhiśrāddhasyoktatvāt saṅgavastu na niṣidhdho nāpi praśastaḥ bhavatu vā ekodiṣṭavṛddhyādiṣu madhyāhnaprātarādiśrutirniyamārthā aparāhṇaśrutistu pārvaṇe pūrvodāhṛtavākyaiḥ prāśastyātiśayārthaiva ataśca yukto rātryādiparyudāsaḥ atra ca pārvaṇasyāparāhṇakālatve pi prārambhaḥ kutapa eva ahno muhūrtā vijñeyā daśa pañca ca sarvadā tatrāṣṭamo muhūrto yaḥ sa kālaḥ kutapaḥ smṛtaḥ madhyāhne sarvadā yasmānmandībhavati bhāskaraḥ tasmādanantaphaladastatrārambho viśiṣyate iti matsyapurāṇāt na cedaṃ vacanamekoddiṣṭaviṣayam tadviṣayatve prārambhagrahaṇasya vaiyarthyāpatteḥ etasyāpi ca vikṛtibhūte pārvaṇe vyavasthā smaryate mārkaṇḍeyenaśuklapakṣasya pūrvāhṇe śrāddhaṃ kuryādvicakṣaṇaḥ kṛṣṇapakṣāparāhṇe tu rauhiṇaṃ tu na laṅghayet iti śūlapāṇyādibhistu vāpupurāṇatvenedaṃ vacanaṃ likhitam  idaṃ hi vacanaṃ śuklapakṣasambandhināṃ yugamanvādisāṃvatsarikādīnāṃ sarveṣā sarvasya prayogasya pūrvāhṇakālatvaṃ kṛṣṇapakṣasambandhināṃ cāparāhṇakālatvaṃ  na vidadhāti  ekatrāparāhṇāderbādhaprasaṅgāt aparatra ca prāptatvāt naca kṛṣṇapakṣāṃśe nuvādaḥ śuklapakṣāṃśa eva tu prakṛtiprāptāparāhṇabādhenaiva pūrvāhṇavidhiriti vācyam abādhenopapattau tasyāpyanyāyyatvāt tena dvedhāvibhaktapūrvāhṇāntargatasya kutapapūrvabhāgasya tādṛśāparāhṇāntargatasyaca taduttarabhāgasya pakṣabhedenopakramakālatvavyavasthāpanamevānena vākyena kriyata iti siddham etenaivaitadvacanasiddhamevārthaṃ yugādiṣu pratipādayatdve śukle dve tathā kṛṣṇe yugādī kavayo viduḥ śukla paurvāhṇike grāhye kṛṣṇe caivāparahṇike iti smatyantaravacanaṃ vyākhyātam anye tu yathāśrutānyeva vacanānyetāni vyācakṣate tadevaṃ pārvaṇaikoddiṣṭabelā devaśrāddhādau tupūrvāhṇe daivikaṃ śrāddhaṃityādivacanātpūrvāhno grāhyaḥ devaśrāddhaṃ cadevānuddiśya yacchrāddhaṃ taddaivikamucyate ityādinā viśvāmitroktam pūrvāhṇaśabdenātra saṅgavo gṛhyate prātaḥkālaniṣedhasyātrāpi pravṛttau bādhakābhāvāt evamāmaśrāddhaṃ tu pūrvāhne ityatrāpi sa eva kālātprātastanādūrdhvaṃ trimuhūrtā tu yā tithiḥ āmaśrāddhaṃ tatra kuryāddvimuhūrtāpi vā tithiḥ iti vyāghrapādavacanāt ayaṃ cāmaśrāddhe pūrvāhnavidhirdvijātikarttṛkāmaśrāddha eva na tu śūdrakarttṛkāmaśrāddhe pi dvijātikarttṛke hni prayoge āmasyāniyatatvācchradrakarttṛkaprayoge caniyatatvādubhayatra pūrvāhṇavidhau nityānityasaṃyogavirodhāpatteḥ evañcamadhyāhvātparato yastu kutapaḥ samudāhṛtaḥ āmamātreṇa tatrāpi pitṝṇāṃ dattamaśrayam iti śātātapavacanasyāpi saviṣayakatvaṃ bhavediti hemādriḥ tanna nityasaṃyogavirodho hi phalacamasādhikaraṇanyāyena a  pā  adhi vā syāt saṃsthādhikaraṇanyāyena vā a  pā  adi  nādyaḥpūrvāhṇādikālasyābhiṣavādivadāmādidravyadharmatvābhāvāt na dvitīyaḥāmaśrāddhasyānnaśrāddhāpekṣayā bhinnatvāt vacanaṃ tu yadi sākaraṃ tadā sarvatrāmaśrāddhe pūrvāhṇavikalpitaṃ kālāntaraṃ vidhattāṃ na tu śūdrāmaśrāddhe kaścidviśeṣaḥ tena śūdreṇāpi pūrvāhṇa evāmaśrāddhaṃ kāryam evaṃprātarvṛddhinimittakaṃiti vacanātputrajanmātiriktanāndīśrāddhasya prātaḥ kartavyatā putrajanmani tu nimittasvābhāvyāttadanantarakālasyaiva mukhyatvam atra ca prātaḥkālaḥ pañcadhāvibhāgena pakṣāntareṣu prātarvibhāgābhāvāt yastu tredhācaturdhāvibhaktadinādyabhāgayorapi kvacitprātaḥśabdaprayogaḥ sa gauṇa ityuktaṃ parvanirṇaye iti śrāddhavelā atha piṇḍadānaniṣiddhakālāḥ tatra pulastyaḥayanadvitaye śrāddhaṃ viṣuvadvitaye tathā yugādiṣu ca sarvāsu piṇḍanirvapaṇādṛte matsyapurāṇesaṅkrāntiṣu ca kartavyaṃ piṇḍanirvāpaṇādṛte atra saṅkāntigrahaṇenaivāyanādilābhe punastadgrahaṇaṃ doṣātiśayārthamiti hemādriḥ anye tu bhrāntiprāptaniṣedhamāhuḥ vastutastu ṛṣibhedānniṣedhopapattiḥ vācaspatinoktamtataḥ prabhṛti saṅkrāntāvuparāgādiparvasu tripiṇḍajamācarecchrāddhamekoddiṣṭaṃ mṛtāhani itimatsyapurāṇavacanātsaṅkrāntyādāvapi tripiṇḍaṃ śrāddhaṃ kāryam na coktavacane niṣedhānupapattiḥ tasya samūlatve vikalpenopapatteriti tanna tripiṇḍapadasya pārvaṇaparatvāt anyathā piṇḍānuvādena tritvavidhāne prasarabhaṅgāpatteḥ naca tripiṇḍapadena piṇḍamātravidhānaṃ tritvaṃ tu avayutyānuvāda iti vācyam bhavanmate niṣedhavākyasya nirmūlatvena piṇḍadānarūpaprākṛtāṅgasya punārvidhāne pūrvatvāpatteḥ piṇḍadānasya prādhānyapakṣe tu tasya śrāddhapadenaiva siddheḥ punarvidhānebrāhmaṇabhojanarūpapradhānāntaraparisaṅkhayāpatteḥ na ca niṣedhasya samūlatvāṅgīkāreṇaiva pākṣikatvopapādanārthaṃ piṇḍadānavidhiriti vācyam tripiṇḍapadasya prakṛtiprāptapārvaṇānuvādakatvenaikoddiṣṭavidhiśeṣatvopapattau vākyabhedavikalpayoranyāyyatvāt brahmapurāṇe matsyapurāṇīyaślokaṃ paṭhitvāyadā ca śrotriyo bhyati gṛhaṃ vedavidagnicit iti maghāyuktāṃ bhādrapadāparapakṣatrayodaśīm prakṛtya devīpurāṇamtatrāpi mahatī pūjā kartavyā pitṛdaivate tatra piṇḍapradānaṃ tu jyeṣṭhaputrī vivarjayet pūjā  śrāddhalakṣaṇā pitṛdaivataṃ  maghā bṛhatparāśaraḥbharaṇīṣu ca kurvīta piṇḍanirvapaṇaṃ na hi ayaṃ ca bharaṇīprayuktaśrāddhe piṇḍadānaniṣedhaḥ tasyā api mahālayāntargatāyāḥ śrāddhakālatvasyabharaṇī pitṛpakṣe tu mahatī parikīrtitā asyāṃ śrāddhaṃ kṛtaṃ yena sa gayāśrāddhakṛdbhavet iti matsyapurāṇe uktatvāt tathā smṛtyantaregaṇḍavaidhṛtipāte ca piṇḍāstyājyāḥ sutepsubhiḥ atrāpi tattatprayuktaśrāddha eva niṣedhaḥ yāni tubhānau bhaume trayodaśyā nandābhṛgumaghāsu ca piṇḍadānaṃ mṛdā snānaṃ na kuryāttilatarpaṇam tathānandāśvakāmaravyārabhṛgvagnipitṛkālabhe ityādīni prayogapārijātodāhṛtavākyāni tāni mahālayāparapakṣavihitasakṛdādipakṣaṣe yāninandāyāṃ bhārgavadine trayodaśyāṃ trijanmasu revatyāṃ ca maghāyāṃ ca kuryānnāparapākṣikam ityādīni śrāddhaniṣedhakāni vacanāni tadekavākyatayā śrāddhaniṣedhakāni vyākhyeyānīti kecit vastutastu hemādrau tithau vāre ca śrāddhasya bihitatvāttatprayuktaśrāddha eva piṇḍadānaniṣedhaḥ ata eva paṭhanti tithivāraprayukto yo doṣo vai samudāhṛtaḥ sa śrāddhe tannimitte syānnānyaśrāddhe kadācana iti smṛtiratnābalyāṃputre jāte vyatīpāte grahaṇe candrasūryayoḥ śrāddhaṃ kuryātprayatnena piṇḍanirvapaṇādṛte evañcamakare vartamāne tu grahaṇe candrasūryayoḥ durlabhaṃ triṣu lokeṣu gaṅgāyāṃ piṇḍapātanam iti hemādridhṛtabrahmavaivartavacanaṃ tadgaṅgāyāṃ grahaṇaviṣayam kārṣṇājiniḥvivāhavratacūḍāsu varṣamarddhaṃ tadarddhakam piṇḍadānaṃ mṛdā snānaṃ na kuryāttilatarpaṇama vṛddhimātre tathānyatra piṇḍadānanirākriyā kṛtā gargādibhirmukhyairmāsamekaṃ tu karmiṇām idaṃ ca sapiṇḍānāmapi tathā cajyotiḥparāśaraḥvivāhe vihite māsāṃstyajeyurdvādaśaiva hi sapiṇḍāḥ piṇḍanirvāpe mauñjībandhe ṣaḍeva hi asyāpavādastatraivamahālaye gayāśrāddhe mātāpitroḥ kṣaye hani yasya kasyāpi marttyasya sapiṇḍīkaraṇe tathā kṛtodvāho pi kurvīta piṇḍanirvapaṇa sadā nanu ukteṣu vākyeṣu na piṇḍadānaniṣedhasambhavaḥ kimayaṃ pratiṣedho vā syātparyudāso vā nādyaḥ śāstraprāptasya piṇḍadānasya niṣedhenatau paśau karotiiti vadvikalpāpatteḥ na dvitīyaḥ tattacchrāddhavidhyekavākyatvābhāvāt atra hi anekāni śrāddhāni ekasmin vākye upādāya piṇḍadānaniṣedhaḥ śṛyamāṇo na tattacchrāddhaprakaraṇe paṭhita iti vaktuṃ śakyate  ataśca yathaivana tau paśau karotiityatrāṅgavidherasannidhānātparyudāsāsambhavastathaivātra smṛtyantaravihitatattacchrāddhavidhīnāmasannidhānānna  paryudāsasambhavaḥ  ataḥ kathamuktaśrāddheṣu piṇḍadānanivṛttiriti cet na ayanadvitaye śrāddhaṃ viṣuvadvitaye tathā ityādivākyeṣu smṛtyantaravihitaśrāddhānuvādena na piṇḍadānaṃ paryudatyate yenoktadoṣāvakāśaḥ syāt kintu apūrvakarmotpattiḥ kriyate smṛtyantaratvācca na vihitasya vidhānaṃ doṣāya tena piṇḍanivarpaṇādṛta ityasya svavākyavihitatattacthrāddhavidhyekavākyatvasambhavātparyudāsatvopapatteryuktaiva piṇḍadānanivṛtiḥ iti piṇḍadānaniṣedhakālaḥ iti śrīmatsakalasāmantacakracūḍāmaṇimarīcimañjarīnīrājita caraṇakamalaśrīmanmahārājādhirājapratāparudratanūjaśrīmahārājamadhukarasāhasūnucaturudadhivalayavasundharāhṛdayapuṇḍarīkavikāsadinakaraśrīvīrasiṃhadevodyojitaśrīhaṃsapaṇḍitātmajaśrīparaśurāmamiśrasūnusakalavidyāpārāvārapārīṇadhurīṇajagaddāridṣamahāgajapārīndravidvajjanajīvāt śrīmanmitramiśrakṛtevīramitrodayābhidhanibandhe samayaprakāśe śrāddhakālanirṇayaḥ atha prakīrṇakakālāḥ tatra vaiśākhasnānakālaḥmadhumāsasya śuklāyāmekādaśyāmupoṣitaḥ pañcadaśyāṃ ca bho vīrameṣasaṅkramaṇe tu vā vaiśākhasnānaniyamaṃ brāhmaṇānāmanujñayā madhusūdanamabhyarcya kuryātsaṅkalpapūrvakam iti pādme kārttikaścaprārabhyaikādaśīṃ śuklāmāśvinasya tu mānavaḥ prātaḥ snānaṃ prakurvītaiti viṣṇurahasye pūrṇa āśvayuje māsi paurṇamāsyāṃ samāhitaḥ māsaṃ samagraṃ parayā bhattyā snāyīta kārttike ityādityapurāṇe idaṃ cānudite kārttike bindutīrthe yo brahmacaryaparāyaṇaḥ snāsyatyanudite bhānau bhānujātasya bhīḥ kutaḥ iti skāndokteḥ māghe pi viṣṇuḥtulāmakarameṣeṣu prātaḥsnāyī bhavennaraḥ brāhmeekādaśyāṃ śuklapakṣe pauṣamāse samārabhet dvādaśyāṃ paurṇamāsyāṃ vā śuklapakṣe samāpanam viṣṇuḥdarśaṃ vā paurṇamāsīṃ vā prārabhya snānamācaret idaṃ cābhyudite ravau kiñcidabhyudite ravauiti pādmokteḥ bāhne tuaruṇodayamārabhya prātaḥkālāvadhi prabho māghasnānavatāṃ puṇyaṃ kramāttatra ca dhāraṇā iti atha pratipatprabhṛtipuṇyatithayaḥ tatra pratipat pādmecaitre māsi mahābāhopuṇyā pratipadā purā tasyāṃ yastapanaṃ dṛṣṭvā snānaṃ kuryānnarottamaḥ na tasya duritaṃ kiñcinnādhayo vyādhayo nṛpa putrastatraivaetāstisraḥ purā proktāstithayaḥ kurunandana kārttikāśvayuje māsi caitre vāpi tathā nṛpa iti etā iti pūrvoktāḥ pratipadaḥ iti pratipat atha dvitīyā skandapurāṇeāśvine māsi vai pūṇyā dvitīyā śuklapakṣagā dānaṃ pradattametasyāmanantaphalamucyate liṅgapurāṇevṛścike ca dvitīyāyāṃ śuklāyāṃ pratipūjanam iti iti dvitīyā atha tṛtīyā caitramāsaṃ prakramya padmapurāṇetṛtīyāyāṃ yajehevīṃ śaṅkareṇa samanvitām gandhapuṣpadhūpadīpairdamanena sumālinā vaiśākhamāse yatpuṇyā tṛtīyā śuklapakṣajā anantaphaladā jñeyā snānadānādikarmasu bhaviṣyottareguḍāpūpāśca dātabyā māsi bhādrapade tathā tṛtīyāyāṃ pāyasaṃ ca vāmadevasya tṛptaye māghe māsi tṛtīyāṃ guḍasya lavaṇasya ca dānaṃ śreyaskaraṃ rājanstrīṇāṃ ca puruṣasya ca iti tṛtīyā atha caturthī bhaviṣyapurāṇeśivā śāntā sukhā rājancaturthī trividhā matā māsi bhādrapade śuklā śivā lokeṣu pūjitā māsi māghe tathā śuklā yā caturthī mahīpate jñeyā sā śāntidā nityaṃ śāntiṃ kuryātsadaiva tu yadā śuklacaturthyāṃ tu vāro bhaumasya vai bhavet tadā sā sukhadā jñeyā sukhānāmeti kīrttitā iti caturthī atha pañcamī bhaviṣyapurāṇeśuklāyāmatha pañcamyāṃ caitre māsi śubhānanā śrīrviṣṇulokānmānuṣyaṃ samprāptā keśavājñayo tasmāttāṃ pūjayettatra yastāṃ lakṣmīrna muñcati tathāpuṇyā bhādrapade proktā pañcamī nāgapañcamī skandapurāṇeśuklā mārgaśire puṇyā śrāvaṇe yā ca pañcamī snānadānairbahuphalā nāgalokapradāyinī atha ṣaṣṭhī bhaviṣyapurāṇeyeyaṃ bhādrapade māsi ṣaṣṭhī tu bharatarṣabha snānadānādikaṃ sarvamasyāmakṣayamucyate tathāyeyaṃ bhādrapade māsi ṣaṣṭhī syādbharatarṣabha yo syāṃ paṃśryati gāṅgeyaṃ dakṣiṇāpathavāsinam brahmahatyādipāpaistu mucyate nātra saṃśayaḥ tathāyā ṣaṣṭhī śuklapakṣasya mārgaśīrṣe haripriyā mahāṣaṣṭhī tu sā khyātāiti iti ṣaṣṭhī atha saptamī bhaviṣyapurāṇemāsi bhādrapade śuklā saptamī yā gaṇādhipa aparājiteti vikhyātā mahāpātakanāśinī yā tu mārgaśire māsi śuklapakṣe tu saptamī tadā sā kathitā vīrasarvānandakarī śubhā snānadānādikarmāṇi yasyāmakṣayamaśnute tathānandā mārgaśire śuklā saptamyānandadāyinī jayantīnāma sā proktā mahāpāpāpahā tithiḥ viṣṇuḥsūryagrahaṇatulyā tu śuklā māghasya saptamī iti saptamī aṣṭamyaśca jayantyaṣṭakādurgāṣṭamīrūpāstatra tatroktāḥ ityaṣṭamī atha navamī devīpurāṇeāśvinasya tu māsasya navamī śuklapakṣagā jāyate koṭiguṇitaṃ dānaṃ tasyāṃ narādhipa śuklapakṣe navamyāṃ tu kārtikasya samāhitaḥ snāyāddadyānnamaskuryādakṣayaṃ labhate phalam iti naṃvamī atha daśamī jyeṣṭhasya śukladaśamī saṃvatsaramukhī smṛtā tasyāṃ snānaṃ prakurvīta dānaṃ caiva viśeṣataḥ brahmāṇḍapurāṇekārtikasya tu māsasya daśamī śuklapakṣagā tasyāṃ vratādi kurvāṇo labhate vāñchitaṃ phalam ekādaśī dvādaśī ca vārāhapurāṇeekādaśyāmupavasetpakṣayorubhayorapi dvādaśyāṃ yo rcayedviṣṇumanantaphalabhāgbhavet atha trayodaśī skāndecaitre trayodaśī puṇyā tasyāṃ daśaguṇaṃ phalam atha caturdaśī skāndecaitre caturdaśī śuklā śrāvaṇaproṣṭhapādayoḥ māghasya kṛṣṇapakṣe yo dāne bahuphalā hi sā iti caturdaśī atha paurṇamāsī viṣṇudharmottarevaiśākhī kārttikī māghī paurṇamāsī mahāphalā iti atha nakṣatravārādivaśātpuṇyāstithaya ucyante śravaṇena samāyuktā tṛtīyā yā viśeṣataḥ budhaśravaṇasaṃyuktā tṛtīyā yadi labhyate tasyāṃ snānopavāsādi ananatphaladaṃ bhavet bhaviṣyottare māghaśuklatṛtīyāṃ prakṛtyaśravaṇena samāyogāt kurukṣetrasamā smṛtā viśeṣādbudhasaṃyuktā tṛtīyā tu viśeṣataḥ yamaḥcaturthyāṃ bharaṇīyoge śanaiścaradinaṃ yadi tadābhyarcya yamaṃ devaṃ mucyate sarvakilviṣaiḥ maviṣyapurāṇeśuklapakṣasya saptamyāṃ bhānuvāro bhavedyadi saptamī vijayānāma tatra dattaṃ mahāphalam tathāśuklapakṣasya saptamyāṃ nakṣatraṃ pañcatārakam puṇyamiti vakṣyamāṇena sambandhaḥ rauhiṇyāśleṣāhastapuṣyamaghāḥ pañcatārakātvena jyotiḥśāstre prasiddhāḥ śuklapakṣe tu saptamyāṃ yadā saṅkramate raviḥ mahājayā tadā syāddhi maptamī bhāskarapriyā snānaṃ dāna japo homaḥ pitṛdevādipūjanam sarveṃ koṭiguṇaṃ proktaṃ bhāskarasya vaco yathā ādityapurāṇerevatī ravisaṃyuktā saptamī syānmahāphalā mahābhārateśaśiputrasamāyuktā paripūrṇā sitāṣṭamī tasyāṃ niyamakarttāro na syuḥ khaṇḍitasampadaḥ śaśiputraḥ  saumyaḥ bhaviṣyapurāṇepauṣe budhāṣṭamī śuklā mahābhadrā mahāphalā iti brahmāṇḍapurāṇepauṣe māsi yadā deviaṣṭamyāṃ yamadaivatam nakṣatraṃ jāyate puṇyaṃ yalloke raudramucyate tadā sā tu mahāpuṇyā jayantī cāṣṭamī smṛtā iti yamadaivataṃ  bharaṇī tasya krūradevatākatvādraudratvam bhaviṣyejyeṣṭhaśukladaśamyāṃ ca bhavedbhaumadinaṃ yadi jñeyā hastarkṣasaṃyuktā sarvapāpaharā tithiḥ devīpurāṇepuṣyarkṣaikādaśī śuklā supuṇyā pāpanāśinī viṣṇudharmottareekādaśyāṃ śuklapakṣe yadarkṣaṃ vai punarvasuḥ nāmnā sā vijayā khyātā tithīnāmuttamā tithiḥ yo dadāti tilaprasthaṃ prāpya kālaṃ tu vatsaram upavāsaparastasya prakaroti samaṃ phalam tasyāmārādhya govindaṃ jagatāmīśvareśvaram saptajanmakṛtātpāpānmucyate nātra saṃśayaḥ viṣṇudharmottarecaitre bhāgyarkṣasaṃyuktā dvādaśī syānmahāphalā hastayuktā tu vaiśākhe jyeṣṭhe tu svātisaṃyutā jyeṣṭhayā tu tathāṣāḍhe mūlopetā tu vaiṣṇave vaiṣṇavaḥ  śrāvaṇaḥ tathā bhādrapade māsi śravaṇena ca saṃyutā āśvine dvādaśī puṇyā bhavatyājarkṣasaṃyutā kārttike revatīyuktā saumye kṛttikayā yutā saumyo  mārgaśīrṣaḥ pauṣe mṛgaśiroyuktā māghe cādityasaṃyutā phālgune puṣyasahitā dvādaśī pāvanī parā nakṣatrayuktāsvetāsu snānadānamupoṣaṇam iti māghyāṃ tu samatītāyāṃ śravaṇena tu seyutā dvādaśī yā bhavet kṛṣṇā proktā sā tilavaiṣṇavī tathāmūlarkṣage śaśadhare māghamāsi prajāyate ekādaśī kṛṣṇapakṣe sopavāso jitendriyaḥ dvādaśyāṃ ṣaṭtilāhāraṃ kṛtvā pāpaiḥ pramucyate varāhapurāṇecaitrakṛṣṇacaturdaśyāmaṅgārakadinaṃ yadi piśācatvaṃ punarna syāt gaṅgāyāṃ snānabhojanāt liṅgapurāṇekārttike bhaumavāreṇa citrā kṛṣṇā caturdaśī tasyāmārādhitaḥ sthāṇuryacchet śivapuraṃ dhruvam devīpurāṇetathā kṛṣṇacaturdaśyāṃ bhaumāhe pitṛtarpaṇam viṣṇudharmottarepaurṇamāsīṣu sarvāsu magharkṣasahitāsu ca dattānāmiha dānānāṃ phalaṃ daśaguṇaṃ smṛtam mahatī pūrṇamāsī sā yuktā pūrṇendunā gurau jyotiḥśāstredṛsyete sahitau yasyāṃ diśi candrabṛhaspatī paurṇamāsī tu mahatī proktā saṃvatsare tu sā tasyāṃ dānopavāsādyamakṣayaṃ parikīrttitam tathāmāsākhyarkṣe candragurū tasmātpañcadaśo raviḥ pūrṇimā jīvavāre tu mahacchabdā hi sā tithiḥ iti harikṣetre ca gaṅgāyāṃ sāmudre naimiṣe tathā mahāśabdatithau snānaṃ dānaṃ śrāddhamanantakam iti aindre guruḥ śaśī caiva prājāpatye ravistathā pūrṇamāsī tu sā jñeyā mahājyaiṣṭhīti kīrttitā vāyupurāṇeāgneyaṃ ca yadā ṛkṣaṃ kārtikyāṃ tu bhavetkvacit mahatī sā tithirjñeyā snānadānādiṣūttamā yadā yāmyaṃ bhavedṛkṣaṃ puṇyaṃ tasyāṃ tithau kvacit tithiḥ sāpi mahāpuṇyā ṛṣibhiḥ parikīrttiṃttā prājāpatyaṃ yadā ṛkṣaṃ yadā tasyāṃ narādhipa sā mahākārttikī proktā devānāmapi durlabhā mande vārke gurau vāpi vāreṣveteṣu ca triṣu trīṇyetāni ca ṛkṣāṇi proktāni vrahnaṇā svayam tatrāśvamedhikaṃ puṇyaṃ snātasya ca bhavennṛpa dānamakṣayatāṃ yāti pitṝṇāṃ tarpaṇaṃ tathā brahmapurāṇepuṇyā mahākārttikī syājjīvendau kṛttikāsu ca maghāsvātyośca jīvendau mahāmāghīti kathyate jyotiḥ śāstremeṣasthasca yadā sauriḥ siṃhe ca gurucandramāḥ bhāskaraḥ śravaṇākhye tu mahāmāghī tu sā smṛtā śātātapaḥamāvāsyāṃ bhavedvāro yadā bhūmisutasya vai jāhnavīsnānamātreṇa gosahasraphalaṃ labhet mahābhārateamā somena bhaumena guruṇā raviṇā tathā tattīrthaṃ puṣkaraṃ nāma sūryagrahaśatādhikam viṣṇupurāṇeamāvāsyā yadā maitraviśākhāṛkṣayoginī śrāddhe pitṛgaṇastṛptiṃ tadāpnotyaṣṭavārṣikīm kvacittu viśākhāsvātiyonīti pāṭhaḥ amāvāsyā yadā puṣye raudrarkṣe vā punarvasau dvādaśābdīṃ tathā tṛptiṃ prayānti pitaro rccitāḥ vāsavājaikapādarkṣe pitṝṇāṃ tṛptimicchatā vāruṇe cāpyadaivatye devānāmapi durllabhā māghāsite pañcagaśī kadācidupaiti yogaṃ yadi vāruṇena ṛkṣeṇa kālaḥ sa paraḥ pitṝṇāṃ na hyalpapuṇyairnṛpalabhyate sau vyāsaḥvāruṇena samāyuktā madhau kṛṣṇā trayodaśī gaṅgāyāṃ yadi labhyeta sūryagrahaśataiḥ samā śanivāreṇa saṃyuktā sā mahāvāruṇī smṛtā śubhayogasamāyuktā śanau śatabhiṣā yadi mahāmaheti vikhyātā trikoṭikulamuddharet ardhoṃdaya ukto mahābhārateamārkapātaśravaṇairyuktā cetpuṣyamāghayoḥ ardhodayaḥ sa vijñeyaḥ koṭisūryagrahaiḥ samaḥ kvacittu kiñcidūno mahodaya iti pāṭhaḥ divaiva yogaḥ śasto yaṃ na tu rātrau kadācana iti kapilaṣaṣṭhī vārāhapurāṇenabhasye kṛṣṇapakṣe yā rohiṇīpātabhūsutaiḥ yuktā ṣaṣṭhī purāṇajñaiḥ kapilā parikīrttitā vratopavāsaniyamairbhāskaraṃ tatra pūjayet kapilāṃ ca dvijāgryāya dattvā kratuphalaṃ labhet purāṇasamuccaye tubhādramāsyasite pakṣe bhānau caiva kare sthite pāte kuje ca rohiṇyāṃ sā ṣaṣṭhī kapilābhidhā iti atra ca bhādrapado darśāntamāsābhiprāyeṇa tatraiva kṛbṇapakṣe ṣaṣṭyāṃ rohiṇī sambhavati ayaṃ ca yadā sampūrṇaḥ tadaiva puṇyaḥ taduktamsaṃyoge tu caturṇāṃ tu nirddiṣṭā paraṇeṣṭhinā hastasthasūryaśca phalātiśayārthaḥ śaṅkhaḥamāvāsyā tu somena saptamī bhānunā saha caturthī bhūmiputreṇa budhavāreṇa cāṣṭamī catasnastithayaḥ puṇyāstulyāḥ syurgrahaṇādibhiḥ sarvamakṣayamatroktaṃ snānadānajapādikam śātātapaḥaṅgārakadine prāpte caturthī vā caturdaśī bhomavāreṇa puṇyāsau somavāre kuhūryathā mārkaṇḍeyaḥekādaśyāṃ site pakṣe puṣyarkṣaṃ yadi jāyate dvādaśyāṃ vā tadāśeṣapāpakṣayakaraṃ smṛtam vyāsaḥśukle vā yadi vā kṛṣṇe caturthī vā caturdaśī bhaumavāreṇa puṇyāsau somavāre kuhūryathā iti iti nakṣatravārādiyogaprayuktapuṇyatithayaḥ atha rātrikaraṇīyavarjyāni rātrau snānaṃ na kurvīta dānaṃ caiva viśeṣataḥ naimittikaṃ ca kurvīta snānaṃ dānaṃ ca rātriṣu iti rātrikaraṇīyavarjyāni atha catuṣpathasevāvarjanakālaḥ madhyaṃ dine rdharātre ca śrāddhaṃ bhuktvā tu sāmiṣam sandhyayayorubhayoścaiva na seveta catuṣpatham iti iti catuṣpathavarjanakālaḥ atha tithiviśeṣavarjyāni tatra siṃhārke śuklacaturthyāṃ candradarśanaṃ na kāryam mārkaṇḍeyaḥsiṃhāditye śuklapakṣe caturthyāṃ candradarśanam mithyābhidūṣaṇaṃ kuryāttasmātpaśryenna taṃ tadā iti ṣaṣṭhīvarjyāni ṣaṣṭyāṃ tailaṃ varjayedabhyaṅge tathāca ratnamālāyāmṣaṣṭhīṣu tailaṃ palamaṣṭamīṣu kṣaurakriyāṃ caiva caturdaśīṣu strīsevanaṃ naṣṭakalāsu puṃsāmāyuḥkṣayārthaṃ munayo vadanti iti atha saptamīvarjyāni tatra bhaviṣyapurāṇesaptamyāṃ na spṛśettailaṃ nīlavastraṃ na dhārayet na cāpyāmalakaiḥ snānaṃ na kuryātkalahaṃ naraḥ saptamyāṃ naiva kurvīta tāmrapātreṇa bhojanam budhaḥnimbasya bhakṣaṇaṃ tailaṃ tilaistarpaṇamañjanam saptamyāṃ naiva bhuñjīta tāmrapātreṇa bhojanam iti athāṣṭamīvarjyāni tatra vyāsaḥṣaṣṭhyaṣṭamī tvamāvāsyā pakṣadvayacaturdaśī atra sannihitaṃ pāpaṃ taile māṃse bhage kṣure eṣāṃ kecidāsu tithiṣu krameṇa niṣedhamicchanti ṣaṣṭhyāṃ tailamanāyuṣyamaṣṭamyāṃ piśitaṃ tathā kāmabhogaścaturdaśyāmamāyāṃ tu kṣurakriyā iti smaraṇāt tato nyatra doṣābhāva iti tanna māṃsāśane pañcadaśī tailābhyaṅge caturdaśī iti manunānyatrāpi tailādiniṣedhāt tailaniṣedhe ca sarvatra tilatailasyaiva niṣedhaḥ tailapadasya tatraivaśakteḥ sāmānyato bhyaṅganiṣedhe tu snehaniṣedha eveti atrāṣṭamyāḥ parvarūpatvāttatprayuktāḥ sarve niṣedhāstatra pravartante parvarūpatvaṃ coktaṃviṣṇupurāṇecaturdaśī aṣṭamī ca amāvāsyā ca pūrṇimā parvāṇyetāni rājendraravisaṅkrāntirevaca ityetāni abhidhāyatatraivatailastrīmāṃsabhogī yaḥ parvasveteṣu vai pumān viṇmūtrabhojanaṃ nāma prayāti narakaṃ naraḥ iti parvapuraskāreṇa niṣedho vaudhāyaneparvasu nādīyīta na māṃsamasnīyāt parvasu hi rakṣaḥpiśācavyabhicārivīnnatambinīti manuḥcaturdaśyaṣṭamī darśaḥ paurṇamāsyarkasaṅkramaḥ eṣu strītailamāṃsāni dantakāṣṭhāni varjayet pañcadaśyāṃ caturdaśyāmaṣṭamyāṃ ca viśāradaḥ tailaṃ māṃsaṃ vyavāyaṃ ca kṣuraṃ caiva vivarjayet hārītaḥśleṣmātake tathālakṣmīrnityameva kṛtālayā bhage māṃse kṣure taile nityaṃ tiṣṭhati parvasu matsyapurāṇechinatti vīrudho yastu vīrutsesthe niśākare patraṃ vā pāṭayetteṣāṃ brahmahatyāṃ sa vindati vīrutsaṃsthe  vanaspatigate vanaspatigatatvaṃ ca trimuhūrtacaturthasthatvam trimuhūrtaṃ vasedarke trimuhūrtaṃ vasejjale trimuhūrtaṃ vasedgoṣu trimuhūrtaṃ vanaspatau itismṛteḥ paiṭhīnasiḥsāyaṃsandhyāṃ parānnaṃ ca tilapiṣṭaṃ tathaivaca amāvāsyāṃ na seveta rātrau maithunabhojane amāvāsyāṃ prāpyetyarthaḥ vastutastu amāvāsyāmiti saptamyantam vasyā vāsyā vasī vāsī amāpūrvā ameti ca ityevaṃ navadhā proktā kṛṣṇapañcadaśī tithiḥ iti kośāt tathānāmāyāṃ haritān chindyātkuśāṃśca samidhastathā ayaṃ ca niṣedho daivapitryakarmārthavyatirekeṇa tathāca kātyāyanena amāyāṃdarbhacchedaniṣedhamabhidhāyoktampitṛdevajapārthaṃ vā samādadyāditi tathā kātyāyanasmatāvapimāse nabhasyamāvāsyāṃ darbho grāhyo navaḥ smṛtaḥ ayātayāmāste darbhā niyoktavyāḥ punaḥpunaḥ iti kuśāḥ śākaṃ ca puṣpāṇi gavārthe ca tṛṇādikam āhareddevapitryarthamamāvāsyāhani dvijaḥ iti dīpikādhṛtavacanācca smṛtisasuccayesāyaṃsandhyāṃ parānnaṃ ca punarbhojanamaithune tailaṃ māṃsaṃ śilāpiṣṭamamāvāsyāṃ vivarjayet mārkaṇḍeyaḥamāvāsyāsu sarvāsu navaṃ vastraṃ na dhārayet iti parvavarjyāni atha kālaviśeṣavarjyāḥ skandapurāṇeśiraḥkapālamāntrāṇi nakhacarmatilāstathā patāni kramaśo nityamaṣṭamyādiṣu varjayet śiro  nārikelam kapālamalāvū āntraṃ  paṭolaṃ dīrgham nakhaṃ  niṣpāvāḥcarmaumasūryaḥ tilāḥ  vṛntākamiti bṛhatiprasiddhiriti hemādriḥ ṣaṭtriṃśanmatesaṅkrāntyāṃ pañcadaśyāṃ ca dvādaśyāṃ śrāddhavāsare vastraṃ ca pīḍayennaiva kṣureṇāpi na hiṃsyate hemādrau tu caturthacaraṇe kareṇāpi hi budhyate iti pāṭhaḥ vyāsaḥtailaṃ na saṃspṛśedāmaṃ vṛkṣādīn chedayenna ca pakṣādau ca ravau ṣaṣṭyāṃ riktāyāṃ ca tathā tithau atrāmaniṣedho dhikaniṣedhārthaḥ sāmānyena tailasya niṣedhāt bṛhaspatiḥamāvāsyendusaṅkrānticaturdaśyaṣṭamīṣu ca naraścāṇḍālayonau syāttailastrīmāṃsasevanāt purāṇe tu pūrvārdhekuhūpūrṇendusaṅkrānticaturdaśyaṣṭamīṣu ca iti uttarārddhaṃ tadeva vāmanapurāṇenandāsu nābyaṅgamupācareta kṣauraṃ ca riktāsu jayāsu māṃsam pūrṇāsu yoṣit parivarjanīyā bhadrāsu sarvāṇi samārabheta nābhyaṅgamarke na ca bhūmiputre kṣīraṃ ca śukre ca kuje ca māṃsam budhena yoṣā na samācareta śeṣeṣu sarvāṇi sadaiva kuryāt citrāsu haste śravaṇeṣu tailaṃ kṣīraṃ viśākhāpratipatsu varjyam mūle mṛge bhādrapadāsu māṃsaṃ yoṣinmaghākṛttikayottarāsu yamaḥtathāsitāṣvaṣṭamīṣu bhūtāhendukṣaye tathā tailābhyaṅgaṃ kṣaurakarma strīsaṅgaṃ ca vivarjayate vārāhapurāṇena mṛcca nodakaṃ vāpi na niśāyāṃ tu gomayam gomūtraṃ ca pradoṣe ca gṛhṇīyādbuddhimānnaraḥ ayaṃ ca niṣedhaḥ śaucādyatiriktakarmasu tatra mṛdgrahaṇasya vihita tvāt māṇḍavyaḥśrutibedhajātakānnaprāśanayātrāpratimārcāḥ ravibhavanasthe kāryaṃ jīve na kāryo vivāhastu ravibhavanaṃ  siṃharāśiḥ ayaṃ ca narmadottarabhāge na dakṣiṇe tathā cajyotiḥśāstresiṃhe gurau siṃhalave vivāho neṣṭaśca godottarataśca yāvat bhāgīrathīyāmyataraṃ ca yāvattāvacca doṣastapane pi meṣe skāndesnānaṃ caiva mahādānaṃ svādhyāyaṃ pitṛtarpaṇam prathame vde na kurvīta mahāgurunipātane snānaṃ kāmyaṃ puṣpasnānādi bhaviṣyapurāṇesupte viṣṇau nivartante kriyāḥ sarvāḥ śubhādikāḥ vivāhavratabandhādicūḍāsaṃskāradīkṣaṇam yajño gṛhapraveśaśca pratiṣṭhā devabhūbhṛtām puṇyāni yāni karmāṇi na syuḥ supte jagatpatau iti manuḥcatvārīmāni karmāṇi sandhyāyāṃ parivarjayet āhāraṃ maithunaṃ nidrāṃ svādhyāyaṃ ca caturthakam vṛddhamanuḥāhāraṃ maithunaṃ nidrāṃ sandhyākāle vivarjayet karma cādhyayanaṃ vāpi tathā dānapratigrahau āhārājjāyate vyādhirgarbho raudraśca bhaithunāt svapanātsyādalakṣmīkaḥ karma caivātra niṣphalam adhyetā narakaṃ yāti dātā nāpnoti tatphalam pratigrahe bhavetpāpī tasmātsandhyāṃ vivarjayet tathā hemādrau smṛtiḥrātrau dānaṃ na kurvīta kadācidapi kena cit haranti rākṣasā yasmāttasmāddāturbhayāvaham viśeṣato niśīthe tu na śubhaṃ karma śarmaṇe ato vivarjayetprājño dānādiṣu mahāniśām asyāpavādo devalenoktaḥrāhudarśanasaṅkrāntivivāhātyayavṛddhiṣu snānadānādikaṃ kuryānniśi kāmyavrateṣu ca vasiṣṭho pigrahaṇodvāhasaṅkrāntiyātrārttiprasaveṣu ca dānaṃ naimittikaṃ jñeyaṃ rātrāvapi tadiṣyate tathāyajñe vivāhe yātrāyāṃ tathā pustakavācane dānānyetāni śastāni rātrau devālaye tathā tathā hemādrauaśvatthasāgarau sevyau na spraṣṭavyau kadācana koṇavāre spṛśet pūrvamuttaraṃ parvaṇi spṛśet koṇaḥ  śanaiścaraḥ tailābhyaṅge niṣedha uktaḥ sumantunātailābhyaṅgo nārkavāre na bhaume no saṅkrāntau vaidhṛtau viṣṭiṣaṣṭhyoḥ parvasvaṣṭamyāṃ ca neṣṭaḥ sa iṣṭaḥ proktānmuktvā vāsare sūryasūnoḥ yogiyājñabalkyaḥmohātpratipadaṃ ṣaṣṭhīṃ kuhūṃ riktāṃ tithiṃ tathā tailenābhyañjayedyastu caturbhiḥ saha hīyate pañcamyāṃ ca caturdaśyāṃ saptamyāṃ ravisaṅkrame dvādaśīṃ saptamīṃ ṣaṣṭhī tailasparśe vivarjayet trayodaśyāṃ tṛtīyāyāṃ pratipannavamīdvaye tailābhyaṅgaṃ na kurvīta kuryurvā navamīṃ vinā yacapañcamī daśamī caiva tṛtīyā ca trayodaśī ekādaśī dvitīyā ca pakṣayorubhayorapi abhyañcanasparśanādyairyo tra snehaṃ niṣevate caturṇāṃ tasya vṛddhiḥ syāt dhanāpatyabalāyuṣām iti gargeṇa kāsāṃ cidgrahaṇaṃ tatpavkatailaparam sūryaśukrādivāreṣu niṣiddhāsu tithiṣvapi snāne vā yadi vāsnāne pavkatailaṃ na duṣyati iti ṣaṭtriṃśanmatāditi kecit anye tu rāgaprāptatailaviṣayo niṣedhaḥ evaṃ ca sarvatailaniṣedhaprāptau pavkaṃ pratiprasūyate vihite ca tailābhyaṅge āmamapyupādeyameveti saṅkṣepaḥ yamo pighṛtaṃ ca sārṣapaṃ tailaṃ yattailaṃ puṣpavāsitam na doṣaḥ pavkataileṣu snānābhyaṅgeṣu nityaśaḥ kātyāyano pimāṅgalyaṃ vidyate snānaṃ vṛddhiparvotsaveṣu ca snehamātrasamāyuktaṃ madhyāhnātpraviśiṣyate iti māṃsaniṣedhakālo nandipurāṇeyadi nāma caturdaśyāṃ sadā māṃsaṃ vivarjayet varjayedayane mukhye kṛtasvargamatirnaraḥ caturthī cāṣṭamī caiva dvādaśī ca caturdaśī tathā pañcadaśī vāryā ṣaḍaśītimukhāni ca saṅkrame cāpi sūryasya viṣuve cāpi vārṣike māṃsāttu virato martyo yāti svargaṃ dinatrayam tathācāśvayujaṃ māsaṃ varjayenmāṃsabhakṣaṇe bahumāsakṛtaṃ puṇyaṃ labhetāśvayujānnaraḥ māṃsabhojanasantyāgāt puruṣaḥ sudhdhamānasaḥ yo naraḥ kārttike māsi māṃsaṃ tu perivarjayet saṃvatsarasya labhate puṇyaṃ māṃsavivarjanāt kālanirṇayadīpikāyāṃ tu yadi nāma caturdaśyāmiti sthāne yadi nāma ca śarvaryāmiti pāṭhaḥ iti kālīveśaṣavarjyāni atha parvānuṣṭheyāni viṣṇuḥparvasu avaśyaṃ tilahomān kuryādalaṅkṛtastiṣṭhet evamācārasevī syāt manuḥa  ślo sāvitrān śāntihomāṃśca kuryātparvasu nityaśaḥ sāvitrānusavitṛdevatākān atra ca dravyamakṣatāḥ śāntikāmastu juhuyāt gāyatryā cākṣataiḥ śuciḥ iti smṛteḥ kātyāyanaḥpaurṇamāsyāmamāvāsyāmadhaḥ svāpo vidhīyate anāhitāgnerapyeṣa paścādagnervidhīyate anāhitāgniḥ  smārttāgnimān āpastamvaḥdivā ādityaḥ sattvīni gopāyati naktaṃ candramāḥ tasmādamāvāsyāyāṃ sādhīyasīmātmano guptimicchet prājāpatyena brahmacaryakālena ca jāyayā sahaitāṃ rātriṃ sūryācandramasau vasata iti prājāpatyenaurathyopasarpaṇarāhityena tathāmāse nabhasyamāvāsyā tasyāṃ darbhoccayo mataḥ ayātayāmāste darbā niyoktavyāḥ punaḥ punaḥ iti parvānuṣṭheyāni atha nānāyugadharmāḥ tatraupakāyanaḥśrutiśca śaucamācāraḥ pratikālaṃ vibhidyate nānādharmāḥ pravartante mānavānāṃ yuge yuge śrutyādipramāṇaṃ śaucādirācāraśca pratikālaṃ pratiyugaṃ bhidyate anena ślokapūrvārdhena pratiyugamācāraśabdavācyāgnihotrādikarmaṇāṃ bheda uktastadbhedādevaca tatpratipādakaśrutyādipramāṇasyāpi bheda uktastatra karmabhede hetumāhottarārdhenanānādharmā ityādinā dharmā arogatvādayastaduktaṃmanunāa  ślo arogāḥ sarvasiddhārthāścaturvarṣaśatāyuṣaḥ kṛtatretādiṣu tveṣāmāyurhasati pādaśaḥ vedoktamāyurmarttyānāmāśiṣaścaiva karmaṇām phalantyanuyugaṃ loke prabhāvāśca śarīriṇām iti tathāraṇyake parvaṇi hanūmaddarśane kṛtādidharmānudāhṛtyoktampādenaikena kaunteyadharmaḥ kaliyuge sthitaḥ tāmasaṃ yugamāsādya kṛṣṇo bhavati keśavaḥ vedācārāḥ praśāmyanti dharmayajñakriyāstathā ītayo vyādhayastandrīdoṣāḥ krodhādayastathā upadravāśca vartante ādhayaḥ kṣudbhayaṃ tathā iti tadayamarthaḥ yugasvabhāvādaharaharapacīyamānajñānakarmendriyaśaktīnāṃ dvijātīnāṃ katipayāṅgasahitāgnihotrādikarmaṇāṃpramādālasyādibhistattadaṅgahānāttattvenāpratyabhijñāyamānānāṃ bhedādiva tatpratipādakānāṃśrutyādīnāmapi bheda iva bhavati na punaḥ śrutyādīnāṃ karmaṇāṃ vā vāstavo bheda ityabhiprāyaḥ anayaiva ca diśā evañjātīyakāni vacanāni bodhyāni manurapia  ślo anye kṛtayuge dharmāstretāyāṃ jñānamucyate anye kaliyuge nṝṇāṃ yugahrāsānurūpataḥ tapaḥ paraṃ kṛtayuge tretāyāṃ jñānamucyate dvāpare yajñamevāhurdānameva kalau yuge tapaḥ  kṛcchracāndrāyaṇādi taduktamskandapurāṇevedoktena prakāreṇa kṛcchracāndrāyaṇādibhiḥ śarīraśoṣaṇaṃ yattattapa ityucyate budhaiḥ iti paraṃ  pradhānam mahābhāratetapaḥ paraṃ kṛtayuge tretāyāṃ jñānamuttamam dvāpare yajñamevāhurdānameva kalau yuge tathātapaḥ paraṃ kṛtayuge tretāyāṃ jñānamuttamam dvāpare yajñamevāhuḥ kalau dānaṃ dayā damaḥ bṛhaspatiḥtapo dharmaḥ kṛtayuge jñānaṃ tretāyuge sthitam dvāpare cādhvaraḥ proktastiṣye dānaṃ dayā damaḥ tiṣyaḥ  kaliḥ śivapurāṇedhyānaṃ paraṃ kṛtayuge tretāyāṃ liṅgapūjanam dvāpare dhyayanaṃ tiṣye mahādevasya kīrttanam tathādhyānaṃ paraṃ kṛtayuge tretāyāṃ yajanaṃ tathā dvāpare liṅgapūjā ca kalau śaṅkarakīrttanam viṣṇudharmottarejñānaṃ paraṃ kṛtayuge tretāyāṃ ca tataḥ param dvāpare ca tathā yajñaḥ pratiṣṭhā tu kalau yuge kṛtādiṣu yugeṣu prācuryeṇa pravartamānāni pramāṇānyāhaparāśaraḥkṛte tu mānavā dharmāstretāyāṃ gautamā matāḥ dvāpare śaṅkhalikhitāḥ kalau pārāśarāḥ smṛtāḥ tapaḥ paraṃ kṛtayuge ityādyuktaṃ tatra hetumāhasa evakṛte tvasthigatāḥ prāṇāstretāyāṃ māṃsamāśritāḥ dvāpare rudhire caiva kalau tvannādiṣu sthitāḥ prāṇanādivṛttipañcakopeto vāyuviśaśeṣaḥ prāṇaḥsa cāsthimāṃsādimayeṣu śarīreṣu karmasūtranibaddhoyugasāmarthyādasthyādiṣu sthito bhavati sākṣātpravattinivṛttyanaupayikānāṃ yugasvabhāvādipratipādakānāṃ vacanānāṃ pratiṣedhe viśeṣaparyavasāyitāmāhasa evayuge yuge ca ye dharmāstatra tatra ca ye dvijāḥ teṣāṃ nindā na kartavyā yugarūpā hi te dvijāḥ teṣāmityupalakṣaṇam kāmakrodhalobhādīn sarvān doṣānkālakṛtān jñātvā kasyāpi nindāṃ na kuryādityarthaḥ nanvevamjito dharmo hyadharmeṇa satyaṃ caivānṛtena ca jitāścāraiśca rājānaḥ strībhiśca puruṣāḥ kalau ityādivacanabodhitayugadharmānusāriṇāṃ prāṇināmanindyatvedharmaṃ cara satyaṃ vadanāsti satyātparo dharmo nānṛtātpātakaṃ param sthitirhi satyaṃ dharmasya tasmātsatyaṃ na lopayet ityādīni vidhiniṣedhāviṣayāṇi śrutismṛtiśāstrāṇyapramāṇīkṛtāni syuriti cet na yugānurūpaṃ svasvasāmarthyamālocya mukyakalpenānukalpe na vā nityanaimittikāni karmāṇyanutiṣṭhatāpratiṣiddhāni ca varjayatāṃ pramādakṛtapātakaprāyaścittāni cācaratāmatyantāśaktānāṃ vānindyatvam tadanyeṣāṃ nindyatvamiti vastusthiriḥ evaṃ satyapi vastuto nindyasyāpi svayaṃ doṣānnāviṣkuryāditi teṣāṃ nindā na kartavyetyasyābhiprāya iti bṛhaspatiḥkṛte yadabdāddharmaḥ syāttatrretāyāmṛtutrayāt dvāpare tu tripakṣeṇa kalāvahani tadbhavet brahmāṇḍapurāṇetretāyāmābdiko dharmo dvāpare māsikaḥ smṛtaḥ yathāśakti caran prājñastadahnā prāpnuyātkalau viṣṇupurāṇeyatkṛte deśabhirvarṣaistretāyāṃ hāyanena tu dvāpare tattu māsena cāhorātreṇa tatkalau skandapurāṇebrahmākṛtayuge devastretāyāṃ bhagavān raviḥ dvāpare bhagavān viṣṇuḥ kalau devo maheśvaraḥ kṛte nārāyaṇaḥ sūkṣmaḥ śuddhamūrttirupāsyate tretāyāṃ yajñarūpeṇa pāñcarātreṇa dvāpare bhāgavatekṛtaṃ tretā dvāparaṃ ca kalirityatra keśavaḥ nānāvarṇābhidhākāro nānaiva vidhinejyate kṛte śuklascaturbāhurjaṭilo balkalāmbaraḥ kṛṣṇājinopavītī ca citradaṇḍakamaṇḍaluḥ manuṣyāstu tadā śāntā nirvairāḥ suhṛdaḥ samāḥ yajante tapasā devaṃ śamena ca damena ca haṃsānuvarṇo vaikuṇṭho varyo yogeśvaro malaḥ īśvaraḥ puruṣo saktaḥ paramātmeti gīyate tretāyāṃ raktavarṇo sau caturbāhustrimekhalaḥ hiraṇyakeśastrayyātmā sruksruvādyupalakṣaṇaḥ taṃ tadā manujā devaṃ sarvadevamayaṃ harim yajanti vidyayā trayyā dharmiṣṭhā brahmavādinaḥ viṣṇuryajñaḥ pṛsnigarbhaḥ sarvadeva urukramaḥ vṛṣākapirjayantaśca urugāya itīryate dvāpare bhagavān śyīmaḥ pītavāsā nijāyudhaḥ śrīvatsādibhiraṅkaiśca lakṣaṇairupalakṣitaḥ taṃ tathā puruṃṣaṃ marttyā mahārājopalakṣaṇam yajanti vedatantrābhyāṃ paraṃ jijñāsavo nṛpa namaste vāsudevāya namaḥ saṅkarṣaṇāya ca pradyumnāyāniruddhāya tubyaṃ bhagavate namaḥ nārāyaṇāya ṛṣaye puruṣāya mahātmane viśveśvarāya viśvāya sarvabhūtātmane namaḥ iti dvāpara urvīśaṃ stuvanti jagadīśvaram nānātantravidhānena kalāvapi yathā śṛṇu kṛṣṇavarṇānvitaṃ kṛṣṇaṃ sāṅgopāṅgāstrapārṣadam yajñaiḥ saṅkīrttanaprāyairyajanti hi sumedhasaḥ evaṃ yugānurūpeṇa bhagavānyugavarttibhiḥ manujairijyate rājanśreyasāmīśvaro hariḥ viṣṇudharmottarepuṣkaraṃ tu kṛte sevyaṃ tretāyāṃ naimiṣaṃ tathā dvāpare tu kurukṣetraṃ kalau gaṅgāṃ samāśrayet vāmadevaḥkṛte tu sarvatīrthāni tretāyāṃ puṣkaraṃ param dvāpare tu kurukṣetraṃ kalau gaṅgā viśiṣyate iti nānāyugadharmāḥ atha nānāyugavarjyāni tatra śātātapaḥtyajeddeśaṃ kṛtayuge tretāyāṃ grāmamutsṛjet dvāpare kulamekaṃ tu karttāraṃ tu kalau yuge kṛte sammāṣaṇādeva tretāyāṃ sparśanena ca dvāpare cānnamādāya kalau patati karmaṇā iti nānāyugavarjyāni atha kaliyugadharmāḥ mahābhārateyastvoṃnamaḥ śivāyeti mantreṇānena śaṅkaram sakṛtkālaṃ samabhyarcetsarvapāpaiḥ pramucyate sarvāvasthāṃ gato vāpi yukto vā sarvapātakaiḥ yastvoṃnamaḥ śivāyeti mucyate tu kalau naraḥ śāṭhyenāpi namaskāraḥ prayuktaḥ śūlapāṇaye saṃsāradoṣasaṅghānāmucchedanakaraḥ kalau tathāsadā taṃ yajate yastu śraddhayā munipuṅgava liṅge tha sthaṇḍile vāpi kṛtake vidhipūrvakam yugadoṣaṃ vinirjitya ruduraloke pramodate liṅgapurāṇekalau rudro mahādevaḥ śaṅkaro nīlalohitaḥ prakāśate pratiṣṭhārthaṃ dharmasya vikṛtākṛtiḥ ye taṃ viprāstu sevante yena kenāpi śaṅkaram kalidoṣaṃ vinirjitya prayānti paramaṃ padam vyāsaḥdhyāyankṛte yajan yajñaistretāyāṃ dvāpare rcayan yadāpnoti tadāpnoti kalau saṅkīrtya keśavam bhāgavatekaliṃ sabhājayantyāryā guṇajñāḥ sārabhāginaḥ yatra saṅkīrttanenaiva sarvaḥ svārtho pi labhyate saṅkīrttanenauharisahkīrttanena na hyataḥ paramo lābho dehināṃ bhrāmyatāmiha yato vindeta paramāṃ śāntiṃ naśyati saṃsṛtiḥ agnipurāṇenāsti śreyaskaraṃ nṝmāṃ viṣṇorārādhanānmune yuge smiṃstāmase ghore yajñadevavivarjite kurvītārādhanaṃ rājanvāsudeve kalau yuge yadabhyarcya hariṃ bhattyā kṛte varṣaśataṃ nṛpa vidhānena phalaṃ lebhe ahorātrātkalāviti tathākalau kalimaladhvaṃsaṃ sarvapāpaharaṃ harim ye rcayanti narā nityaṃ te pi vandyā yathā hariḥ dharmotkarṣamatīvānuprāpnoti puruṣaḥ kalau svalpāyāsena dharmajñastena tuṣṭo smyahaṃ kalau dhanye kalau bhavedviprā alpakleśairmahatphalam viṣṇupurāṇedevatāveśmapūrṇāni nagarāṇi kalau yuge kartavyāni mahīpālaiḥ svargalokamabhīpsubhiḥ kūrmapurāṇegaṅgāmeva niṣevreta prayāge tu viśeṣataḥ nānyatkaliyugodbhūtaṃ malaṃ hantuṃ suduṣkaram tkandabhaviṣyapurāṇayoḥbhuktimuktiphalapretsuralpopāyena cennaraḥ tīrthānyevāśrayedvidvānkalau gaṅgāṃ viśeṣataḥ gaṅgottaravahā kāśyāṃ liṅgaṃ viśveśvaraṃ mama ubhe vimuktide plaṃsāṃ prāpte dāvānale kalau nāradīyekalau tatparamabrahmaprāptaye satvaraṃ nṝṇām gaṅgābhajanamevāhurmahopāyaṃ maharṣayaḥ kāmikasaṃhitāyāmna bhavedvedamantrāṇāṃ saṃsiddhiḥ śuddhivarjite mantrervinā na sidhdyānti prajñāḥ śuddhistu durlabhā kāle kalau viśeṣeṇa śuddhaṃ ghastu na dṛśyate kalau yuge hi tamasā naṣṭadharme bhayaṅkare anavacchinnasantāno dharmatanturhi jāhnavī vinā gaṅgāṃ dharmamayīṃ gatiḥ syācca kathaṃ kalau śirasaḥ karttanaṃ tasya prāṇatyāgo pi vā varaḥ samarthastu kalau kāle gaṅgāṃ yo nābhigacchati bhaviṣyapurāṇekalau kaluṣacittānāṃ pāpadravyaratātmanām vidhihīnakriyāṇāṃ ca gatirgaṅgāṃ vinā nahi anāśritya tu gaṅgāṃ hi muktimicchati yaḥ kalau sūryaṃ draṣṭumihodyukto jātyandhasadṛśastu saḥ vṛthā kulaṃ vṛthā vidyā vṛthā yajñā vṛthā tapaḥ vṛthā dānāni tasyeha kalau gaṅgāṃ na yāti yaḥ iti kaliyugadharmāḥ atha kaliyugavarjyāni brahmapurāṇedīrghakālabrahmacaryaṃ dhāraṇaṃ ca kamaṇḍaloḥ gotrānmātṛsapiṇḍāttu vivāho govadhastathā narāśvamedhau madyaṃ ca kalau varjyaṃ dvijātibhiḥ tathāūḍhāyāḥ punarudvāhaṃ jyeṣṭhāṃśo govadhastathā kalau pañca na kurvīta bhrātṛjāyāṃ kamaṇḍalum kratuḥdevarācca sutotpattirdattā kanyā na dīyate na yajñe govadhaḥ kāryaḥ kalau ca na kamaṇḍaluḥ ādityapurāṇeśapathāḥ śakunāḥ svapnāḥ sāmudrikamupaśrutiḥ upayācitamādeśāḥ sambhavanti kalau kvacit tasmāttanmātralābhena kāryaṃ yattanna kārayet tathā dharmajñasamayavaśādanyānyapi kalau varjyāni vidhavāyāṃ prajotpattau devarasya niyojanam vālikākṣatayonyāśca vareṇānyena saṅgatiḥ kanyānāmasavarṇānāṃ vivāhaśca dvijātibhiḥ ātatāyidvijāgrayāṇāṃ dharmayuddhena hiṃsanam dvijasyābdhau tu nauyātuḥ śodhitasyāpi saṅbrahaḥ satradīkṣā ca sarveṣāṃ kamaṇḍaluvidhāraṇam mahāprasthānagamanaṃ gosaṃjñaptiśca gosave sautrāmaṇyāmapi surāgrahaṇasya ca saṅgrahaḥ agnihotrahavaṇyāśca leho līḍhāparigrahaḥ vānaprasthāśramasyāpi praveśo vidhicoditaḥ vṛttasvādhyāyasāpekṣamaghasaṅkocanaṃ tathā prāyaścittavidhānaṃ ca viprāṇāṃ maraṇāntikam saṃsargadoṣaḥ steyānyamahāpātakaniṣkṛtiḥ varātithipitṛbhyaśca paśūpākaraṇakriyā dattaurasetareṣāṃ tu putratvena parigrahaḥ savarṇānāṃ tathāduṣṭaiḥ saṃsargaḥ śodhitairapi  savarṇānyāṅganāduṣṭairiti pāṭhāntaraṃ nirṇayasindhvādau ayonau saṅgrahe vṛtte parityāgo gurustriyāḥ paroddeśātmasantyāga ucchiṣṭasyāpi varjanam pratimābhyacanārthāya saṅkalpaśca sadharmakaḥ asthisañcayanādūrdhvamaṅgasparśanameva ca śāmitraṃ caiva viprāṇāṃ somavikrayaṇaṃ tathā ṣaḍmaktānaśanenānnaharaṇaṃ hīnakarmaṇaḥ śūdreṣu dāsagopālakulamitrārdhasīriṇām bhojyānnatā gṛhasthasya tīrthasevātidūrataḥ śiṣyasya gurudāreṣu guruvadvṛttiśīlitā āpadvṛttirdvijāgṣāṇāmaśvastanikatā tathā prajārthaṃ tu dvijāgtyāṇāṃ prajāraṇiparigrahaḥ vrāhnaṇānāṃ pravāsitvaṃ mukhāgnidhamanakriyā balātkāradiduṣṭastrīsaṅgraho vidhicoditaḥ yatestu sarvavarṇeṣu bhikṣācaryā vidhānataḥ navodake daśāhaṃ ca dakṣiṇā gurucoditā brāhmaṇādiṣu śūdrasya pacanādikriyāpi ca bhṛgvagnipatanaiścaiva vṛddhādimaraṇaṃ tathā gotṛptiśiṣṭe payasi śiṣṭairācamanakriyā pitāputravirodheṣu sākṣiṇāṃ daṇḍakalpanam yateḥ sāyaṃgṛhatvaṃ ca munibhistattvatatparaiḥ etāni lokaguptyarthaṃ kalerādau mahātmabhiḥ nivarttiṃtāni karmāṇi vyavasthāpūrvakaṃ budhaiḥ samayaścāpi sādhūnāṃ pramāṇaṃ vedavadbhavet purāṇāntareūḍhāyāḥ punarudbāhaṃ jyeṣṭhāṃśaṃ govadhaṃ tathā kalau pañca na kurvīta bhrātṛjāyāṃ kamaṇḍalum nigame piakṣatā gopaśuścaiva śrāddhe māṃsaṃ tathā madhu devarācca sutotpattiḥ kalau pañca vivarjayet vyāsaḥcatvāryabdasahasrāṇi catvārybadaśatāni ca kaleryadā gamiṣyanti tadā tretāparigrahaḥ sannyāsaśca na kartavyo brāhmaṇena vijānatā devalaḥyāvadvarṇavibhāgo sti yāvadvedaḥ pravartate agnihotraṃ ca sannyāsaṃ tāvatkuryātkalau yuge laugākṣiḥardhādhānaṃ smṛtaṃ śrautasmārttāgnyostu pṛthakkṛtiḥ sarvādhānaṃ tayoraikyakṛtiḥ pūrvayugāśrayā iti kalivarjyāni atha dīkṣākālaḥ kālottareśaradvasantayoryogo dīkṣākarmavidhau smṛtaḥ tayorasambhave varṣā vinānyatrāpi śasyate śaradvasantayoryoga iti śaradi vasante cetyarthaḥ tatra māsaphalāni tu saṃhitāyāmasiddhirbhūmisampattirmaraṇaṃ bandunāśanam āyurvṛddhiḥ prajānāśaḥ sampattī ratnasañcayaḥ śubhaprāptiḥ sthānanāśo medhārthaśca vaśīkṛtiḥ caitrādīnāṃ phalaṃ jñeyaṃ malamāsaṃ vivarjayet kāraṇe tu anyathā māsaphalānyuktāni vaiśākhapūrvaje māse mantrārambhaḥ suduḥsahaḥ vaiśākhe dhanadāyī ca jyeṣṭhe mṛtyuprado bhavet āṣāḍhe putralābhāya śrāvaṇe śubhado mataḥ bādre caiva jñānahānistathāsiddhiḥ prakīrttitā āśvine sarvasiddhiśca kārttiko jñānasiddhidaḥ śubhakṛnmārgaśīrṣaḥ syātpauṣo duḥkhavidhāyakaḥ māghe medhāvivṛddhiśca phālgune sarvavaśyatā iti atrāṣāḍhasya samyakphalatā pūrvavākye niṣṭaphaladatvamuktamato vikalpaḥ siddhāntaśekhare tu viśeṣaḥ śaratkāle ca vaiśākhe dīkṣā śreṣṭhaphalapradā phālgune mārgaśīrṣe ca jyeṣṭhe dīkṣātra madhyamā āṣāḍhaḥ śrāvaṇo māghaḥ kaniṣṭhāḥ sadbhirādṛtāḥ ninditaścaitramāsastu pauṣo bhādrapadastathā ninditeṣvapi māseṣu dīkṣoktā grahaṇe śubhā kāraṇeāṣāḍhapūrvamāse ca āṣāḍhe mārgaśīrṣake dīkṣāṃ na kārayeddhīmānanyamāseṣu kārayet śuklapakṣe śubharkṣe ca śubhavāratithau tathā iti kriyākāṇḍaśekhare tuna vinā parva dīkṣā syāt varṣāsu madhupauṣayoḥ anyatra tu sadā kāryā viśuddhau guruśiṣyayoḥ varṣādau hi nimittāni praśastānyupalakṣya vai iti varṣādiniṣiddhakāleṣvapi śubhaśakunādyupalamme sati dakṣikāryetyāha hemādriḥ agastisaṃhitāyāmśuklapakṣe tha kṛṣṇe vā dīkṣā sarvasukhāvahā iti kālottare viśeṣaḥ dīkṣārambhaḥ prakartavyo bhūtikāmaiḥ site tathā muktikāmaiḥ kṛṣṇapakṣa iti saṃhitāyāṃ tupūrṇimā pañcamī caiva dvitīyā saptamī tathā trayodaśī ca daśamī praśastāḥ sarvakāmadāḥ iti anyatrāpikṛṣṇāṣṭamyāṃ caturdaśyāṃ pañcaparvadine thavā iti mantrasārasaṅgrahedvitīyā pañcamī caiva ṣaṣṭhī cāpi viśeṣataḥ dvādaśyāmapi kartavyaṃ trayodaśyāmathāpi vā iti mantraratnāvalyāmapicaturthīṃ navamīṃ ṣaṣṭhīmaṣṭamīṃ ca caturdaśīm paurṇamāsīṃ vinā śeṣā hitā muktau mumukṣubhiḥ hemādrau smṛtyantaresaptamyāṃ ca navamyāṃ ca ekādaśyāmathāpi vā daśamyāṃ ca trayodaśyāṃ dīkṣākarma praśasyate kvacittu trayodaśyāmamāvāsyāmiti pāṭhaḥ sitendujñagurūṇāṃ tu parīkṣete guṇāguṇaiḥ guṇairyuktā tu saṅgrāhyā guṇairhīnāṃ tu vrajayet iti sitaḥ  śukraḥ jño  budhaḥ eṣāṃ guṇāguṇaiḥ tithivārasaṃyogajaiḥ uditāstamitavakrāticārurūpairdīkṣālagne kendratrikoṇaṣaḍaṣṭamāntyasthitirūpairguṇāguṇaiḥ kālottarecaturthyāmathavāṣṭamyāṃ caturdaśyāṃ tathaiva ca pūrṇimāyāṃ prakartavyaṃ bhūtikāmaiḥ site sadā muktikāmaiḥ kṛṣṇapakṣe yatkiñcitkarma cācaret dinacchidrāṇi muktvātha yāścānyāstithayaḥ smṛtāḥ iti tatvasāgarasaṃhitāyāṃ viśeṣaḥ tāṃ tāṃ tithiṃ samālocya tadbhaktāṃstatra dīkṣayet indra uvāca kasya kā tithiruddiṣṭā samāsādvada nāṃrada nārada uvāca brahmaṇaḥ paurṇamāsyuktā dvādaśī cakradhāriṇaḥ caturdaśī śivasyoktā vācaḥ proktā trayodaśī dvitīyā ca śriyaḥ proktā pārvatyāstu tṛtīyikā nityā mārgeṣu pārvatyā aṣṭamī ca caturdaśī caturthī gaṇanāthasya bhānoḥ proktā tu saptamī evaṃ mukyāstu tithayaḥ surendraparibhāṣitāḥ iti ratnāvalyāmādityaṃ maṅgalaṃ sauriṃ tyaktvā vārāstu bhūtaye iti saṃhitāyāṃ turavau gurau site some kartavyaṃ budhaśukrayoḥ iti site  śuklapakṣe ityarthaḥ saṃhitāyāmaśvinīrohiṇīsvātiviśākhāhastabheṣu ca jyeṣṭhottarātrayeṣveva kuryānmantrābhiṣecanam ratnāvalyāmtrīṇyuttarāṇi rohiṇyaḥ puṣyakaṃ mṛgaśīrṣakam hastaḥ svātiranurādhā maghā mūlaṃ ca revatī abhijit śravaṇaṃ ce ti śivayoge caturdaśī kāraṇepauṣṇaṃ rohiṇyathādityaṃ śravaṇaṃ cāśvinī tathā sāvitraṃ tvāṣṭravāyavyamaindraṃ nairṛtameva ca tiṣyaṃ triruttarārdrā ca saumyaṃ śiṣyatrijanmabham nakṣatrāṇi praśastāni dīkṣākarmaṇi suvrata iti pauṣṇaṃ  revatī ādityaṃ  punarvasuḥ sāvitraṃ  hastaḥ tvāṣṭraṃ  citrā vāyavyaṃ  svātiḥ aindraṃ  jyeṣṭhā nairṛtaṃ  mūlam saumyaṃ  mṛgaśīrṣakam śiṣyatrijanmabhaṃ  śiṣyajanmanakṣatradaśamaikonaviṃśātinakṣatram anyatrāpiuttarātrayarohiṇyo revatīpuṣyavāsavam dhaniṣṭhāvāyumitrāgnipitryaṃ tvāṣṭraṃ ca nairṛtam aiśavaiṣṇavahastāśca dīkṣāyāṃ tu śubhāvahāḥ iti yogā apyuktā ratnāvalyāmyogāśca prītirāyuṣmānsaubhāgyaḥ śobhanaḥ smṛtaḥ sukarmā ca dhṛtirbṛddhirdhravaḥ siddhiśca harṣaṇaḥ varīyāṃśca śivaḥ siddho brahmā aindraśca ṣoḍaśa nindyāni tāni sarvāṇi praśastāni vimuktaye pratipatpūrvāṣāḍhā ca pañcamī kṛttikā tathā pūrvābhādrapadā ṣaṣṭhī daśamī rohiṇī tathā dvādaśyāṃ sarvanakṣatramaryamṇā ca trayodaśī nakṣatrayogā ityete devānāmapi nāsadāḥ śakunyādīni viṣṭiṃ ca viśeṣeṇa vivarjayet iti kāraṇerāśayaśca carāḥ śreṣṭhā madhyamāścobhayoḥ smṛtāḥ sthirāśca naidhanasthāne grahāḥ sarve vivarjitāḥ ācāryaśiṣyayorānukūlye śubhapradaṃ bhavet kriyākāṇḍaśekharerāśyādivargasaṃśuddhirlagne carndrākayorapi balaṃ gocarasiddhiśca jyotiḥśāstre pratīyatām lagnadoṣā grahadoṣāḥ sarve naśyanti vai śubhe lagnasthe bhārgave prauḍhe kendrasthe vā bṛhaspatau ityādinipuṇaṃ vīkṣya dīkṣāṃ kurvīta deśikaḥ maumukṣavīṃ pratyayaṃ tu na kālaniyamaḥ smṛtaḥ iti mantravarṇeṣu siddhārṇātsusiddhānmelayed budhaḥ vairivarṇānudāsīnān guṇayeddaśabhiḥ pṛthak siddharāśau haredbhāgaṃ vasubhirbhānubhiḥ svaraiḥ tridhā sthāpyātra yaḥ śeṣo yāmasaṅkhyoditā hi sā tridhā sthāpyātra yaḥ śeṣo yāmasahkhyoditā hi sā ripurāśigataḥ śeṣo māso sau parikīrttitaḥ haretpañcadaśairbhāgaṃ tithijñānāya kevalam māsi tasmin tathā yāme kurvīta grahaṇaṃ manoḥ jyotiḥśāstraśunirṇīte lagne vā dīkṣito bhavet iti etaduktaṃ bhavati deyamantravarṇān koṣṭhacakre catuṣkoṣṭhātmakamekakoṣṭhamaṅgīkṛtya siddhasādhyasusiddhavairibhedenapṛthakkṛtya tanmadhye siddhasusiddhavarṇānekīkṛtya sādhyavairivarṇān pratyekaṃ daśabhirguṇayitvāsarvamekīkṛtāhkān pṛthak sthānatraye saṃsthāpya prathamamaṣṭabhirharet avaśiṣṭāṅkasamo yāmaḥ evaṃ bhānubhirhṛte viśiṣṭāṅkasamo māsaḥ pañcadaśabhirhṛte śeṣāhkasamā tithiḥ tatra tasmin māse śuklapakṣe tasmin dine tasmin prahare mantramupadiśet mumukṣudīkṣāyāṃ kṛṣṇapakṣa iti viśeṣaḥ ratnāvalyāmnindyāni tāni sarvāṇi praśastāni vimuktaye saṃhitāyāmpañcāṅgaśuddhadivase svodaye tithivārayoḥ guruśukrodaye śuddhalagne dvādaśasodhite pravṛddhe balasaṃyukte śukre davagurau tathā śubhe vidhusamāyoge śubhavarge śubhodaye ityādau sarvamantrāṇāṃ saṅgrahaḥ sarvasaukhyakṛt iti tathānyatraśiṣyatrijanmadivase saṅkrāntiviṣuve yane anyeṣu puṇyayogeṣu grahaṇe candrasūryayoḥ śiṣyānukūle kāle vā dehaśuddhiḥ subhāvahā iti mahākāpilapañcarātreevaṃ nakṣatratithyādau karaṇe yogavāsare mantropadeśo guruṇā sādhanaṃ ca śubhāvaham iti guruṇā karttabya iti śeṣaḥ sādhanaṃ  sādhanārambha ityarthaḥ kāryamiti śeṣaḥ atha pūrvoktadīkṣākālāpavādaḥ agastisaṃhitāthāmsūryagrahaṇakāle tu nānyadanveṣitaṃ bhavet sūryagrahaṇakālena na samo nyo sti kaścana tatra yadyatkṛtaṃ sarvamanantaphaladaṃ bhavet iti na māsatithivārādiśodhanaṃ sūryaparvaṇi dadātīṣṭaṃ gṛhītaṃ yat tasminkāle gurornṛṣu siddhirbhavati mantrasya vināyāsena vegataḥ kartavyaṃ sarvayatnena mantrāsiddhimabhīpsubhiḥ iti tasminkāle yadgurorgṛhītaṃ tat nṛṣu iṣṭaṃ dadātīti sambandhaḥ pranthāntaresattīrthe rkavidhugrāse tantudāmanaparvaṇoḥ mantradīkṣāṃ prakurvāṇo māsarkṣādīn na śodhayet kālāntaredhīkṣāyāmamiṣeke ca tathā mantraparigrahe vratagrahaṇamokṣe ca dravyārambhaṇakarmaṇi kārttikyāṃ caiva vaiśākhyāṃ svarbhānorapi darśane candrasūryoparāgeṣu ṣaḍaśītimukheṣu ca grahanakṣatrayogeṣu viṣuveṣūtsaveṣu ca ayaneṣu ca sarveṣu yogaḥ sarvārthasiddhidaḥ kriyākāṇḍaśekhareprasiddhāstithayo rāhudarśanaṃ guruparva ca pavitrakatithiścāpi dīkṣākarmavidhau parā iti prasiddhāḥ  samanantaroktāstithayaḥ siddhāntaśekhareviṣuve pyayanadvandve āṣāḍhyāṃ damanotsave dīkṣā kāryā tu kāleṣu pavitrāropakarmaṇi iti anyatrāpipuṇyatīrthe kurukṣetre devīpīṭhacatuṣṭaye prayāge śrīgirau kāśyāṃ kālākālau na śodhayet devīpīṭhacatuṣṭayamu  ḍḍīyānajālandharapūrṇāgirikāmarūpākhyam śrīgirau  śrīparvate iti kecit anyatrāpiśaśidinakarayorgrahaṇe janmani śiṣyasya makarasaṅkrāntau karuṇāsamaye ca gurornakṣatrādīṣyate na dīkṣāyām iti tatvasāgarasaṃhitāyāmtithiṃ vināpi dīkṣāyāṃ viśiṣṭāvasaraṃ śṛṇu durlabhe sadgurūṇāṃ hi sakṛtsaṅga upasthite tadanujñāya dātavyā sa dīkṣāvasaro mahān grāme vā yadi vāraṇye kṣetre vā divase niśi āgacchati gururdaivādyadā dīkṣā tadā bhavet yadaivecchā tadā dīkṣā gurorājñānurūpataḥ na tithirna jalaṃ homo na snānaṃ na japakriyā dīkṣāyāḥ kāraṇaṃ kintu svecchāvāpte hi sadgurau iha kecit candragrahe dīkṣā na kāryā jaḍatvaṃ tadā syādityāhuḥ  te tusattīrthe rkavidhugrāse candrasūryoparāgeṣu ca śaśidivākarayorgrahaṇe rāhudarśanaṃ guruparva caityādibahumunivacanavirodhāt anādaraṇīyā  iti  viṣṇudīkṣāyāṃ viśeṣaḥpañcarātredvādaśyāṃ śuklapakṣasya sūryasaṅkramaṇe tathā dvādaśyāṃ kṛṣṇapakṣasya paurṇamāsyāṃ mune thavā amāvāsyāmapi tathā kālamuddiśya deśikaḥ navaikadvitryahaḥpūrvamadhivāsanamārabhet tattvantrasāgarasaṃhitāyāmapibrahmaṇaḥ porṇamāsyuktā dvādaśī cakradhāriṇaḥ evaṃ grahaṇādikāleṣu uktamāsaśukladvādaśyādiṣu viṣṇudīkṣā kāryā iti iti dīkṣāṃkālāḥ atha viṣṇornāmakīrttanakālaḥ viṣṇudharmottareatha sarvāṇi nāmāni sarvakārye harerjapet tathācakriṇaṃ halinaṃ caiva śārṅgiṇaṃ khaṅginaṃ tathā mokṣārthī pravasan rājandikṣu prācyādiṣu smaret ajitaṃ cācyutaṃ caiva sarvaṃ sarveśvaraṃ pṛthum saṃsmaretpuruṣaṃ bhattyā vyavahāreṣu sarvadā kūrmaṃ varāhaṃ matsyaṃ vā jalaprataraṇe smaret bhrājiṣṇumagnijananaṃ japennāma tvatandritaḥ saṅgrāmābhimukho gacchansaṃsmaredaparājitam keśavaṃ puṇḍarīkākṣaṃ puṣkarākṣaṃ tathā japet netrabādhāsu sarvāsu hṛṣīkeśaṃ tathaiva ca acyutaṃ cāmṛtaṃ cāpi japedauṣadhakarmaṇi garuḍadhvajānusmaraṇādāpado mucyate naraḥ jvaradoṣaśirorogaviṣavīryaṃ praśāmyati grahanakṣatrapīḍāsu devabādhāṭavīṣu ca dasyuvairinirodheṣu vyāghrasiṃhādisaṅkaṭe andhakāre tathā tīvre nārasiṃheti kīrttayet nārāyaṇaṃ śārṅgadharaṃ śrīdharaṃ gajamokṣaṇam vāmanaṃ khaṅginaṃ caiva duḥsvapneṣu ca saṃsmaret agnidāhe samutpanne saṃsmarejjalaśāyinam balabhadraṃ tu yuddhārthī kṛṣyārambhe halāyudham uttāraṇaṃ vaṇijyārthī śrīśamabhyudaye nṛpa maṅgalyaṃ maṅgale viṣṇuṃ māṅgalyeṣu ca kīrttayet agniṣvārtteṣvaśeṣeṣu viśoketi tathā japet uttiṣṭhankīrttayedviṣṇuṃ prasupte mādhavaṃ naraḥ bhojane caiva govindaṃ sarvatra madhusūdanam nārāyaṇaṃ sarvakāle kṣutapraskhalitādiṣu dhyāne devārcane home praṇipāte pradakṣiṇe kīrttayedvāsudevaṃ ca anukteṣvapi yādavam kāryārambhe tathā rājanyatheṣṭaṃ nāma kīrttayet sarvāṇi nāmāni hi tasya rājansarvārthasidhdyai hi bhavanti pusaḥ tasmadyatheṣṭaṃ khalu devanāmasarveṣu kāryeṣu japettu bhatkyā iti viṣṇornāmakīrttanakālaḥ athādhānakālaḥ tatra śrutiḥjātaputraḥ kṛṣṇakeśo gnīnādadhīteti etacca vayovasthāviśeṣopalakṣaṇamtāmāśiṣamāśāse taṃ tave jyotiṣmatīmiti brūyādyadyasya putro jātaḥ syāt ityādiṣu yadyupabandhadarśanādajātaputrasyāpyādhānapūrvatvāt evaṃ ca upalakṣyavayovasthāviśeṣaṇībhūtavayasa ādhānakālatvaṃ sūcitaṃ bhavati kālāntaramāhabaudhāyanaḥvivāho vyākhyāto trāgnyādheyasya kālo yathāśraddhamata ūrddhaṃ jīvati pitaryagnīnādadhīteti baudhāyanaḥ jīvādimṛte vā jāyāmavāpya daśame hanyagnimādadhīteti śālākiḥ jāyāmavāpyetyutkyā vivāhasya sārvakālikatvena dakṣiṇāyane pirvaṇyapītyuktaṃ bhavati jīvati pitarīti pakṣe caupāsanaṃ dhārayato na pratyavāya ityuktaṃ baudhāyanenaivana durbrāhmaṇo bhavatyaupāsanaṃ dhārayamāṇaiti eṣa traivarṇikasādhāraṇaḥ kālo dhunā varṇāviśeṣapuraṣkāreṇa ṛtuviśeṣā vivicyante tatra śrutiḥvasante brāhmaṇo gnīnādadhītagrīṣme rājanyaḥśaradi vaiśyovarṣāsu rathakāra iti rathakāro namāhiṣyeṇa karaṇyāṃ tu rathakāraḥ prajāyateiti yājñabalkyokto jātiviśeṣaḥkintu saudhanvanāparaparyāyaḥ āpastambastuvasanto brāhmaṇasya grīṣmo rājanyasya hemanto vā śaradvaiśyasya varṣāsu rathakārasya ye trayāṇāṃ varṇānāmetatkarma kuryusteṣā meṣa kālaḥ śiśiraḥ sārvavārṇika iti ye trayāṇāṃ varṇānāmiti ye brāhmaṇakṣatriyavaiśyāḥ eteṣāṃ trayāṇāṃ varṇānāṃ madhye etatkarma rathakarma kuryusteṣāmeṣa kāla itievaṃ ca rathakāro na jātiviśeṣaḥ kintu traivarṇiṃka eveti kālāntaramāhabaudhāyanaḥyadaivainaṃ śraddhopanamedathādadhīta saivāsyarddhiḥ tadetadārttasyātivelaṃ vā śraddhāyuktasyeti ārttaḥ  vyādhitaḥ ativelaṃ śraddhāyukto tiśayena śraddhāvān atha kāmanāviśeṣeṇa ṛtava uktāḥ kātyāyanenavasanto brāhmaṇabrahmavarcasakāmayoḥ grīṣmaḥ kṣatriyaśrīkāmayoḥ varṣāḥ prajāpaśukāmavaiśyarathakṛtāmiti etena brāhmaṇakṣatriyavaiśyānāṃ kāmyā anye pi kālā iti siddham vasantādayo dvividhāḥ sauracāndrabhedena ṛtuvivecane  ktāḥ saurā api mīnameṣau meṣavṛṣau vetyādibhedena dvividhā ityapi coktam  evaṃ ca caitravaiśākhajyeṣṭhāstathā pūrvodāhṛtātśiśiraḥ sārvavarṇikaityetasmānmāghaphālgunau ca militvā pañca māsā brāhmaṇasyādhānakāla iti  siddham  etanmūlikaiva māghādipañcamāsā vasanta iti yājñikaprasiddhiriti atha tithayaḥ tatrāpastambaḥamāvāsyāyāṃ paurṇamāsyāṃ vā adhiya ititathā phālgunīpūrṇamāsa ādadhītetyuktvā dvyahe puraikāhe veti dvyahe dinadvayaṃpurā pūrvamekāhe ekadinapūrvamityarthaḥ evaṃ ca dvyahetipakṣe trayodaśyām ekāhetipakṣe caturdaśyāmādadhītetyarthaḥ baudhāyanasaktuyā vaiśākhyāḥ paurṇamāsyā upariṣṭādamāvāsyā bhavati sā sakṛtsavaṃtsarasya rohiṇyā sampadyate tasyāmādadhīteti āśvalāyanaḥvasante parvaṇi ādadhīteti satyāṣāḍhastuādadhītetyupakramyaāmāvāsyāyāṃ paurṇamāsyāmāpūryamāṇapakṣe vā puṇye nakṣatre tra yattrīṇi nipatanti tatsamūham vipratiṣedhe ṛtunakṣatraṃ balīya iti puṇyanakṣatrāṇi tu kṛttikādicaturdaśanakṣatrāṇikṛttikāḥ prathamaṃityādi śruteḥ vājasaneyake tu nakṣatranindāpūrvakamuktamamavāsyāyāmagnīnādadhītetitena parvābhyarhitamiti atha nakṣatrāṇi tatra kātyāyanaḥkṛttikārohiṇīmṛgaśiraḥ phalgunīṣu hasto lābha kāmasya citrā ceti baudhāyanaḥkṛttikāsu rohiṇyāṃ punarvasuphalgunyościtrāyāmiti āśvalāyanaḥagnyādheyaṃ kṛttikāsu rohiṇyāṃ mṛgaśirasi phalgunīṣu viśākhayoruttarayoḥ prauṣṭhapadayoreteṣāmekasmin kasmiṃścit āpastambastukṛttikāsu brāhmaṇa ādadhīta mukhyo brhanavarcasī bhavati gṛhāṃstasyāgnirddāhako bhavati rohiṇyāmādhāya sarvān rohān rohati mṛgaśīrṣe brahmavarcasakāmo yajñakāmo vā yaḥ purābhadraḥ sanpāpīyān syātsa punarvasvorādadhīta pūrvayoḥ phalgunyoryaḥ kāmayetadānakāmā me prajāḥ syuriti uttarayoryaḥ kāmayeta phaladaḥ syāditi etadeva viparītamathāparaṃ pūrvayorādhāya pāpīyān bhavati uttarayorvaśīyān hasteyaḥ kāmayeta prame dīyeteti citrāyāṃ rājanyo bhrātṛvyavān viśākhayoḥ prajākāmo nurādhevṛddhikāmaḥ uttareṣu prauṣṭhapadeṣu pratiṣṭhākāmaḥ sarvāṇi nityavadeke samāmananti asyārthaḥ mukhyaḥ  śreṣṭhaḥ kalvān rohān gajādīn rohati ārohati purābhadraḥ  pūrvāphalgunīphalamuttarāphalgunīṣuuttarāphalgunīphalaṃ pūvīphalgunīṣvityarthaḥ atra akāmyamānamapi aniṣṭaṃ phalaṃ bhavati vastu sāmarthyātyo brāhmaṇāyāvaguret itivat gargasaṃhitāyāmpuṣyāgneyatryuttarādityapauṣṇajyeṣṭhācitrākādidaivatyabheṣu kuryurvahnayādhānamādyaṃ vasantagrīṣmoṣmānteṣveva viprādivarṇāḥ pauṣṇaṃ  revatī kaḥ  brahmā taddevatyā rohiṇī ādyaṃ  prathamādhānam atrādyamityupādānāt punarādhānādau na ṛtunakṣatrādiniyamaḥ apūrve pi somapūvīdhāne na ṛtunakṣatrādara ityuktamāpastamvenasomena yakṣyamāṇo narttuṃ sūrkṣenna nakṣatramiti yaḥ sarvakarmabhyo gnihotradarśapūrṇamāsādibhyaḥ pūrvaṃ somameva kartumicchati sa ṛtuṃ nakṣatraṃ ca na sūrkṣetaunādriyeta parva tu apekṣedeva tathācadhūrtasbāmiḥsomādhānamekadīkṣāpakṣe parvaṇyeva naikādaśyādiṣu somādhānasya pavīpekṣaṇāditi rudradattena tu nakṣatragrahaṇaṃ pradarśanārthamiti na parvādara iti uktam atredaṃ vicāryate kimanena somakālamātrabādha utādhānamātrakālabādha ukta iti nādyaḥ prakaraṇādādhānakālamātrabādho yukto na somasya tasyāprakṛtatvāt kiñca na hi some āpastambena nakṣatrāṇyuktāni yena kathañcidbuddhisthatāmātreṇa bādha ucyeteti na dvitīyaḥ evaṃ sati atra vākye brāhmaṇaṃ prati ṛtvanādarakathanamanarthaṃ syātsomakālatvenādhāne pi vasantasyāvarjanīyatvāt na ca vasantastadānīṃ somāṅgameva nādhānāṅgamiti vācyam tasya sādhāraṇattvāt kālasya hi adhikaraṇatvenaivopakārakatvam sati ca tasmin kathaṃ nāṅgatvamiti  kiñca utkarṣādbrāhmaṇasya somaḥ syādityantarāgarbhiṇyadhikaraṇesomena yakṣyamāṇaityatra darśapūrṇamāsottarakālatārūpaḥ somakāla ādhānasomayorekāhasambandhena  bādhyata ityuktam  tattulyanyāye nātrāpi vasantānādareṇa kālāntare ādhāne kriyamāṇe somādhānayorekāhasambandhārthaṃsomasyāpyṛturbādhyata eva tasmānna somakālamātrasya na vādhānakālamātrasya bādhaḥato vacanamanarthakamiti atra vadāmaḥ satyaṃ naikamātrakālabādha itikintu somādhānayordvayorapi kālo bādhyate tatra paraṃ vasanta ubhayāṅgabhūto bādhyate nakṣatraṃ tu ādhānāṅgabhū tameveti ata evayadaivainaṃ yajña upanamedathādadhītaiti bhāradvājena nakṣatrādyanādara ukto yakṣyamāṇatvābhisandhimata iti na kiñcidanupapannam uttarāyaṇaṃ sarvamādhānakāla ityuktamācāryairityuktaṃ baudhāyanabhāṣye keśavasvā minā yadyapi jyotiḥśāstre lagnādyuktamādhānetathāpi tadupādeyameva tasya smārttatve pi ādhānapuraṣkāreṇaiva vihitatvādananyathāsiddhatvenāvaśyamupasaṃharttavyatvāt apare tu smārttatvenāsya smārttādhāna evopasaṃhāro na śrautādhāna iti vadanti etacca malamāsādiṣu tathā guruśukramauḍhyādiṣu na kāryam ityādhānakālaḥ atha nirūḍhapaśubandhakālaḥ tatra yājñavalkyaḥa  ślo pratisaṃvatsaraṃ somaḥ paśuḥ pratyayanaṃ tathā kartavyāgrayaṇeṣṭiśca cāturmāsyāni caiva hi iti ayanam ayanaṃ pratīti pratyayanaṃ pratidakṣiṇāyanaṃ pratyuttarāyaṇaṃ cetyarthaḥ atrāyanasya sampūrṇasādhāraṇattve pi ayanādyadina eva kāryam āvṛttimukha āvṛttimukheityāpastamvasmaraṇāt āvṛttiḥ uttarāvadhermakarāddakṣiṇāvadhervā karkātsūryasya parāvṛttistasya mukhamādyaṃ dinamityarthaḥ nirūḍhapaśubandhamupakramya kālāntaramāhaāpastambaḥsaṃvatsare saṃvatsare yajeta ṣaṭsu ṣaṭūsu vā māseṣvityeke ṛtuvyāvṛttau suyavase veti saṃvatsare pūrṇe iti śeṣaḥ tena varṣāntare ādhānadivasa ityartha ityeke bhāṣyakṛtaḥ kecittu upapadavibhakteḥ kārakavibhaktirbalīyasīityanuśāsanāt saṃvatsarasyaivādhikaraṇatve tatra ca kadetyapekṣite ṛtuvyāvṛttāvityekaḥ suvayasa ityapara  iti kāladvayam  ṛtuvyāvṛttau  rsavatsaramadhye yasmin kasmiṃścit ṛtuvyāvṛttidina ityarthaḥ suyavase  suṣṭhuyavasamarjunaṃ tṛṇaṃ yasmin varṣāsvityarthaḥ  bhāṣyakāramate ṛtuvyāvṛttau pratiṛtuvyāvṛttāvevaṃ saṃvatsare ṣaṭ iti pakṣāntaraṃ suyavasa iti ca pakṣāntaraṃ svatantrameva saṃvatsarapakṣāditi ṣaṭsu ṣaṭsu māseṣu iti ca pakṣāntaram ṣaṇmāsa ityapyādhānaprabhṛtiṣaṇmāsapūrttau bodhyamiti bhāṣyakṛtaḥ keṣāṃcinmate tu ṣaṇmāse ityetatpakṣe āvṛttimukha iti yojayanti evaṃ ca bhāṣyakāramate pratisaṃvatsaramādhānadina ityekaḥ pakṣaḥādhānadināt ṣaṭsuṣaṭsu māseṣviti dvitīyaḥsaṃvatsaramadhye pratiṛtuvyāvṛttāviti tṛtīyaḥsaṃvatsaramadhye varṣākāla eveti caturthaḥ āvṛttimukha iti pañca kālāḥ keṣācinmate tu saṃvatsare saṃvatsare iti pakṣe yasmin kasmiṃścidṛtāvekaḥsuyavase vetyaparaḥṣaṭsu ṣaṭsu māseṣ iti pakṣe ca āvṛttimukha iti tṛtīya iti atra ca pratiniyatadinapakṣe na parvaniyamaḥ pakṣāntare tanniyama eva yadi stotivacanāt kātyāyano pi kāladvayamāhapaśvijyā saṃvatsare saṃvatsare prāvṛṣi āvṛttimukhayorveti kālāntaramāha baudhāyanaḥpaśubandhena yajetetyupakramya āmāvāsyena vā haviṣeṣṭvā nakṣatre veti āmāvāsyena haviṣeṣṭveti yajanīyamahaḥ apare tu śuklapakṣaḥ sampūrṇa iti āhuḥ nakṣatre  kṛttikāḥ prathamaṃ viśākhā uttamamiti taittirīyaśākhoktacaturdaśapuṇyanakṣatreṣvityarthaḥ athavā na kṣīyate candramā asminniti nakṣatraṃ paurṇamāsītyartha iti etanmate paurṇamāsyāṃ darśapaurṇamāsa prayogārambhātpaurṇamāsīmārabhya darśaparyantaṃ na karmāntarārambhaḥna karmavati karmāntarārambha iti niyamāt bhāṣyakārastu tato nānījānaṃ paśunā saṃvatsaro tīyādityarthavādāntargatavākyaparyālocanayāādhānadivasātsaṃvatsaramadhye yasmin kasmiṃścitparvaṇi paśuḥ kārya iti ṣaṣṭhaṃ kālamāha eṣa ca puśurnityaḥsaṃvatsare saṃvatsareiti pratyayanamiti ca vīpsāśravātetadakaraṇe manvādyuktaprāyaścittasya vakṣyamāṇatvācca iti paśukālaḥ atha cāturmāsyānāṃ kālo nirṇīyate tatra cāturmāsyāni kartavyānītyuktaṃ yājñabalkyenacāturmāsyāni caiva hīti kartavyānītyanuṣaṅgaḥ tatra cāturmāsyapadaṃ vaiśvadevavaruṇapraghāsasākamedhaśunāsīrīyayāgasamudāyanāmadheyaṃ rājasūyavat tāni ca yāvajjīvikaprayogavantisaṃvatsaraprayogavantidvādaśāhaprayogavanti ceti trividhāni prayogaparyāprakālaparisamāpyānyapi kecinmanyante tatra saṃvatsaraprayogavantyapi dvividhāniṛtakuyājikalpena cāturmāsyayājikalpena ceti eteṣāṃ prayogāṇāṃ bhede ca pramāṇaṃ vakṣyamāṇatattatkālavidhita evāvaseyam tatra sarveṣāṃ prayogāṇāṃ darśapaurṇamāsottarakartavyatvamuktaṃdarśapaurṇamāsābhyāmiṣṭvāityanena adhunā sāṃvatsarikādiprayogeṣu kālaviśeṣo vivicyate tatra sāṃvatsarikaprayoge ṛtuyājikalpe vaiśvadevādikāla ukta āpastambena vasante vaiśvadevena yajate prāvṛṣi varuṇapraghāsaiḥ śaradi sākamedhairiti vijñāyate atra triṣu parvasu niyataḥ kāla uktaḥ śunāsīrīye tu ṛtuyājisaṃjñānurodhācchiśira eva grāhya iti pratibhāti atrāpi pakṣe śuklapakṣaḥ apekṣita eva udagayana āpūryamāṇapakṣe samastāni vaikalpikeṣuanekeṣu kāleṣu satsvapiityanena bhāradvājavacanenoktasya tasyābādhenaivopapattau bādhakalpanāyogāt cāturmāsyayājikalpe tathā yāvajjīvaprayoge pi kāla uktenaiva yaścaturṣu caturṣu māseṣu yajate sa cāturmāsyayājī tatrāpi niyamamāhaphālgunyāṃ paurṇamāsyāṃ caitryāṃ vā vaiśvadevena yajeta tataścaturṣu māseṣu āṣāḍhyāṃ vā śrāvaṇyāṃ varuṇapraghāsairyajeta tataścaturṣu māseṣu pūrvasmin parvaṇyupakramya dvyahaṃ sākamedhairyajeta tato dvyahetryahe caturahe rddhamāse māli caturṣu vā māseṣu śunāsīrīyairiti atra yadā phālgunyāmupakramastādāṣāḍhyāmityādiyadā caitryāṃ tadā śrāvaṇyāmiti asya pakṣasyaṛtuyājipakṣādayameva bhedo yadṛtuyāji pakṣe vasantānte vaiśvadevairiṣṭvā prāvṛḍādyaparvaṇi varuṇapraghāsānuṣṭhānamapi sambhavati cāturmāsyayājipakṣe caturṣu caturṣu ca māseṣviti niyama iti dvādaśāhakalpaṃ baudhāyanabhāradvājāvāhatuḥ tatra bhāradvājaḥdvādaśāhāni yakṣyamāṇaḥ pratipadi vaiśvānarapārjanyābhyāṃ dvitīyevaiśvadevena tṛtīye caturthe voparamya pañcame varuṇapraghāsaiḥ ṣaṣṭhe saptame voparamyāṣṭamenavame vā sākamedhairdaśame ekādaśe voparamya dvādaśe śunāsīrīyayātrayodaśe paśuriti saṃvatsarapratimā vai dvādaśa rātrayaḥ saṃvatsarameva yajeteti vijñāyate trayodaśe paśuriti yadi paśunā samāptistatpakṣe bodhyam atra dvitīyādipadāni dvitīyāditithiparāṇi pratipadīti upakramāt spaṣṭe coktaṃ baudhāyanena dvādaśāhe pi cāturmāsyairyajetātha prathamāyāṃ vaiśvadeveneṣṭvā caturthyāṃ varuṇapraghāsairaṣṭamyāṃ navamyāṃ ca sākamedheḥ dvādaśyāṃ śunāsīrīyaiḥ  puruṣo yajeteti vijñāyata iti  kālāntaramapyuktaṃ baudhāyanenanakṣatre prayoga ityeka āhurūdagayana āpūryamāṇapakṣe puṇyāhe prayuñjīteti atra pakṣe āpūryamāṇasya pakṣasya puṇyanakṣatre upakramaḥ nakṣatre prayoga ityetasya viśeṣaṇamudagayanatvādīti tadbhāṣyakṛtaḥ yāvajjīvikaprayogapakṣe ārambhastu cāturmāsyayājikalpenaiva dvitīyasaṃvatsare paraṃ viśeṣa ukto baudhāyanenakathamu khalu yāvajjīvaprayuktānāṃ cāturmāsyānāmanuprayogo bhavatīti phālgunyāṃ vācaitryāṃ vā paurṇamāsyāṃ śunāsīrīyapuruṣo ya jetātha vaiśvadevāyopavaset vaiśvadeveneṣṭvāpaurṇamāsavaimṛdhābhyāṃ yajetātha cediṣṭayā paśunā somena vā yajeta kathaṃ tatrakuryāditi pratikṛṣyaitasya pakṣasya śunāsīrīyapuruṣo yajetaiṣāmekena yajetātha vaiśvadevāyopavasetvaiśvadeveneṣṭvā paurṇamāsavaimṛdhābhyāṃ yajeteti atho etadbaudhāyanasya pakṣaṃ vedayante yāvjajīvikānyeva cāturmāsyāni syuriti anuprayogo  dvitīyaḥ prayogaḥ atra yadā phālgunyāṃ pūrvasaṃvatsare upakramastadā phālgunyāṃ yadā caitryāmupakramastadā caitryāmiti atha cediṣṭhyeti yadi prayogasamāptyarthaṃ iṣṭyādi kriyate tadāyaṃ kramaḥ cedityuktyā yāvajjīvaprayogasamāptyarthaikatvātpaśvādīnāṃ pākṣikatvamiti atho etadbaudhāyanasyetyādyuttyā ca yāvajjīvikaprayogo pi pākṣiko bodhyaḥ kālāntaramapi baudhāyana āhayathāprayogamityaupamanyava iti yathāprayogamiti yāvatā kālena prayogasamāptirbhavati tāvati kāle santataṃ pūrvāhnādau kuryāditi atra pakṣe udagayanapuṇyanakṣatra evopakrama iti etadrudradattādayo na manyante na hi yathāprayogamityanena cāturmāsyakālavidhānaṃ kintu brahmacaryakālasya niyamaḥ prayogadinamitaiva vratacaryeti etacca spaṣṭamupakramānusārādevāvagamyet tathā ca sūtraṃ yāvajjīvaprayuktānyeva cāturmāsyāni syurantaramithunāni prathame tveva saṃvatsare vrataṃ caredityatrohasmāha śālākiḥ sāṃvatsarikānyeva cāturmāsyāni  brahmacaryavantīti  yathāprayogamityaupamanyava iti asyārthaḥ baudhāyanamate yāvajjīvikānyeva cāturmāsyāni kartavyāni antarimithunavantiprathamasaṃvatsarayavavratacaryoti ca śālikimate tu sāṃvatsarikeṣve vāyaṃ niyamo na yāvajjīvikeṣu upamanyumate tu prayogadine eva vratacaryeti  apare tu māstu yathāprayogamityataḥ santatakaraṇaṃ tathāpiudagayana āpūryamāṇapakṣe samastāniiti bhāradvājavacanātsamastānāṃ saṃlagnānāṃ  prayoga iti  aihikānyapi cāturmāsyānyuktāni śāṅkhyāyanena atha somakālaḥ tatra śrutiḥvasante vasante jyotiṣā yajeteti yājñavalkyo pi pratisaṃvatsaraṃ soma iti ayamapi darśapaurṇamāsottaraṃ kartavya ityuktaṃdarśapaurṇamāsābhyāmiṣṭvā somena yajeteti vacanāt ayamutsargaḥ somādhāne darśapaurṇamāsebhyaḥ pūrvamapi tasya karaṇāt āśvalāyanenāpiprāgapi somenaikenaityanena darśapaurṇamāsebhyaḥ pūrvamapi somakartavyatākathanācca etacca vasante pi parvaṇi kāryaṃ yadiṣṭyetivacanāt kālāntaramaṇyāha baudhāyanaḥāmāvāsyena haviṣeṣṭvā nakṣatre veti asyārthaḥ paśukālanirūpaṇe pratipāditaḥ iti somakālaḥ pratyāśaṃ parivarddhate rthijanatādainyāndhakārāpaheśrīmadvīramṛgendradānajaladhiryadvakracandrodaye rājādeśitamitramiśraviduṣastasyoktibhirnirmitegranthe sminsamayaprakāśanaparaḥ pūrttiṃ prakāśo gamat  iti śrīmatsakalasāmantacakracūḍāmaṇimarīcimañjarīnīrājitacaraṇakamalaśrīmanmahārājādhirājapratāparudratanūjaśrīmanmahārājamadhukarasāhasūnucaturudadhibalayavasundharāhṛdayapuṇḍarīkavikāsadinakara śrīvīrasiṃhadevodyojitaśrīhaṃsapaṇḍitātmajaparaśurāmamiśrasūnusakalavidyāpārāvārapārīṇadhurīṇajagaddāridrayamahāgajapārīndravidvajjanajīvātu śrīmanmitramiśrakṛtevīramitrodayābhidhanibandhe samayaprakāśaḥ samāptaḥ śubhaṃ bhūyāt 