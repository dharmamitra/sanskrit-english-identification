bhadantaghoṣakapraṇītamabhidharmāmṛtaśāstramprathamo binduḥdānaṃ śīlaṃ ca  katamad dānaṃ svasvāmikānāṃ dhanavastūnāṃ vitaraṇaṃ dānaṃ tat trividhaheto rbhavati ātmahetoḥ parahetoḥ parātmahetośca caityamaṃdirāṇāṃ buddhapratyekabuddhārhatāṃ copasthānamātmahetoḥ sattvebhyo dānaṃ parahetoḥ janebhyo dānaṃ parātmahetoḥ   cittakṣetravastukuśalaiḥ kuśalaphalaprāptiḥ katamaccittakuśalaṃ pariśuddhā śraddhā pūjā ca katamat kṣetrakuśalaṃ mahāpuṇyāḥ duḥkhitāḥ mahāpuṇyāśca duḥkhitāśca ke mahāpuṇyāḥ buddhā bodhisattvāḥ pratyekabuddhā arhantonāgāminaḥ sakṛdāgāminaḥ srota āpannāśca ke duḥkhitāḥ tiryaṃco vṛddhā rogiṇo badhirā andhā mūkāstathāvidhā anye ca duḥkhitāḥ ke mahāpuṇyāśca duḥkhitāśca buddhā bodhisattvāḥ pratyekabuddhā arhantonāgāminaḥ sakṛdāgāminaḥ srota āpannāśca yadāvṛddhā rogiṇo badhirā andhā mūkā duḥkhitāḥ mahāpuṇyakṣetre gauravacittena mahāphalaprāptiḥ duḥkhitakṣetre karuṇācittena mahāphalaprāptiḥ mahāpuṇye duḥkhite ca kṣetre gauravakaruṇācittena mahāphalaprāptiḥ iti kuśalaṃ puṇyakṣetraṃ katamad vastukuśalaṃ aprāṇātipātenādattādānena balāpahāraviratyābandhanenātāḍanenāvaṃcanenāsaṃbhinnapralāpena arjitatayāpariśuddhaṃ yathākālaṃ yatkiṃcidalpaṃ bahu dīyamānaṃ vastukuśalaṃ   śraddhā katamā āmuṣmike phale yathā nirvāṇe jñānamacalaikacittamucyate pariśuddhā śraddhā katamā pūjā mātsaryeṇābhidhyayā ca viviktātmano janamānanamucyate pariśuddhā pūjā yadidamupasthānaṃ vaṃdanaṃ svahastena dānamityeva mādya cyate pūjā katamaḥ kṣetravibhaṃgaḥ kuśalacaryāśīlagrahaṇadhyānaprajñāvimokṣeṣu satsu bhavati puṇyānāṃ phalānāṃ prāptiriti kṣetravibhaṃgaḥ   bhayatrāṇaṃ hi dānaṃ hetupratyayavibhāgādduḥkhaprāptiḥ dānaprasthitacittasya pūjayā dānena satphalaprāptiḥ buddhāya dānena dānasamakālameva sarvapuṇyaprāptiḥ saṃghāya dānena saṃghenaanumatenopabhuktenākhilapuṇyaprāptiḥ nānumatena nopabhukta na nākhilapuṇyaprāptiḥ dharmāya pūjayā mahāphalaprāptiḥ śaikṣāṇāṃ caturāṇāṃ prajñāvatāṃ pūjā dharmāyocyate pūjā dharmadānena samṛddhilābhaḥ svaparigṛhīta vastu dānena sukhabalāyuṣyādiśubhaprāptiḥ kleśānāṃ kṣayeṇa vijayena mahāphalaprāptiḥ tiryagbhyo dānasya śatajanmāni yāvatphalaprāptiḥ pāpebhyo dānasya sahasrajanmāni yāvatphalaprāptiḥ puṇyebhyo dānasya śatasahasrajanmāni yāvatphalaprāptiḥ vītarāgapudgalebhyo dānasya koṭiśatasahasrajanmāni yāvatphalaprāptiḥ buddhebhyo dānasya yāvannirvāṇaṃ phalaprāptiḥ   ṣaḍ dānāntarāyāḥ prathamo mānena dānaṃ dvitīyo yaśase dānaṃ tṛtīyo balāya dānaṃ caturthonicchayā dānaṃ paṃcamo nimittena dānaṃ ṣaṣṭhaḥ phalāya dānaṃ saṃghānnirdhārya dānaṃ   katamacchīlaṃ dvividhaḥ saṃvaraḥ kuśalasaṃvarokuśalasaṃvaraśca katamokuśalasaṃvaraḥ prāṇātipātaḥ adattādānaṃ kāmamithyācāraśceti trīṇi kāyaduścaritāni nāma paiśunyaṃ pāruṣyaṃ mṛṣāvādaḥ saṃbhinnapralāpaśceti catvāri vāgduścaritāni nāma abhidhyā vyāpādaḥ mithyādṛṣṭiśceti trīṇi manoduścaritāni nāma   katamaḥ prāṇātipātaḥ asti jīvo jñāyate yadayaṃ jīvastasya prāṇāpahāro nāma prāṇātipātaḥ katamadadattādānaṃ asti parāyattaṃ vastu jñāyate yadidaṃ parāyattaṃ vastu tasya steyaṃ nāmādattādānaṃ katamaḥ kāmamithyācāraḥ asti paradārā jñāyate yadiyaṃ paradārāstāṃ rāgānmārgeṇāmārgeṇa vā samāpadyatestyātmano dārāstāmamārgeṇa maithunāya sevate tadetādṛśaḥ kāmamithyācāro nāma   katamo mṛṣāvādaḥ yadi jñātaṃ na jñātamiti vadati ajñātaṃ jñātamiti vadati saṃdigdhamasaṃdigdhamiti vadati asaṃdigdhaṃ saṃdigdhamiti vadati tadetādṛśo mṛṣāvādo nāma katamatpaiśunyaṃ yadi satyabhūtaṃ yathākāmaṃ bhaṃktvā prayojanavaśādvadati tadetādṛśaṃ paiśunyaṃ nāma katamatpāruṣyaṃ kliṣṭena cittena pareṣāmahṛdyaṃ vadati tadetādṛśaṃ pāruṣyaṃ nāma katamaḥ saṃbhinnapralāpaḥ kālavivekaṃ vinā vadatyapārthaṃ tadetādṛśaḥ saṃbhinnapralāpo nāma   katamābhidhyā pareṣāṃ dhanavastujātaṃ madīyaṃ bhavatvityabhidhyāyati tadetādṛśyabhidhyā nāma katamo vyāpādaḥ aparān dṛṣṭvā na prasīdati duḥkhābādhāṃ prayoktukāmo bhavati tadetādṛśo vyāpādo nāma katamā mithyādṛṣṭiḥ mithyādṛṣṭirdvividhā sadvastunyasaduktirviparītaṃ darśanaśrutaṃ ca katamā sadavastunyasaduktiḥ nāstiṃ pāpaṃ nāsti puṇyavipākaḥ nāstyayaṃ loko nāsti paralokaḥ na sto mātāpitarau na santi buddhāḥ pratyekabuddhā arhantonye ca mārgapratipannāḥ tadetādṛśī nāma sadvastunyasaduktiḥ katamadviparītaṃ darśanaśrutaṃ vidhikṛte kuśalākuśale na karmāṇyupādāya phalavipākaḥ ityetādṛśaṃ viparītaṃ darśanaśrutaṃ ityevameṣā mithyādṛṣṭiḥ iti trividhānyakuśalakarmāṇi   anuśocatastrividhānāṃ duścaritānāmucchedonācaraṇaṃ nāma trividhāni kuśalakarmāṇi trividhaduścaritaprahāṇaṃ trividhakuśalakarmacaraṇaṃ nāma dhruvaśīlasamādānaṃ dānena śīlena dhyānabhāvanayā ca labhyānyeva trīṇi phalāni dhanaṃ devalokopapattirmokṣaśca   asmin loke triṃśadvidhaṃ puṇyakṣetraṃ  mātā pitā vṛddho rogo satpuruṣo vītarāgapudgalaḥ sāsravāḥ sapta pudgalāścatvāro mārgapratipannāścatvāraḥ phalapratipannāḥ pratyekabuddhā buddhā  bodhisattvā bhikṣusaṃgho dhvagāḥ kṣuttṛṭśramāturāśca ityabhidharmāmṛtaśāstre dānaśīlanirdeśo nāma prathamo binduḥ dvitīyo binduḥlokadhātavo gatayaśca  trayo dhātavaḥ kāmadhātuḥ rūpadhātuḥ arūpadhātuḥ triṣu dhātuṣu santi paṃcavidhā gatayaḥ narakagatiḥ tiryaggatiḥ pretagatiḥ manuṣyagatiḥ devagatiḥ antarābhavagatiścāpi   katame narakāḥ mahānarakā aṣṭavidhāḥ prathamaḥ saṃjīvaḥ dvitīyaḥ kālasūtraṃ tṛtīyaḥ saṃghātaḥ caturtho rauravaḥ paṃcamo mahārauravaḥ ṣaṣṭhastapanaḥ saptamaḥ pratāpanaḥ aṣṭamovīciḥ pratimahānarakaṃ bhavaṃti ṣoḍaśabhūmayaḥ te hyupanarakāḥ katame tiryaṃcaḥ apadāḥ dvipadāḥ catuṣpadāḥ bahupadāḥ jalacarāḥ sthalacarāḥ khecarāḥ katamā pretagatiḥ vividhakāyā kāmadhātāvakuśalagatistridhā ghorā madhyamā adhamā ghoravipākā narakāḥ madhyamavipākāstiryaṃcaḥ adhamavipākāḥ pretāḥ   katamā manuṣyagatiḥ caturvidhā manuṣyāḥ pūrvavidehamanuṣyāḥ aparagodānīyamanuṣyāḥ jaṃbūdvīpamanuṣyāḥ uttarakurumanuṣyāḥ iti kāmadhātau caturvidhā kuśalakarmavipākopapattiḥ katamā devagatiḥ kāmadhātau ṣoḍhā cāturmahārājikadevā ityekā trayastriṃśaddevā iti dvitīyā yāmadevā iti tṛtīyā tuṣitadevā iti caturthī nirmāṇaratidevā iti paṃcamī paranirmitavaśavartidevā iti ṣaṣṭhī iti kāmadhātau poḍhā kuśalakarmavipākopapattiḥ   rūpadhātau saptadaśabhūmayaḥ brahmakāyikabrahmapurohitamahābrahmāṇaḥ parittābhāpramāṇābhābhāsvarāḥ parittaśubhāpramāṇaśubhaśubhakṛtsnāḥ anabhrakapuṇyaprasavavṛhatphalāvṛhātapasudṛśasudarśanākaniṣṭhāḥ catvāri dhyānāni trividhānyuttamamadhyamahīnaphalavipākāni dvādaśāyatanotpādaḥ catvāri dhyānāni sāsravānāsravamiśravipākāni paṃcaśuddhādhivāsāryapudgalopapattistryāyatanā āryapudgalapṛthagjanānāṃ bṛhatphale sahotpādaḥ pṛthagjanānāmāsaṃjñikasamādhilābhenāsaṃjñikadevalokopapattiḥ   arūpadhātāvākāśānantyāyatanaṃ vijñānānantyāyatanamākiṃcanyāyatanaṃ naiva saṃjñānāsaṃjñāyatanaṃ ceti cattvāri bhavantyāyatanāni yathākramamarūpasamādhilābhādarūpāyataneṣūpapattiḥ yathāsamādhibalaṃ janmāyatanalābhaḥ iti devagatiḥ   kāmānāṃ bhavatyādānamupabhogaḥ saṃgraha itihetorucyate kāmadhātuḥ kāmābhāvādra pabhāvāccocyate rūpadhātuḥ arūpadhātuścatuḥskandha iti rūpābhāvāducyaterūpadhātuḥ   paṃcāśanmānupavarṣāṇi cāturmahārājikadevānāmahorātraṃ bhavati evaṃ triṃśaddinānyeko māso dvādaśamāsā ekaṃ varṣaṃ divyāni paṃcavarṣaśatāni cāturmahārājikadevānāmāyuḥ tadetadgaṇanayā mānupāṇi navativarṣaśatasahasrāṇi etatsaṃjīvanarakasyāhorātraṃ evaṃ triṃśaddinānyeko māso dvādaśamāsā ekaṃ varṣaṃ paṃcavarṣaśatāni saṃjīvanarakasyāyuḥ   punaḥ khalu mānupavarpaśataṃ trayastriṃśaddevānāmahorātraṃ evaṃ triṃśaddinānyeko māso dvādaśamāsā ekaṃ varṣaṃ divyaṃ varṣasahasraṃ trayastriṃśaddevānāmāyuḥ tadetadgaṇanayā mānuṣāṇāṃ tisro varṣakoṭayaḥ ṣaṣṭivarṣaśatasahasrāṇi etatkālasūtranarakasyāhorātraṃ evaṃ triṃśaddinānyeko māsaḥ dvādaśamāsā ekaṃ varṣaṃ varṣāṇāṃ sahasraṃ kālasūtranarakasyāyuḥ   punaḥ khalu dva mānuṣavarṣaśate yāmadevānāmahorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ dve divyavarṣasahasre yāmadevānāmāyuḥ tadetad gaṇanayā mānuṣāṇāṃ caturdaśavarṣakoṭayaścatvāriṃśadvarṣaśatasahasrāṇi etatsaṃghātanarakasyāhorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ dve varṣasahasre saṃghātanarakasyāyuḥ   punaḥ khalu catvāri mānuṣavarṣaśatāni tuṣitadevānāmahorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ catvāri divyavarṣasahasrāṇi tuṣitadevānāmāyuḥ tadetad gaṇanayā mānuṣāṇāṃ saptapaṃcāśad varṣakoṭayaḥ ṣaṣṭivarṣasahasrāṇi etad rauravanarakasyāhorātram evaṃ triṃśad dinānyeko māsaḥ dvādaśamāsā ekaṃ varṣaṃ catvāri varṣasahasrāṇi rauravanarakasyāyuḥ   punaḥ khalvaṣṭau mānupavarṣaśatāni nirmāṇaratidevānāmahorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ aṣṭau divyavarṣasahasrāṇi nirmāṇaratidevānāmāyuḥ tadetad gaṇanayā mānuṣāṇāṃ triṃśadadhikadve varṣakoṭiśate catvāriṃśad varṣaśatasahasrāṇi etad mahārauravanarakasyāhorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ aṣṭau varṣasahasrāṇi mahārauravanarakasyāyuḥ   punaḥ khalu mānuṣāṇāṃ varṣasahasraṃ ṣaṭ ca varṣaśatāni paranirmitavaśavartidevānāmahorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ ṣoḍaśadivyavarṣasahasrāṇi paranirmitavaśavartidevānāmāyuḥ tadetad gaṇanayā ekaviṃśatyadhikanavavarṣakoṭiśatāni ṣaṣṭi ca varṣaśatasahrāṇi etat tapananarakasyāhorātraṃ evaṃ triṃśad dinānyeko māsaḥ dvādaśamāsā ekaṃ varṣaṃ ṣoḍaśa varṣasahasrāṇi tapananarakasyāyuḥ   pratāpananarakasyāyuḥ kalpārdhaṃ avīci narakasyāyuḥ pūrṇaḥ kalpaḥ tiraścāmāyurnimeṣamārabhya dinārghaṃ dinaṃ māso varṣaṃ daśa varṣāṇi varṣāṇāṃ śataṃ sahasraṃ śatasahasraṃ koṭiryāvat kalpaḥ durgatānāṃ pretānāmāyu ryāvat saptativarṣasahasrāṇi   jaṃbūdvīpe manuṣyāṇāmāyuḥ kalpādauasaṃkhyeyavarṣāṇi vā kalpāntedaśa varṣāṇi vā adyatve punarāyurvarṣaśataṃ prāyaśaḥ aparagodānīyajanānāmāyuḥ sārddhadve varṣaśate pūrvavidehajanānāmāyuḥ paṃcavarṣaśatāni uttarakurujanānāmāyuranyūnānatiriktaṃ varṣasahasraṃ anyatra sattvānāmāyuṣo vṛddhihrāsau iti kāmadhātusattvānāmāyuḥ   katamadra padhātāvāyuḥ brahmakāyikānāṃ devānāmardhakalpaḥ brahmapurohitānāṃ devānāṃ kalpaḥ mahābrahmaṇāṃ devānāṃ sārdhakalpaḥ iti prathamadhyāna bhūmiṣuāyuḥ parittābhānāṃ devānāmāyu rdvau kalpau apramāṇābhānāṃ devānāmāyuścatvāraḥ kalpāḥ ābhāsvarāṇāṃ devānāmāyuraṣṭau kalpāḥ iti dvitīyadhyāna bhūmiṣuāyuḥ parittaśubhānāṃ devānāmāyuḥ ṣoḍaśakalpāḥ apramāṇaśubhānāṃ devānāmāyurdvātriṃśatkalpāḥ śubhakṛtsnānāmāyuścatuḥṣaṣṭikalpāḥ iti tṛtīyadhyānabhūmiṣuāyuḥ anabhrakāṇāṃ devānāmāyuḥ kalpasapādaśataṃ puṇyaprasavānāṃ devānāmāyuḥ sārdhadve kalpaśate vṛhatphalānāṃ devānāmāyuḥ paṃca kalpaśatāni avṛhāṇāṃ devānāmāyuḥ kalpasahasraṃ atapānāṃ devānāmāyuḥ dve kalpasahasre sudṛśānāṃ devānāmāyuścatvāri kalpasahasrāṇi sudarśanānāṃ devānāmāyuraṣṭau kalpasahasrāṇi akaniṣṭhānāṃ devānāmāyuḥ ṣoḍaśa kalpasahasrāṇi iti rūpadhātaucaturdhyānabhūmīnāṃāyuḥ   ākāśānantyāyatana āyu rviṃśatiḥ kalpasahasrāṇi vijñānānantyāyatana āyuścatvāriṃśat kalpasahasrāṇi ākiṃcanyāyatana āyuḥ ṣaṣṭiḥ kalpa sahasrāṇi naivasaṃjñānāsaṃjñāyatana āyuraśītiḥ kalpasahasrāṇi ityarūpadhātāvāyuḥ evam idaṃtridhātusattvānāmāyuḥ ityabhidharmāmṛtaśāstre lokadhātugatinirdeśo nāma dvitīyo binduḥ tṛtīyo binduḥsthityāhārabhavāḥ  catasro vijñānasthitayaḥ katamāścatasraḥ rūpa vijñānasthitiḥvedanā vijñānasthitiḥsaṃjñā vijñānasthitiḥsaṃskāravijñānasthitiśca kāmadhātau rūpadhātau ca bhūyo rūpālambanā vijñānasthitiḥ ākāśānantyāyatane vijñānānantyāyatane ca bhūyo vedanālambanā vijñānasthitiḥ ākiṃcanyāyatane bhūyaḥ saṃjñālambanā vijñānasthitiḥ naiva saṃjñānāsaṃjñāyatane bhūyaḥ saṃskārālambanā vijñānasthitiḥ   sattvasthitivṛddhihetava āhārāścaturvidhāḥ āhārāścatvāraḥ katame kavalīkāra āhāraḥ prathamaḥ sparśāhāro dvitīyaḥ manaḥsaṃcetanikāhārastṛtīyaḥ vijñānāhāraścaturthaḥ   kavalīkārāhārasya triṣu gaṃdharasasparśāyataneṣu saṃgrahaḥ kasmādrūpāyatane na saṃgrahaḥ yasmāccakṣurdarśanāhāreṇa sattvanikāyasya mahābhūtānāṃ nopacayastasmāt   kavalīkārāhāro dvividhaḥ kharo mṛduśca katamaḥ kharaḥ sarvo hi bhaktāpūpādiḥ katamo mṛduḥ peyaṃ surabhikāyānuvilepanādi   katamaḥ sparśāhāraḥ cakṣuḥ sparśāhāraḥ śrotra ghrāṇa jihvā kāyasparśāhāraḥ sāsravamanaḥsparśāhāraśca ta imesantānānucchedena parepi loke pravartante   pakṣiṇāṃ haṃsādīnāṃ bhūyaḥ sparśāhāraḥ jalakīṭāṇḍajamatsyādīnāṃ bhūyo manaḥsaṃcetanikāhāraḥ naivasaṃjñānāsaṃjñāyatanāntarābhavasattvānāṃ bhūyo vijñānāhāraḥ   kāmadhātau bhūyaḥ kavalokārāhāraḥ anyetraya āhārā bhūyasā rūpārūpadhātvoḥ   ādyaḥ kavalīkārāhāraḥ kharaḥ sparśāhāro mṛduḥ manaḥsaṃcetanikāhāro mṛdutaraḥ vijñānāhāro mṛdutamaḥ   caturvidhāḥ sattvāḥ aṃḍajā jarāyujāḥ saṃsvedajā aupapādukāḥ narakā devā antarābhavāśceti sarva aupapādukāḥ pretānāmasurāṇāṃ ca dvividhaṃ janma jarāyujamaupapādukaṃ ca anyeṣāṃ sattvānāṃ caturvidha janma aupapādukāḥ sattvā yugapallabhante ṣaḍindriyāṇi anyāsu tisṛṣūpapattiṣu kāyendriyajīvendriyayoḥ prathamaṃ lābhaḥ anyeṣāmindriyāṇāṃ krameṇa lābhaḥ   catvāro bhavāḥ upapattibhavaḥ mṛtyubhavaḥ mūlabhavaḥ antarābhavaḥ   mṛtyupapattyorantare vartamānāḥsūkṣmāḥ paṃcaskandhā antarābhavo nāma antarābhava upapattibhavaśca tulyamudrāvarṇau tathāhi pitā putraśca   arūpadhātuṃ vihāyānyadhātusattvā labhantentarābhavaṃ arūpadhātusattvāścyavantaḥ kāmadhātāvutpatsyamānā labhantentarābhavaṃ tathā hyanāgāmibhaventarābhavaḥ anyāsūpapattiṣvapyevamantarābhavopapattibhavau ityabhidharmāmṛtaśāstre sthityāhārabhavanirdeśo nāma tṛtīyo binduḥ caturthā binduḥkarma  saṃkliṣṭe citte kleśānālambya bhavati saṃkliṣṭakarmotpādaḥ saṃkliṣṭa karmaṇi satyanubhūyate saṃkliṣṭo vipākaḥ katamat saṃkliṣṭaṃ karma bhavati saṃkliṣṭakarmaṇāṃtrikairvibhāgaḥ tathāhi kāyakarma vākkarma manaḥ karma kuśalakarma akuśalakarma avyākṛtakarma śaikṣakarma aśaikṣakarma naśaikṣanāśaikṣakarma satyadarśanaheyakarma bhāvanāheyakarma aheyakarma   vipākaḥ katamaḥ aihikavipākaḥ dṛṣṭadharmavipākaḥ jātivipākaḥupapadyavedanīyavipākaḥ sāṃparāyikavipākaḥaparaparyāyavedanīyavipākaḥ  sukhavipākaḥ duḥkhavipākaḥ asukhāduḥkhavipākaḥ kṛṣṇavipākaḥ śuklavipākaḥ saṃkliṣṭakṛṣṇaśuklavipākaḥ   akṛṣṇāśuklāvipākaṃ karmakṣayakarma niyatavedyavipākaṃ karma aniyatavedyavipākaṃ karma   katamat kāyakarma kāyaceṣṭā kāyavyāpāraḥ katamad vākkarma vākceṣṭā vāgvyāpāraḥ katamanmanaḥ karma manaśceṣṭā manaścetanā katamat kuśalakarma kuśalakāyavyāpāraḥ kuśalavāgvyāpāraḥ kuśalā mānasī cetanā katamad akuśalakarma akuśalakāyavyāpāraḥ akuśalavāgvyāpāraḥ akuśalā mānasī cetanā katamad avyākṛtakarma avyākṛtā kāyaceṣṭā avyākṛtā vākceṣṭā avyākṛtā mānasī cetanā katamat śaikṣakarma śaikṣasya kāyāvijñaptiḥ śaikṣasya vāgavijñaptiḥ śaikṣasya mānasī cetanā katamad aśaikṣakarma aśaikṣasya kāyāvijñaptiḥ aśaikṣasya vāgavijñaptiḥ aśaikṣasya mānasī cetanā katamannaśaikṣanāśaikṣakarma sāsravā kāyaceṣṭā vākceṣṭā mānasī cetanā katamat satyadarśanaheyakarma śraddhānusāriṇo dharmānusāriṇaḥ kṣāntidṛṣṭyā heyā aṣṭāśītiranuśayāścittasaṃprayuktāḥ katamad bhāvanāheyakarma śraddhāvimokṣadarśanopalabdhabhāvanayā heyā daśānuśayāścittasaṃprayuktāḥ kliṣṭe kāyavākkarmaṇī kuśalasāsravakarma avyākṛtakarma katamadaheyakarma sarvamanāsravaṃ karma   katama aihikavipākaḥ kuśalākuśalānāṃ kṛtakamaṇāṃ ya ihaloke phalalābho na paraloke katamo jātivipākaḥ kuśalākuśalakarmānusāraṃ pretya prathamāyāṃ jātau yo vipākalābho na tadanyajātau katamaḥ sāṃparāyikavipākaḥ kuśalākuśalakarmānusāraṃ pretya dvitīya prathametarajātau yo vipākalābhaḥ tṛtīyacaturthyādiṣu ca jātiṣu yo vipākalābhaḥ katamaḥ sukhavipākaḥ kāmāvacarakuśalakarmaṇā yāvattṛtīyadhyānaṃ rūpāvacarakuśalakarmaṇā ca vedanīyaḥ sukho vipākaḥ katamo duḥkhavipākaḥ akuśalakarmaṇā vedanīyo vipākaḥ katamoduḥkhāsukhavipākaḥ caturthadhyānasāsravakuśalakarmaṇā arūpāvacarasāsravakuśalakarmaṇā ca vedanīyo vipākaḥ katamaḥ kṛṣṇakṛṣṇavipākaḥ akuśalakarmaṇā kṛṣṇakṛṣṇavipākaḥ katamaḥ śuklaśuklavipākaḥ sāsravakuśalakarmaṇā śuklaśuklavipākaḥ katamaḥ saṃkliṣṭavipākaḥ miśravipākaḥ kāmāvacarakuśalākuśalasaṃkliṣṭamiśrakarmaṇā vedanīyaḥ saṃkliṣṭaḥmiśraḥvipākaḥ   katamadakṛṣṇāśuklāvipākaṃ karma traidhātukānāmāsravāṇāṃ parikṣayakāle karmaṇāṃ kṣaye nimittaṃānantaryamārgasaṃgṛhītaṃ karmaanāsravā ca bhāvanā katamad niyatavipākaṃ karma paṃcānantaryakarmāṇi bhavanti niyatākuśalavipākāni tānidṛṣṭadharmavipākāni jātivipākāni aparaparyāyavedanīyavipākāni vā bhavanti sati hetupratyaye sati ca pudgale niyatavedanīyo bhavati vipākaḥ asati hetupratyaye asati ca pudgale na bhavati niyatavedanīyo vipākaḥ sarvasāsravakarmaṇāṃ hetukṛtānāṃ paripāke bhavati vipākalābhaḥ ahetukṛtānāmaparipāke na bhavati vipākalābhaḥ   trividhāni karmāṇi kāyakarma dvidhāvijñaptiravijñaptiśca vākkarma dvidhāvijñaptiravijñaptiśca manaḥ karma vijñaptir eva   katamad vijñaptikarma kāyavāgamanaḥkṛtaṃ karma katamadavijñaptikarma kāyavākkṛtaṃ karma pūrvacittaparyavasāne jāyamāne cittāntareparicyutaṃ tiṣṭhatyavijñaptirūpaṃ kuśalākuśalacittajaṃ bhavatyavijñaptirūpaṃ natvavyākṛtacittajaṃ tatkasya hetoḥ avyākṛta cittasyātidurbalatvāt   avyākṛtabhāvo dvividhaḥ sanivṛtaḥ anivṛtaśca saṃyojanāvṛtaḥ sanivṛtaḥ anāvṛtonivṛtaḥ   katame sanivṛtāvyākṛtā dharmāḥ kāmadhātau satkāyadṛṣṭiḥ antagrāhadṛṣṭiḥ tatsaṃprayuktā avidyāsahabhuvo dharmāḥ rūpārūpyadhātvoḥ sarvasaṃyojanāni rūpadhātukāyavākkarmāṇi iti sanivṛtāvyākṛtā dharmāḥ   katame anivṛtāvyākṛtādharmāḥ āsanaṃ śayanaṃ sthānaṃ caṃkramaṇaṃ śilpaṃ vipākadharmāḥ nairmāṇikacittaṃ ākāśaṃ ajñānaṃ pratyayocchedaḥ ityanivṛtāvyākṛtā dharmāḥ   avijñaptistrividhā anāsravā prathamā samādhisaha jātādvitīyā śīlasaṃvarastṛtīyā katamadanāsravaśīlaṃ samyagvāk samyakkarmāntaḥ samyagājīvaḥ katamatsamādhisahajātaṃśīlaṃ dhyānalābhaḥ kāmākuśaladharmaparityāgaḥ katamaḥ śīlasaṃvaraḥ śīlasamādānakāle sāsravakuśalakāyavākkarmāvāptiḥ katamastrividhasaṃvaralābhaḥ sarvamārgānāsravasaṃvarasiddhiḥ sarvasamādhisahabhūsaṃvarasiddhiḥ samādattaśīlasya kāmadhātupudgalasya śīlasaṃvarasiddhiḥ   gṛhītasaṃvarasya pudgalasya prathama jñaptikaraṇasamaye pratyutpannāvijñaptiśīlasiddhiḥ yāvadantaṃ na parihīyate tāvadasya atītāvijñapti siddhiḥ dhyānāptapudgalasya sarvātītānāgatapratyutpannadhyānasaṃvarajāvijñaptisiddhiḥ anāsravasaṃvarasyānāgatasarvāvijñaptisiddhiḥ mārgāpannasya pratyutpannāvijñaptisiddhiḥ yāvadantaṃ na parihīyate tāvatsa pudgalotītasaṃvarajāvijñaptimān bhavati   gurupāpakaṃ kurvataḥ prāptirakuśalasya akuśalavijñaptyavijñaptyoḥ agurupāpake prāptirakuśalāyā vijñapternatvavijñapteḥ akuśalacittanirodhe na prāptirvijñaptyavijñaptyoḥ asaṃvarapudgalasya pratyutpannākuśalāvijñaptiprāptiḥ yāvadantaṃ na parihīyate tāvadasyātītākuśalāvijñaptiprāptiḥ gurukuśalaṃ kurvato vijñaptyavijñaptiprāptiḥ agurukuśale vijñaptiprāptirna tvavijñaptiprāptiḥ kuśalacittanirodhe vijñaptyavijñaptyaprāptiḥ madhyamapudgalasya kṛte gurukuśalekuśale ca kuśalākuśalavijñaptyavijñaptiprāptiḥ agurukuśalākuśalaṃ kurvatosya prāptirvijñapternatvavijñapteḥ kuśalākuśalacittanirodhe na prāptirvijñaptyavijñaptyoḥ   rūpadhātukuśalacittalābhe dhyānasaṃvarasiddhiḥ pratyudāvṛttacittasya na bhavati dhyānasaṃvarasiddhiḥ rūpadhātu kuśalacitteṣu saṃvaracittasaṃprayogaḥ vinā cakṣurvijñānaṃ śrotra vijñānaṃkāyavijñānaṃ śrutamayīprajñāṃ cyutikālikacittaṃ ca   ṣaḍbhūmikānāsravacittabalenānāsravasaṃvarasiddhiḥ katamāḥ ṣaḍbhūmayaḥ asamāpattidhyānabhūmiḥ prathamadhyānaṃ madhyamadhyānaṃ dvitīyadhyānaṃ tṛtīyadhyānaṃ caturthadhyānaṃ ca ṣaḍbhūmipratyudāvṛttacittasya nānāsravasaṃvarasiddhiḥ   dvābhyāṃ vastubhyāmanāsravasaṃvarāt parihāṇirbhavati pratyudāvṛtteśca ṣaḍbhūmibhyaḥsaṃprāpteśca mārgaphalasya dvābhyāṃ vastubhyāṃ parihīyate dhyānasaṃvarāt pratyudāvartanācca jīvitoparamācca tribhirvastubhiḥ parihīṇo bhavati śīlasaṃvarāt tatraprathamaṃ vastuśīlabhaṃgaḥ dvitīyaṃ śīlaparityāgaḥ tṛtīyamakuśalamithyā dṛṣṭyutpādaḥ dharmanirodhakāle bhavati śīlasaṃvaracyutiriti kecidāhuḥ na bhavati cyutirityāhurapare vastutastu na cyuti riti naḥ siddhāntaḥ catvāri vastūni yairasaṃvarāt parihāṇiḥ prathamaṃ śīlasamādānaṃ dvitīyaṃ punarakaraṇaṃ tṛtīyamekacittena tṛṣṇoparamaḥ caturthaṃ kuśalarūpa dhātugatadhyānamārgaprāptiḥ kathaṃ parihāṇiḥ kuśalasaṃvarāt bhavati cetkuśalamūlocchedaḥ uparamaścedāyuṣaḥ avaśeṣaścet kliṣṭacaitasikadharmāṇām   kleśocchedakāle ucchedasya bhavati paṃcavidhaṃ phalaṃ prathamaṃ vipākaphalaṃ dvitīyamāśrayaphalaṃ tṛtīyamadhipatiphalaṃ caturthaṃ kāyabalaphalaṃ paṃcamaṃ vimokṣaphalaṃ kuśalānāṃ sāsravānāṃ dharmāṇāṃ catvāri vā phalāni bhavanti paṃca vā phalāni prabhavanti kleśocchedāyeti paṃca phalāni na prabhavanti kleśocchedāyeti catvāri phalāni vinā vimokṣaphalaṃ akuśaladharmāṇāṃ bhavanti catvāri phalāni sthāpayitvā vimokṣaphalaṃ anāsravadharmāṇāṃ catvāri vā phalāni bhavanti trīṇi vā phalāni kleśocchede tu catvāri phalāni vihāya vipākaphalaṃ klaśocchedābhāve tu trīṇyeva phalāni vyapahāya vipākaphalaṃ vimokṣaphalaṃ ca avyākṛtadharmāṇāṃ trīṇi phalāni vipākaphalaṃ varjayitvā vimokṣaphalaṃ ca   katamadvipākaphalaṃ akuśaladharmeṇa kuśalasāsravadharmeṇa ca yatprāpyate tadvipākaphalaṃ katamadāśrayaphalaṃ kuśalākuśalāvyākṛtadharmāṇāṃ nityācaraṇābhivṛddhahitādyāvatprāptirityāśrayaphalaṃ katamadadhipatiphalaṃ kuśalānāṃ vā athākuśalānāṃ vā sahavedanīyānāṃ yā bhavatyutkṛṣṭatamā kuśalā vā akuśalā vāvedanīyatā socyatedhipatiphalaṃ katamatkāyabalaphalaṃ kāyavyāpārakṛtakarmādikamucyate kāyabalaphalaṃ katamadvimokṣaphalaṃ jñānena kleśanirodha ucyate vimokṣaphalam   kuśalamūlamakuśalamūlamavyākṛtamūlaṃ ceti mūlaṃ trividhaṃ kuśalamūlam alobhaḥ adveṣaḥ amohaśca iti trividhaṃ kuśalamūlaṃ akuśalamūlaṃ lobhaḥ dveṣaḥ mohaśca caturvidhamavyākṛtamūlaṃ avyākṛtaṃ rāgaḥ avyākṛtāvidyā avyākṛtā dṛṣṭiḥ avyākṛto mānaḥ   trividhā dharmāḥ kuśaladharmāḥ akuśaladharmāḥ avyākṛtadharmāśca katame kuśaladharmāḥ kuśalāni kāyavākkarmāṇi kuśalaṃ cittaṃ kuśalāḥcittasaṃprayuktā dharmāḥ cittaviprayuktāśca saṃskārāḥ pratisaṃkhyānirodhaḥ iti kuśaladharmāḥ katamekuśalā dharmāḥ akuśalāni kāyavākkarmāṇi akuśalaṃ cittaṃ akuśalāḥcittasaṃprayuktā dharmāḥ cittaviprayuktāśca saṃskārāḥ ityukuśaladharmāḥ katamevyākṛtadharmāḥ avyākṛtāni kāyavākkarmāṇi avyākṛtaṃ cittaṃ avyākṛtāḥcittasaṃprayuktā dharmāḥ cittaviprayuktāśca saṃskārāḥ apratisaṃkhyānirodhaḥ ityavyākṛtadharmāḥ   madyapānaviratiḥ dānaṃ vedanā gurukāraḥ ityevamādi iti kuśalakāyavākkarmasaṃgrahaḥ madyapānaṃ tāḍanaṃ madamānaḥ agurukāraḥ ityevamādi ityakuśalakāyavākkarmasaṃgrahaḥ iti daśakarma pathāḥ   asaṃgṛhītāni kāmadhātukāyavākkarmāṇi kāmadhātucaturmahābhūtakṛtāni evaṃ rūpadhātu kāyavākkarmāṇi anāsravāṇi kāyavākkarmāṇi katamaccaturmahābhūtakṛtāni ṣaḍbhūyyāśrayāṇi tadbhūmicaturmahābhūtavṛtāni ārūpyadhātūpapattāvevaṃ mūlādhigāni anāsravāṇi kāyavākkarmāṇyapi tadbhūmicaturmahābhūtakṛtāni   tridhā jīvitoparamaḥ maraṇam āyuḥkṣayeṇa na puṇyakṣayeṇa puṇyakṣayeṇa nāyuḥkṣayeṇa puṇyakṣayeṇa āyuḥkṣayeṇa ca ityabhidharmāmṛtaśāstre karmanirdeśo nāma caturtho binduḥ paṃcamo binduḥskandhāḥ dhātavaḥ āyatanāni ca  sarvasāsravadharmāścaturvastuheyāḥ katamebhyaścatu rvastubhyaḥ anityataḥ anātmataḥ duḥkhataḥ aśucitaśca kleśā hyāsravāḥ tatkasya hetoḥ sarvopapattideśābhigamane cittasya nairantaryeṇa sravatvena saṃsārapatanahetutvāducyante āsravāḥ triṣu dhātuṣvaṣṭottaraśataṃ kleśāḥ aṣṭānavatibandhanāni daśa saṃyojanāni itīme kleśāḥ kutaḥ sthānātprabhavanti ucyate sāsravadharmebhyaḥ api cocyante upādānaskandhā iti kleśasthānamiti ca tatotra dvividhāḥ paṃcaskandhāḥ sāsravā anāsravāśca upādānaskandhāḥ sarve sāsravāḥ   katamo rūpaskandhaḥ  sarvaṃ catumahābhūtakṛtaṃ dvādaśāyataneṣu vyapahāya mana āyatanaṃ sarvāṇyanyānyāyatanāni dharmāyatanasaṃgṛhītamavijñaptirūpaṃ ceti rūpaskandhaḥ rūpaskandho dvividhaḥ sanidarśanonidarśanaśca katamaḥ sanidarśanaḥ ekamāyatanaṃ rūpāyatanaṃ katamonidarśanaḥ navāyatanāni dharmāyatanasaṃgṛhītamavijñaptirūpaṃ ca rūpaṃ punastrividhaṃ sanidarśanaṃ sapratighaṃ anidarśanaṃ sapratighaṃ ca rūpāyatanaṃ sanidarśanaṃ sapratighaṃ anyāni navāyatanānyanidarśanāni sapratighāni dharmāyatanamavijñaptirūpaṃ cānidarśane apratighe iti rūpaskandhaḥ   katamo vedanāskandhaḥ vedanānubhavaḥ ṣaḍvidhasparśajaḥ dvividhā vedanā kāyavedanā manovedanā ca trividhā vedanā duḥkhā vedanā sukhāvedanā aduḥkhāsukhāvedanā ca caturvidhā vedanā kāyavyākṛtā avyākṛtā manovyākṛtā avyākṛtā ca paṃcavidhā vedanā paṃca vedanendriyāṇi sukhaṃ duḥkhaṃ saumanasyaṃ daurmanasyamupekṣā ca ṣoḍhā vedanā cakṣuḥsaṃsparśajā vedanā śrotra ghrāṇa jihvā kāya manaḥsaṃsparśajā vedanā ca aṣṭādaśavidhā vedanā cakṣurādyāḥ ṣaḍvedanāḥsasukhasaumanasyāḥ saduḥkhadaurmanasyāḥsopekṣāśca ṣaṭtriṃśadvidhā vedanā aṣṭādaśavidhā vedanā kuśalā akuśalāca aṣṭottaraśatavidhā vedanā atītānāgatapratyupannaiḥ pravibhaktāḥ ṣaṭtriṃśat pratisattvaṃ kṣaṇe kṣaṇe samudyantyasaṃkhyeyā vedanāḥ iti vedanāskandhaḥ   katamaḥ saṃjñāskandhaḥ cittaṃ vividhaṃ pratītya sarvadharmāḥ saṃjñā sā trividhā parittā mahatī taditarā ca asaṃkhyeyabhedabhinnabāhyāyatanasaṃgrahapratyayena saṃjñāyate iti saṃjñāskandhaḥ   katamaḥ saṃskāraskandhaḥ saṃskṛtadharmeṣu saṃskārāḥ saṃskurvanti vividhān dharmāniti saṃskāraskandhaḥ sa dvividhaḥ cittasaṃprayuktaḥ cittaviprayuktaśca katamaścittasaṃprayuktaḥ cetanā sparśaḥ smṛtirityādayo dharmā iti cittasaṃprayuktaḥ katamaścittaviprayuktaḥ prāptirāsaṃjñikaṃ nirodhasamāpattirityādiścittaviprayuktaḥ iti saṃskāraskandhaḥ   katamo vijñānaskaṃdhaḥ nīlapītalohitādīndharmān vivinakti vijñānaṃ vijñānaṃ hi ṣaḍvidhaṃ cakṣurvijñānaṃ śrotra ghrāṇa jihvā kāya manovijñānaṃ ca katamaccakṣurvijñānaṃ cakṣurindriyāśrayā rūpaprajñaptirucyate cakṣurvijñānaṃ evaṃ śrotraghrāṇajihvākāyendriyāśrayāḥ śabdagandharasaspraṣṭavyaprajñaptayaḥ śrotraghrāṇajihvākāyavijñānāni manaindriyāśrayā dharmaprajñaptirucyate manovijñānaṃ iti vijñānaskandhaḥ   dvādaśāyatanāni cakṣurāyatanaṃ śrotra ghrāṇa jihvā kāya mana āyatanaṃ ityādhyātmikāni ṣaḍāyatanāni rūpa śabda gandha rasa spraṣṭavya dharmāyatanaṃ iti bāhyāni ṣaḍāyatanāni api ca cakṣurvijñānād yāvanmanovijñānaṃ iti ṣaḍvijñānāni dvādaśāyataneḥ sahasaṃbhūya aṣṭādaśa dharmā bhavanti aṣṭādaśa dhātavaḥ   upādāya catvāri mahābhūtāni rūpaprasādakṛtaṃ rūpavijñānapratyaya ucyate cakṣuḥ evaṃ catvāri mahābhūtāni upādāya rūpaprasādakṛtāḥ śabdagandharasaspraṣṭavyavijñānapratyayāḥ ucyante śrotraghrāṇajihvākāyāḥ   sarvasya cakṣurvijñānasya viṣayo rūpaṃ dvādaśavidhaṃ dīrghaṃ hrasvaṃ ālokaḥ andhakāraḥ nīlaṃ pītaṃ lohitaṃ avadātaṃ sthūlasūkṣmarūpaṃ nabhorūpaṃ kāyavijñaptirūpaṃ saṃsthānarūpaṃ sarvasya śrotravijñānasya viṣayaḥ śabdaḥ sattvasaṃkhyātaḥ śabdaḥ asattvasaṃkhyātaḥ śabdaśca sarvasya ghrāṇavijñānasya viṣayo gandhaḥ surabhirasurabhiścetyādirgandhaḥ sarvasya jihvāvijñānasya viṣayo rasaḥ kaṣāyāmlalavaṇatiktamadhurādistrayaḥṣaṣṭividho rasaḥ sarvasya kāyavijñānasya viṣayaḥ spraṣṭavyaṃ ślakṣṇalaghugurukharamṛduśītoṣṇavubhukṣāpipāsācaturmahābhūtādiḥ sarvamanovijñānasya viṣayo dharmaḥ tathāhi sarvadharmāḥ   paṃca vijñānāni na śaknuvanti vivektaṃ manovijñānaṃ śaknoti vivektaṃ cittaṃ mano vijñānamityanarthāntaraṃ niruktāvevāntaram   indriyaviṣayavijñānasaṃnipātajaḥ sparśaḥ sparśasahajā vedanādyāḥ daśa mahābhūmikāḥ daśakleśamahābhūmikāḥ daśa parittakleśabhūmikāḥ  ityete dharmā ekacittajā ekālaṃbanā ekakṣayā ekotpādā ekanirodhāḥ tathāhi pradīpaprakāśoṣmāṇa ekotpādā ekāśrayā ekanirodhāḥ   aṣṭādaśasu kati kuśalāḥ katyakuśalāḥ katyavyākṛtāḥ aṣṭāvavyākṛtāḥ daśa vyākhyāsyāmaḥ rūpaṃ śabdaḥ saptavijñānāni dharmaśca iti daśa dhātavaḥkuśalā akuśalā avyākṛtāśca   katamat kuśalarūpaṃ kuśala kāyavijñaptiḥ katamadakuśalarūpaṃ akuśalā kāyavijñaptiḥ katamadavyākṛtaṃ rūpaṃ payitvā kuśalākuśalakāyavijñaptī sarvamanyadrūpamavyākṛtaṃ evaṃ gocaraḥ śabdaḥ   cakṣurvijñānaṃ bhavati kuśalamakuśalamavyākṛtaṃ katamatkuśalaṃ kuśalacittasaṃprayuktaṃ cakṣurvijñānaṃ katamadakuśalaṃ akuśalacittasaṃprayuktaṃ cakṣurvijñānaṃ katamadavyākṛtaṃ avyākṛtacittasaṃprayuktaṃ cakṣurvijñānaṃ evaṃ śrotra ghrāṇajihvākāyamanovijñānāni manaśca   dharmaḥ kuśalo vā bhavatyakuśalo vā vyākṛto vā katamaḥ kuśalaḥ kuśalakāyavākkarmāṇi kuśalāḥ vedanāsaṃjñāsaṃskāraskandhāḥ pratisaṃkhyānirodhaśca katamokuśalaḥ akuśalakāyavākkarmāṇi akuśalā vedanāsaṃjñāsaṃskāraskandhāḥ katamovyākṛtaḥ avyākṛtavedanāsaṃjñāsaṃskāraskandhāḥ ākāśānāntyāyatanam apratisaṃkhyānirodhaśca   aṣṭādaśasu kati sāsravāḥ katyanāsravāḥ paṃcadaśa sāsravāḥ trīn vyakhyāsyāmaḥ   katame trayaḥ manaḥ dharmaḥ manovijñānaṃ ca sāsravacittasaṃprayuktaṃ manaḥ sāsravaṃ anāsravacittasaṃprayuktaṃ manonāsravaṃ manovijñānamapi tathā   sāsravakāyavākkarmāṇi sāsravā vedanāsaṃjñāsaṃskāraskandhā iti sāsravo dharmaḥ anāsravakāyavākkarmāṇi anāsravā vedanāsaṃjñāsaṃskāraskandhā asaṃskṛtadharmāścetyanāsravo dharmaḥ   aṣṭādaśasu kati kāmadhātupratisaṃyuktāḥ kati rūpadhātupratisaṃyuktāḥ katyārūpyadhātupratisaṃyuktāḥ katyapratisaṃyuktāḥ catvāraḥ kāmadhātupratisaṃyuktāḥ gandhaḥ rasaḥ ghrāṇavijñānaṃ jihvāvijñānaṃ kavalīkārāhārasthānatvāt caturdaśa vyākhyāsyāmaḥ cakṣuḥ kāmadhātupratisaṃyuktaṃ katamatkāmadhātupratisaṃyuktaṃ kāmadhātupratisaṃyuktacaturmahābhūtakṛtaṃ evaṃ śrotraghrāṇajihvākāyarūpaśabdaspraṣṭavyāni kāmadhātupratisaṃyuktāni kāmadhātupratisaṃyuktacaturmahābhūtakṛtāni   katame rūpadhātupratisaṃyuktāḥ cakṣuḥ rūpadhātupratisaṃyuktaṃ rūpadhātupratisaṃyuktacaturmahābhūtakṛtaṃ evaṃ śrotraghrāṇajihvākāyarūpaśabdaspraṣṭavyāni rūpadhātupratisaṃyuktāni rūpadhātupratisaṃyuktacaturmahābhūtakṛtāni   cakṣurvijñānaṃ kāmadhātupratisaṃyuktaṃ katamatkāmadhātupratisaṃyuktaṃ kāmadhātucittasaṃyuktaṃ cakṣurvijñānaṃ śrotrakāyavijñāne api tathā katamadrūpadhātu pratisaṃyuktaṃ rūpadhātucittasaṃprayuktaṃ cakṣurvijñānaṃ śrotrakāyavijñāneapi tathā   manaḥ kāmadhātupratisaṃyuktaṃ rūpārūpyadhātupratisaṃyuktaṃ apratisaṃyuktaṃ vā bhavati katamatkāmadhātupratisaṃyuktaṃ kāmadhātucittasaṃprayuktaṃ manaḥ katamadrūpadhātupratisaṃyuktaṃ rūpadhātucittasaṃprayuktaṃ manaḥ katamadārūpyadhātupratisaṃyuktaṃ ārūpyadhātucittasaṃprayuktaṃ manaḥ katamadapratisaṃyuktaṃ anāsravacittasaṃprayuktaṃ manaḥ manovijñānamapi tathā   dharmaḥ kāmadhātupratisaṃyuktaḥ rūpārūpyadhātupratisaṃyuktaḥ apratisaṃyukto vā bhavati katamaḥ kāmadhātupratisaṃyuktaḥ kāmadhātupratisaṃyuktakāyavākkarmāṇi kāmadhātupratisaṃyuktāḥvedanāsaṃjñāsaṃskāraskandhāśceti kāmadhātupratisaṃyukto dharmaḥ katamo rūpadhātupratisaṃyukto dharmaḥ rūpadhātupratisaṃyuktakāyavākkarmāṇi rūpadhātupratisaṃyuktāḥvedanāsaṃjñāsaṃskāraskandhāśceti rūpadhātupratisaṃyukto dharmaḥ katama ārūpyadhātupratisaṃyuktaḥ ārūpyadhātu pratisaṃyukta vedanāsaṃjñāsaṃskāraskandhāḥ  ityārūpyadhātupratisaṃyukto dharmaḥ katamopratisaṃyuktaḥ anāsravakāyavākkarmāṇi anāsravā vedanāsaṃjñāsaṃskāraskandhāḥ  ityapratisaṃyukto dharmaḥ   aṣṭādaśasu katyadhyātmāyatanasaṃgṛhītāni kati bāhyāyatanasaṃgṛhītāni dvādaśādhyātmāyatanasaṃgṛhītāni cakṣuḥ śrotraṃ ghrāṇaṃ jihvā kāyaḥ manaḥ cakṣurvijñānaṃ śrotra ghrāṇa jihvā kāya manovijñānaṃ ṣaḍ bāhyāyatanasaṃgṛhītāni rūpaṃ śabdaḥ gandhaḥ rasaḥ spraṣṭavyaṃ dharmāḥ   aṣṭādaśasukati savitarkāḥ savicārāḥ kati savitarkā avicārāḥ katyavitarkā avicārāḥ daśa avitarkā avicārāḥ paṃcendriyāṇi paṃca viṣayāśca paṃca vijñānāni savitarkasavicārāṇi trīn vyākhyāsyāmaḥ manaḥ savitarkaṃ savicāraṃ vā savitarkamavicāraṃ vā avitarkamavicāraṃ vā katamatsavitarkaṃ savicāraṃ kāmadhātu cittaṃādidhyāna cittaṃbhavati savitarkaṃ savicāraṃ madhyamadhyāna cittaṃbhavati savitarkamavicāraṃ caramabhūmikaṃ bhavatyavitarkamavicāraṃ manobijñānamapi tathā kāyavākkarmāṇi sarve viprayuktāḥ saṃskārāḥ asaṃskṛtaṃ cetyete dharmā avitarkā avicārāḥ anyevaśiṣṭā manovat   aṣṭādaśasukati sālaṃbanāḥ katyanālaṃbanāḥ sapta cittāni sālaṃbanāni tatkasya hetoḥ svaviṣayālaṃbanatvāt daśa anālaṃbanāḥ paṃcendriyāṇi paṃca viṣayāśca dharmaṃ vyākhyāsyāmaḥ kāyavākkarmāṇi sarve cittaviprayuktāḥ saṃskārāḥ asaṃskṛtaṃ ceti anālaṃbanā dharmāḥ tadanye sālaṃbanāḥ   aṣṭādaśasu katyupāttāḥ kati niranupāttāḥ nava upattānupāttabhedena dvividhāḥ indriyeṇa saha pratyutpannā upāttāḥ cittacaitasikadharmāṇāṃ sahabhāvāt atītā anāgatā niranupāttāḥ cittacaitasikadharmāṇāmasahabhāvāt śabda saptavijñānāni dharmaśceti nava anupāttāḥ cittacaitasikadharmāṇāmasahabhāvāt   aṣṭādaśasu kati saṃskṛtāḥ katyasaṃskṛtāḥ saptadaśa saṃskṛtāḥ dharmā vyākhyāsyamānāḥ saṃskṛtā va bhavanti asaṃkṛtā vā katame saṃskṛtāḥ kāyavākkarmāṇi vedanāsaṃjñāsaṃskāraskandhā iti saṃskṛtadharmāḥ pratisaṃkhyānirodhaḥ apratisaṃkhyānirodhaḥ ākāśaṃ cetyasaṃskṛta dharmāḥ ityabhidharmāmṛtaśāstre skandhāyatanadhātunirdeśo nāma paṃcamo binduḥ ṣaṣṭho binduḥsaṃskārāḥ  sarvasaṃskṛtadharmāḥ utpādavalahīnā anyapratyayabalena sahotpadyante caturlakṣaṇā hi sarvadharmāḥ katamāni catvāri lakṣaṇāni jātiḥ sthitiḥ jarā anityatā   caturlakṣaṇā ścedanyalakṣaṇā api bhavitavyāḥ santi punar anyānicatvāri anulakṣaṇāni teṣu lakṣaṇeṣu anyacaturlakṣaṇānāṃ sahotpādaḥ katamāni tāni jātijātiḥ sthitisthitiḥ jarājarā anityatānityatā yadyevamanavasthā prasaṃgaḥ na viparivartamānāḥ saṃskṛtadharmāḥsvalakṣaṇā evabhavanti   sarvasaṃskāradharmā dvividhāḥ cittasaṃprayuktā ścittaviprayuktāḥ katame cittasaṃprayuktāḥ  vedanā saṃjñā cetanā sparśaḥ manaskāraḥ chandaḥ adhimuktiḥ śraddhā vīryaṃ smṛtiḥ samādhiḥ matiḥ vitarkaḥ vicāraḥ mithyāsaṃskāraḥmithyākṛtyaṃ amithyā saṃskāraḥ amithyākṛtyaṃ samyakkarma kuśalamūlaṃ akuśalamūlaṃ avyākṛtamūlaṃ sarvakleśabandhanasaṃyojanāni sarvaprajñā  ityevaṃ vividhāścittasaṃprayuktā dharmā ucyante cittasaṃprayuktasaṃskārāḥ   katame cittaviprayuktāḥ saṃskārāḥ  prāptiḥ jātiḥ sthitiḥ jarā anityatā asaṃjñisamāpattiḥ nirodhasamāpattiḥ āsaṃjñikāyatanaṃ vividhā deśaprāptiḥ vastuprāptiḥ āyatanaprāptiḥ nāmakāyaḥ  padakāyaḥ vyaṃjanakāyaḥ pṛthagjanatvam ityevaṃ vividhā dharmā ścittaviprayuktāḥ saṃskārāḥ    catvāraḥ pratyayāḥ hetupratyayaḥ samantarapratyayaḥ ālaṃbanapratyayaḥ adhipatipratyayaḥ caturbhyaḥ pratyayebhyaḥ sarvasaṃskṛtadharmāṇāmutpādaḥ   katamo hetupratyayaḥ paṃca hetavaḥ saṃprayuktakahetuḥsahabhū sabhāga sarvatraga vipākahetu ritihetupratyayaḥ katamaḥ samanantarapratyayaḥ sarvadharmeṣu cittacaitasikā dharmā niruddhā dharmā utpannā bhavanti samanantarapratyayāḥ katama ālaṃbanapratyayaḥ kṣaṇālaṃbano hi cittacaitasikadharmotpādaḥ ityālaṃbanapratyayaḥ katamodhipatipratyayaḥ sarvāṇi sahasraśo vastūni parasparamavyābādhakāni ityadhipatipratyayaḥ   ṣaḍ hetavaḥ saṃprayuktakahetuḥ sahabhū sabhāga sarvatraga vipāka kāraṇahetuḥ katamaḥ saṃprayuktakahetuḥ cittaṃ sarvacaitasikadharmahetuḥ sarvacaitasikaṃ dharmā ścittahetavaḥ iti saṃprayuktakahetuḥ katamaḥ sahabhūhetuḥ sarvadharmā anyonyasahāyāḥ cittaṃ sarvacaitasikadharmahetuḥ sarvacaitasikadharmā ścittahetavaḥ sahotpādāni catvāri mahābhūtāni sahabhūhetukāni caturmahābhūtakṛtaṃ rūpaṃ sahabhūhetukaṃ cittasaṃprayuktāḥ saṃskārāḥ cittacaittadharmāḥ cittaviprayuktāḥ saṃskārāḥ sahabhūhetukāḥ katamaḥ sabhāgahetuḥ pūrvajātaṃ kuśalaṃ paccājjātasya kuśalasya sabhāgahetuḥ pūrvajātamakuśalaṃ paścājjātasyākuśalasya sabhāgahetuḥ pūrvajātamavyākṛtaṃ paścājjātasyāvyākṛtasya sabhāgahetuḥ katamaḥ sarvatragahetuḥ satkāyadṛṣṭiḥ ātmavikalpo nitya ātmeti sarvopādānaskandheṣu asti nitya ātmā asti sukhaṃ asti śucitā  evamādi iti sarvakleśotpādaḥ katamo vipākahetuḥ kuśalā jātiḥ sukho vipākaḥ akuśalā jātiḥ duḥkho vipākaḥ katamaḥ kāraṇahetuḥ sarvadharmā anyonyamapratighātakā na ca sthāpakā na ca sthitikāḥ pratyuta kṣaṇaṃ kṣaṇaṃ viparivartamānā bhavanti kāraṇahetavaḥ   vipākacittarūpa bhavanti paṃca hetavaḥ vinā sarvatragahetuṃ evaṃ caittāḥ sarvakleśāḥ paṃcahetukā vyapahāya vipākahetuṃ vipākajarūpasya viprayuktasaṃskārāṇāṃ bhavanti catvāro hetavaḥ sthāpayitvā saṃprayuktahetu sarvatragahetuṃ kliṣṭarūpasya viprayuktasaṃskārāṇāṃ catvāro hetavaḥ antareṇa saṃprayuktakahetuṃ vipākahetuṃ anyevaśiṣṭā ścittacaitasikadharmā ścaturhetukāḥ vinā vipākahetuṃ sarvatragahetuṃ  avaśiṣṭānāmapareṣāṃ cittaviprayuktasaṃskārāṇāṃ dvau hetu trayo vā hetavaḥ vinā saṃprayuktasarvatragavipākahetūn sabhāgāpūrvahetyognyataraṃ  vinā vā  anāsravacittasaṃprayuktānāṃ dharmāṇāṃ bhavanti trayo hetavaḥ vihāya sabhāgahetu vipākahetuṃ sarvatragahetuṃ anāsravacittasya taccittajarūpasya taccitaviprayuktasaṃskārāṇāṃ dvau hetu sahabhūhetuḥ kāraṇaheścatu   cittacaitasikadharmāṇāṃ catubhyaḥ pratyayebhya utpādaḥ āsaṃjñikasamāpatternirodhasamāpatteśca tribhyaḥ pratyayebhya utpādontareṇālaṃbanapratyayena cittaviprayuktasaṃskārāṇāṃ sarvarūpidharmāṇāṃ ca dvābhyāṃ pratyayābhyāmutpādaḥ vinā samanantarapratyayamālaṃbanapratyayaṃ ca na hi kasyaciddharmasya kevalātekasmāt pratyayād utpādaḥ anyadharmabalād hi bhavatiutpādaḥ   eko dharmaḥ trikasaṃnipātajaḥ sparśaḥ tenasaha jāyate vedanā saṃjñā cetanā manaskāraḥ chandaḥ adhimuktiḥ śraddhā vīryaṃ smṛtiḥ samādhiḥ prajñā upekṣā ca cittasahotthānāḥ saha cittena saṃsiddhyante ityete dharmāḥ sarvacittasādhāraṇāḥ   tridharmasaṃnipātajaḥ sparśaḥ kāyacittānubhavo vedanā vijñāna viśeṣālaṃbanā saṃjñā mānasaṃkarma cetanā cittāvismaraṇaṃ manaskāraḥ kartukāmyatā cchandaḥ cittānāvaraṇamadhimuktiḥ śraddhānaṃśraddhā vividhakṛtyodyogo vīryam pratyayadṛḍhatayāvismaraṇaṃ smṛtiḥ cittasyācāṃcalyaṃ samādhiḥ dharmavivekaḥ prajñā manasonāsaṃga upekṣā sā hivastupratyayotthānā bhavati   cittadharmasaṃprayogeṇa bhavati sarvadharmasiddhiḥ vedanā saṃjñā sparśaḥ cetanā manaskāraḥ chandaḥ adhimuktiḥ smṛtiḥ samādhiḥ prajñāityete daśa mahābhūmikā dharmāḥ tatkasya hetoḥ sarvacittasahotpādāt   katamaḥ saṃprayogaḥ ekālaṃbane saṃskaraṇaṃ nopacayo nāpacaya iti saṃprayogaḥ    daśa kleśamahābhūmikāḥ sarvākuśalacittasahajāḥ  āśraddhyaṃ kausīdyaṃ muṣitasmṛtitā cittavikṣepaḥ mohaḥ mithyāmanaskāraḥ mithyādhimuktiḥ  auddhatyaṃ avidyā mithyāsaṃskāraḥ mithyākṛtyaṃ mithyākarma     katamadāśraddhyaṃ citasya dharmenavatāraḥ katamat kausīdyaṃ kṛtyeṣu cittapariśrāntiḥ katamā muṣitasmṛtitā vismaraṇaṃ katamaścittavikṣepaḥ cittasyaikāgratābhāvaḥ katamo mohaḥ vastuṣvanavabodhaḥ katamo mithyāmanaskāraḥ mārgasyāsmaraṇaṃ katamā mithyādhimuktiḥ viparyāsāparityāgaḥ katamadauddhatyaṃ cittāsthairyaṃ katamā avidyā traidhātukamajñānaṃ katamo mithyāsaṃskāraḥ mithyākṛtyaṃ mithyā karma  kuśaladharmeṣvanavasthitiḥ   daśa parittakleśabhūmikāḥ dveṣaḥ upanāhaḥ mrakṣaḥ pradāśaḥ māyā śāṭhyaṃ mātsaryaṃ īrṣyāṃ mānaḥ mahāmānaḥ   katamo dveṣaḥ krodhena cittacalatā katama upanāhaḥ manaso viṣaktā vairānubandhinīsthitiḥ katamo mrakṣaḥ pāpavastugopanaṃ katamaḥ pradāśaḥ adharmavastugrahaṇe tvarā na ca parityāgaḥ katamā māyā kāyavacanābhyāṃ janavaṃcanaṃ katamat śāṭhyaṃ cetasaḥ kuṭilāgrahaḥ katamad mātsaryaṃ cittasya snehabhayād dānakarmaṇiapravṛttiḥ katamā īrṣyā parasaṃpaddarśanādasahiṣṇutā katamo mānaḥ adhameṣvātmotkarṣaḥ utkṛṣṭeṣvātmasamatā katamo mahāmānaḥ sameṣu mahānahamiti mahatsu jyeṣṭhohamiti etā daśa kleśabhūmayo manovijñānasaṃprayuktā na tu paṃcavijñāna saṃprayuktāḥbhavantīti parittabhūmayaḥ   eteṣu sapta kleśāḥ kāmadhātupratisaṃyuktāḥ śāṭhyaṃ kāmadhātu pratisaṃyuktaṃbrahmaloka pratisaṃyuktaṃca mānamahāmānau tridhātupratisaṃyuktau   daśa kuśalamahābhūmikāḥ alobhaḥ adveṣaḥ śraddhā praśrabdhiḥ apramādaḥ vīryaṃ upekṣā avihiṃsā hrīḥ apatrapā   katamolobhaḥ svaparakāyasaṃpattāvarāgosvārthaśca katamodveṣaḥ sattvapakṣāsattvapakṣayoravyāpādacittotpādaḥ katamā śraddhā jñāte yathābhūtavastuni cittasaṃprasādaḥ katamā praśrabdhiḥ cittakuśalatā dauṣṭhulya gurutva styānamiddhaparityāgena cittasyalaghubhūtatā śītībhūtatā katamopramādaḥ cittasya kuśaladharmapratisaṃyogaḥ katamad vīryaṃ kuśaladharmotsāhaḥ katamā upekṣā sarvadharmeṣvapratiṣṭhā katamā avihiṃsā sarvasattveṣu kāyavāgmanobhiranapakāraḥ katamā hrīḥ ātmakṛtapāpakṛtye lajjā katamā apatrapā lokeṣu akaraṇīyakaraṇe lajjanāapatrapā ityete daśadharmāḥ sarvakuśalacittasaṃprayuktā bhavantītyucyante mahābhūmikāḥ   trīṇyāyatanāni rāgāyatanaṃ arāgāyatanaṃ rāgārāgāyatanaṃ ca rāgāyatane maithunakāmaḥ mātsaryaṃ lobhaḥ tṛṣṇā  ityevamādikleśānāmutpādaḥ arāgāyatane dveṣakalaherṣyādīnāṃ kleśānāmutpādaḥ rāgārāgāyatanevidyāmāhamadamānādayaḥ kleśā utpadyante   sarvasaṃyojanakleśānāṃ triṣu viṣeṣu saṃgrahaḥ tatkasya hetoḥ teṣāṃ trayāṇāmakuśalamūlatvāt sarvasaṃyojanakleśānāṃ tribhiretairviṣairutpādaḥ etāni chindanti trīṇi kuśalamūlāni kleśāya vikṣepāya prabhavanti traidhātukānāṃ sattvānāmiti triviṣa  saṃgrahaḥ ityabhidharmāmṛtaśāstre saṃskāranirdeśo nāma ṣaṣṭho binduḥ saptamo binduḥpratītyasamutpādaḥ  dvādaśa pratyayāḥ avidyā saṃskārāḥ vijñānaṃ nāmarūpaṃ ṣaḍāyatanaṃ sparśaḥ vedanā tṛṣṇā upādānaṃ bhavaḥ jātiḥ jarāmaraṇaṃ   ete dvādaśa pratyayā strividhā bhavanti kleśaḥ karma duḥkhaṃ ca kleśa strividhaḥ avidyā tṛṣṇā upādānaṃ ca dvividhaṃ karma saṃskārāḥ bhavaśca saptavidhaṃ duḥkhaṃ vijñānaṃ nāmarūpaṃ ṣaḍāyatanaṃ sparśaḥ vedanā jātirjarāmaraṇaṃ ca dvau pratyayauatītasaṃgṛhītau dvau pratyayauanāgatasaṃgṛhītau aṣṭau pratyayāḥpratyutpannasaṃgṛhītāḥ   kleśa karmahetuḥ karma duḥkhahetuḥ duḥkhaṃ kleśahetuḥ kleśaḥ kleśahetuḥ kleśaḥ karmahetuḥ karma duḥkhahetuḥ duḥkhaṃ duḥkhahetuḥ ityevaṃ krameṇotpādaḥ   atītāvidyāsahakṛtasarvakleśasaṃprayuktā bhavatyavidyā etāṃ pratītya kriyate karma karmakaraṇād bhavati lokaphalaṃ ityucyate saṃskāraḥ etān saṃskārān pratītya saṃkliṣṭaṃ cittaṃ labhate kāyendriyavijñānāni tathāhi vatsaḥ vijānāti mātaraṃ iti vijñānaṃ etadvijñānasahajāścatvārorūpiskaṃdhāḥ tatsaṃtānajaṃ cāpi rūpam  iti nāmarūpaṃ cakṣurādīndriyagocarāśrayaṃ bhavati ṣaḍāyatanaṃ indriyaviṣayavijñānānāṃ saṃnipātād bhavati sparśaḥ sparśājjāyate vedanā  iti vedanā vedanāsaṃgena bhavati tṛṣṇā tṛṣṇāyāḥ kleśeṇodyama ityupādānaṃ udyamena karoti karmeti bhavaḥ anāgataphalamucyate jātiḥ jātirutpādayati duḥkhamaparimeyamiti jarāmaraṇaṃ   punaḥ khalu na jānātyavidyā catvāri satyāni  adhyātmabahirdhā dharmān atītānāgatapratyutpannabuddhadharmān sarvahetupratyayān evaṃbhūtān vividhān satyadharmān na jānātītyucyatevidyā    mūḍhaḥ pudgala ścarati trividhāṃ caryāṃ śubhacaryāṃ aśubhacaryāṃ akṣobhyacaryāṃ katamā śubhācaryā yayā prāpyate kuśalaphalaṃ katamā aśubhacaryā yayā prāpyatekuśalaphalaṃ katamā akṣobhyacaryā rūpārūpadhātūpapattiḥ   punaḥ khalu dānaṃ śīlaṃ dhyānaṃ nāma śubhacaryā dānaṃ katamat dānaṃ dvividhaṃ prathamamāmiṣadānaṃ dvitīyaṃ dharmadānaṃ paṃcavidhaṃ śīlagrahaṇaṃ gṛhṇāti cec chīlaṃ yāvadantaṃ vyavadānayatyakuśalacittamalam sarvadā smṛtaḥsaṃprajanyaḥna gaveṣayanti lokaphalam dhyānaṃ nāmaaśucibhāvanā ānāpānādismṛtiḥ sarvasāsravakuśalasamādhidharmāḥ iti śubhacaryā   aśubhacaryā punaḥkatamā trīṇyakuśalamūlāni daśakuśalakarmapathādayo vividhāni pāpānītyucyateśubhacaryā akṣobhyācaryā punaḥkatamā prathamadhyānād yāvat naiva saṃjñānāsaṃjñāyatanasamādhirityucyatekṣobhyacaryā   traihetukasāsravavijñānamupādāya prathamād yāvat saptamaṃ bhavam  ityucyate vijñānaṃ vijñānād bhavati nāmarūpaṃ vedanāsaṃjñāsaṃskāravijñānaskaṃdhā iti nāma catvāri mahābhūtāni tatkṛtaṃ rūpaṃ ceti rūpaṃ nāmarūpājjāyate ṣaḍāyatanaṃ ṣaḍāyatanājjāyate sparśaḥ sparśaḥ ṣaḍvidhaḥ kāyotthapratighamānasotthādhivacana bhedenadviprakāraḥ ṣaḍvijñānavikalpahetoḥ ṣaḍvidhaḥ sparśaḥ aṣṭamo binduḥpariśuddhendriyāṇi  rāgadveṣamohaiścittasaṃprayogo nāma kleśaḥ sa ucyate saṃyojanaṃ tatparihātukāmasya trividhaṃ bhavati prahāṇaṃ viṣkaṃbhaṇaprahāṇaṃ tadaṃgaprahāṇaṃ prajñayā samuccheda prahāṇaṃca viṣkaṃbhaṇa prahāṇaṃkatamat aprāptenāsravacitte śīlagrahaṇabhāvanabhyāṃ sthāpayati rāgadveṣamohān cittaṃ bhavatyanupādānamiti viṣkaṃbhaṇa prahāṇaṃ tadaṃgaprahāṇaṃ katamat prāpya dhyānasamādhiṃ parityajati kāmaduścaritamakuśaladharmāṃśceti tadaṃgaprahāṇaṃ prajñayā samucchedaprahāṇaṃ katamat prabuddhamate duḥkhamālaṃbya bhāvayataḥ kleśasamuccheda iti prajñayāsamucchedaprahāṇaṃ yathā viṣkaṃbhaṇakāleyathā vā tadaṃgaprahāṇakale cittasyaviśuddhirnāpi vā viśuddhiḥ na tathā samucchedaprahāṇakāle anāsravaprajñayā prahāṇaṃ tu viśuddhireva   dvāviṃśatirindriyāṇi tatrabāhyāyatanāni ṣoḍaśa puruṣendriyaṃ strī jīvita duḥkha sukha daurmanasya saumanasya upekṣā śraddhā smṛti samādhi prajñā ājñāsyāmi ājñā ājñātāvīndriyaṃ adhyātmikāni ṣaḍindriyāṇi yathā pūrvamuktāni puṃlakṣaṇaṃ puruṣavijñānamiti puruṣendriyaṃ strīlakṣaṇaṃ strīvijñānamiti strīndriyaṃ traidhātukajīvanalakṣaṇamiti jīvitendriyaṃ paṃca vijñānasaṃyuktā sukhā vedaneti sukhendriyaṃ paṃcavijñānasaṃprayuktā duḥkhā vedaneti duḥkhandriyaṃ manovijñānasaṃprayuktā sukhā vedaneti saumanasyendriyaṃ manovijñānasaṃprayuktā duḥkhā vedaneti daurmanasyendriyaṃ ṣaḍvijñānasaṃprayuktā aduḥkhāsukhā vedanetyupekṣendriyaṃ sarvakuśaladharmeṣu śraddhānamiti śraddhendriyaṃ evaṃ vīryasmṛtisamādhiprajñendriyāṇi dṛḍhaśraddhādṛḍhadharmamārgasaṃgrāhakāṇi anāsravāṇi navendriyāṇītyājñāsyāmīndriyaṃ śraddhāvimokṣadarśanamārgasaṃgrāhakāṇi anāsravāṇi navendriyāṇītyājñendriyaṃ aśaikṣamārgasaṃgrāhakāṇi anāsravanavendriyāṇi ājñātāvīndriyaṃ   indriyārthaḥ katamaḥ balavattvaṃ paṭutvaṃ ceti indriyārthaḥ ṣaḍupalabdhipuruṣastrījīvitendriyāṇi nava lokadhātau balavanti paṭūni ca paṃca vedanendriyāṇi sukhaṃ saumanasyaṃ duḥkhaṃ daurmanasyamupekṣā cetikleśotpāde balavanti paṭūni ca śraddhādipaṃcendriyāṇi kuśaladharmeṣu balavanti paṭūni ca trīṇyanāsravāṇīndriyāṇi ājñāsyāmiājñāājñātāvī cetimārgaprāptihetutvānmārge balavanti paṭūni ca sarvendriyāṇāṃ pṛthakpṛthak svaṃ balaṃ bhavati pāṭavaṃ ca   dvāviṃśatīndriyeṣu kati kāmadhātupratisaṃyuktāni kati rūpārūpyadhātupratisaṃyuktāni katyapratisaṃyuktāni catvārīndriyāṇi kāmadhātu pratisaṃyuktāni puruṣastrīduḥkhadaurmanasyendriyāṇi paṃcendriyāṇi kāmarūpadhātupratisaṃyuktāni cakṣuḥśrotraghrāṇajihvākāyendriyāṇi sāsrave sukhasaumanasyendriye kāmarūpadhātupratisaṃyukte sāsravāṇi upekṣāmanojīvitendriyāṇi śraddhādīni ca paṃcendriyāṇi sakalatridhātupratisaṃyuktāni anāsravāṇi mana indriyamupekṣendriyaṃ sukhasaumanasyendriye śraddhādīni paṃcendriyāṇi apratisaṃyuktāni etāni navendriyāṇi tribhiranāsravendriyaiḥ ājñāsyāmīndriyājñendriyājñātāvīndriyaiḥ sahādhiṣṭhānāni   dvāviṃśatīndriyeṣu katyupāttāni katyanupāttāni sukhādipaṃcendriyāṇi śraddhādipaṃcendriyāṇi mana indriyaṃ trīṇyanāsravendriyāṇi ca bhavantyanupāttāni avaśiṣṭānyanyānīndriyāṇi bhavanti upāttāni vā anupāttāni vā   dvāviṃśatīndriyeṣu kati kuśalāni katyakuśalāni katyavyākṛtāni aṣṭāvindriyāṇi kuśalāni śraddhādīni paṃca trīṇi cānāsravāṇi aṣṭāvavyākṛtāni cakṣurādipaṃcendriyāṇi puruṣastrījīvitendriyāṇi ca ṣaṣṭhaṃ mana indriyaṃvivekṣyamāṇaṃ mana indriyaṃ sukhādīni paṃca vedanendriyāṇi bhavanti kuśalāni vā akuśalāni vā avyākṛtāni vā   dvāviṃśatīndriyeṣu kati sāsravāṇi katyanāsravāṇi śraddhādīni paṃca sukhaṃ saumanasyamupekṣā manaśca bhavanti sāsravāṇi vā anāsravāṇi vā paścimāni trīṇyekadhānāsravāṇyeva daśendriyāṇi sāsravāṇi cakṣuḥ śrotraṃ ghrāṇaṃ jihvā kāyaḥ puruṣaḥ strī jīvitaṃ daurmanasyaṃ duḥkhaṃ ceti   triyonijātiḥ pratilabhate dve indriye kāyendriyaṃ jīvitendriyaṃ ca aupapādukajāteḥ ṣaṭ sapta aṣṭau vā indriyāṇi tathāhi aliṃgānāṃ ṣaṭ ekaliṃgānāṃ sapta dviliṃgānāmaṣṭau cakṣurādīni paṃca jīvitastrīpuruṣendriyāṇi ca avaśiṣṭānāmindriyāṇāṃ krameṇa pratilābhaḥ rūpadhātau prathamaṃ ṣaḍindriyāṇāṃ pratilābhaḥ paṃcānāṃ vedanendriyāṇāṃ jīvitendriyasya ca arūpadhātau prathamaṃ kevalasya jīvitendriyasya pratilābhaḥ kāmadhātau avyākṛtacittasya pudgalasyakramamṛtyau indriyāṇi nirudhyantecatvāri aṣṭau vā nava vā daśa vā akuśalacittasya mṛtyau nava trayodaśa vā caturdaśa vā paṃcadaśa vā   dvāviṃśatīndriyeṣu kati satyadarśanaheyāni kati bhāvanāheyāni katyaheyāni catvāri indriyāṇi satyadarśanaheyāni vā bhāvanāheyāni vā aheyāni vā katamāni catvāri manaḥsukhasaumanasyopekṣendriyāṇi daurmanasyendriyaṃ satyadarśanaheyaṃ vā bhāvanāheyaṃ vā śraddhādīni paṃcendriyāṇi bhāvanāheyāni vā aheyāni vā trīṇyanāsravendriyāṇi aheyāni avaśiṣṭānīndriyāṇi bhāvanāheyāni ityabhidharmāmṛtaśāstre pariśuddhendriyanirdeśo nāmāṣṭamo binduḥ navamo binduḥanuśayāḥ  aṣṭānavatiranuśayāḥ dvidhā prahīyante satyadarśanena prahīyante bhāvanayā ca prahīyante aṣṭāviṃśatirduḥkhadarśanena prahīyante ekonaviṃśatiḥ samudayadarśanena prahīyante ekonaviṃśatirnirodhadarśanena prahīyante dvāviṃśatirmārgadarśanena prahīyante daśa bhāvanayā prahīyante   kāmadhātupratisaṃyuktāḥ duḥkhadarśanena prahīyante daśa anuśayāḥ samudayadarśanena prahīyante sapta anuśayāḥ nirodhadarśanena prahīyante sapta anuśayāḥ mārgadaśanena prahīyante aṣṭau anuśayāḥ bhāvanayā prahīyante catvāraḥ anuśayāḥ iti ṣaṭtriṃśatkāmadhātupratisaṃyuktāḥ   pratighavarjitā anyenuśayāḥ rūpārūpyadhātvoḥ pṛthakpṛthag heyāḥ ekatriṃśat   saṃkṣepād vastuto daśānuśayāḥ satkāyadṛṣṭiḥ antagrāhadṛṣṭiḥ mithyādṛṣṭiḥ dṛṣṭiparāmarśaḥ śīlavrataparāmarśaḥ vicikitsā pratighaḥ mānaḥ avidyā   satkāyadṛṣṭiḥ katamā paṃcaskandheṣu vikalpayatyātmānamityevaṃ dṛṣṭirucyate satkāyadṛṣṭiḥ lokasyāsti antaḥ nāsti antaḥ  ityevaṃ dṛṣṭirucyate antagrāhadṛṣṭiḥ nāsti catuḥsatyāni hetupratyayāḥ phalavipāka ityevaṃ dṛṣṭirucyate mithyādṛṣṭiḥ sāsravadharmeṣu vikalpayati satatamagratām ityevaṃ dṛṣṭirucyate dṛṣṭiparāmarśaḥ aśucihetupratyayeṣu gaveṣayati pariśuddhamārgamityevaṃ dṛṣṭirucyate śīlavrataparāmarśaḥ   aprāptamārgasya mūḍhacittasya yadanavabodhaḥ astināsti bhavatinabhavati iti vicikitsā mūḍhacittasya sarvadharmeṣu kāmāsaṃgo rāgaḥ mūḍhacitteniṣṭamāgataṃ prati cittakrodhena saṃkṣobhaḥ pratighaḥ ahaṃ mahāniti cittasyonnatirmānaḥ sarvadharmāḥ satyalakṣaṇā ityajñānam avidyā   etāni saṃyojanāni kāmadhātau duḥkhasatyena heyānisarvāṇi samudayasatyena sapta nirodhasatyenāpi tathā mārgasatyenāṣṭau itisarvāṇi saṃyojanāni satyadarśaheyāni   kāmadhātau catvāri bhāvanāheyāni rūpārūpyadhātoḥ ṣaḍ bhāvanāheyāni rāgo dveṣaḥ mānovidyā ca paṃcākāraheyāḥ vicikitsā mithyādṛṣṭiḥ dṛṣṭiparāmarśaśca catuḥsatyaheyāḥ satkāyadṛṣṭyantagrāhadṛṣṭī duḥkhasatyaheye śīlavrataparāmarśaḥ duḥkhasatyamārgasatyaheyaḥ   kāmadhātau duḥkhasatyaheyāni ṣaḍ paṃca vā saṃyojanāni samudayasatyaheyāni trīṇi dve vā saṃyojane   avidyā dvividyā duḥkhasatyaheyā   avidyā sarvatragā vā bhavati asarvatragā vā savatragā katamā ṣaṭsaṃyojanasaṃprayuktā āveṇikī cāvidyocyate sarvatragā asarvatragā katamā trisaṃyojanasaṃprayuktā avidyā ucyate asarvatragā evaṃ samudaye trisaṃyojanasaṃprayuktā āveṇikī cāvidyā ucyate sarvatragā   śiṣṭānyanyāni saṃyojanāni na sarvatragāṇi eva sarvasaṃyojaneṣu rāgadveṣamānetarāṇi sarvatragāṇi tatkasya hetoḥ teṣāṃ paṃcālaṃbanaheyatvāt sarvatrageṣu saṃyojaneṣu dve dṛṣṭī tatsaṃprayuktā cāvidyā svadhātau sarvatragāḥ nānyadhātau rūpadhātāvapyevaṃ ārūpyadhātau sarvatragāṇi saṃyojanāni svadhātau sarvatragāṇi śiṣṭasarvatragasaṃyojanāni svadhātau sarvatragāṇyapi paradhātugocarāṇi bhavanti avidyā sarvasaṃyojanasaṃprayuktā hetuḥ āveṇikī cāvidyā   triṣu dhātuṣu nirodhasatyamārgasatyābhyāṃ praheyāḥ anuśayāḥmithyā dṛṣṭiḥ vicikitsā avidyā ceti aṣṭādaśasaṃyojanāni anāsravagocarāṇi anyāni sāsravagocarāṇi sarvasāsravagocarāṇi saṃyojanāni tatsaṃprayuktā cāvidyā sāsravagocarāṇi śiṣṭāni saṃyojanāni tatsaṃprayuktā caavidyā anāsravagocarāṇi   sarvāṇi tridhātusaṃyojanāni upekṣendriyasaṃprayuktāni brahmalokābhāsvaralokeṣu sarvasaṃyojanāni upekṣendriyeṇa saṃprayuktāni saumanasyendriyeṇa ca śubhakṛtsnaloke sarvasaṃyojanāni upekṣendriyeṇa sukhendriyeṇa ca saṃprayuktāni kāmadhātupratisaṃyukte mithyādṛṣṭiravidyā ca tribhirindriyaiḥ saṃprayukte saumanasyendriyeṇa daurmanasyendriyeṇa upekṣendriyeṇa ca vicikitsā dvābhyāmindriyābhyāṃ saṃprayuktā daurmanasyendriyeṇa upekṣendriyeṇa ca pratighaḥ tribhirindriyaiḥ saṃprayuktaḥ daurmanasyendriyeṇa duḥkhendriyeṇa upekṣendriyeṇa ca śiṣṭāni kāmadhātau satyadarśanaheyāni saṃyojanānidvābhyāmindriyābhyāṃ saṃprayuktāni saumanasyendriyeṇa upekṣendriyeṇa ca   kāmadhātau bhāvanāheyāni ṣaḍvijñānasaṃprayuktāni bhavanti sthāpayitvā mānaṃ manovijñānasaṃprayuktaṃ sarvāṇi satyadarśanaheyāni manovijñānasaṃprayuktāni   daśopakleśā ucyante bandhanāni krodhaḥ mrakṣaḥ styānaṃ middhaṃ auddhatyaṃ kaukṛtyaṃ mātsaryaṃ īrṣyā āhrīkyaṃ anapatrāpyaṃ   krodhaḥ katamaḥ cittadoṣo bhṛśaṃ kṣobhaḥ mrakṣaḥ katamaḥ bhayaṃ lokaḥ paśyet śrṛṇuyād veti styānaṃ katamat cittalīnatā cittagurutā kāyagurutā idaṃ bhavatisarvasaṃyojanasaṃprayuktaṃ middhaṃ katamat manaso nidrāyoge bahirdhā vṛttiḥtandrayānīśvaratā idaṃ bhavatikāmadhātupratisaṃyuktaṃ manovijñānasaṃprayuktaṃ auddhatyaṃ katamat cittamakuśalamaviśrāntaṃ idaṃ bhavatisarvasaṃyojanasaṃprayuktaṃ kaukṛtyaṃ katamat kṛtakuśalākuśalayoranuśocanaṃ idaṃ bhavatidaumanasyendriyeṇa saṃprayuktaṃ mātsaryaṃ katamat premṇātiśayena cittakārpaṇyaṃ īrṣyā katamā paraṃ sadvastulābhinaṃ dṛṣṭvā aprasādaḥ duḥkhasya prāpayitukāmatā ete dve īrṣyāmātsaryabandhane kāmadhātupratisaṃyukte bhāvanāheye āhrīkyaṃ katamat duṣkṛte nātmani lajjā anapatrāpyaṃ katamat duṣkṛte na parato lajjā ete sarvākuśaladharmasaṃprayukte   trīṇi bandhanāni rāgo dveṣomohaśca kāmadhātauṣaḍvijñānasaṃprayuktāni rūpadhātau dve rāgo mohaśca caturvijñānasaṃprayukte avaśiṣṭaṃ bandhanaṃ manovijñānasaṃprayuktaṃ    yugapadānantaryamārgeṇa saṃyojanaprahāṇakṛtābhisamayakāle gurukṛtābhisamayena prahāṇāt kāmadhātusaṃyojanānāṃ trividhakṣayaparijñālābhaḥ   kāmadhātau duḥkhasatyasamudayasatyapraheyānāṃ kleśānāṃ prahāṇaṃprathamā kṣayaparijñā nirodhasatyapraheyānāṃ dvitīyā kṣayaparijñā mārgasatyapraheyānāṃ tṛtīyā kṣayaparijñā evaṃrūpārūpyadhātvoḥ catuḥsatyapraheyānāṃ saṃyojanānāṃ prahāṇe tisraḥ kṣayaparijñāḥ kāmadhātau paṃcāvarabhāgīyānāṃ saṃyojanānāṃ prahāṇaṃ saptamī kṣayaparijñā rūpadhātau bhāvanāheyānāṃ kleśānāṃ prahāṇaṃaṣṭamī kṣayaparijñā sarvakleśasaṃyojanānāṃ prahāṇaṃ navamī parijñā saṃyojanānāmaśeṣataḥ parikṣayaḥ parijñā   astyevaṃ saṃyojanāni cittaviprayuktāni paryavatiṣṭhante cittasaṃprayuktāni ca nāstyevaṃ sarvāṇi cittasaṃprayuktānyeva paryavatiṣṭhante tatkasya hetoḥ samutthiteṣu saṃyojanakleśeṣu kuśaladharmāṇāṃ bhavati nāśaḥ darśanena niruddheṣusaṃyojaneṣu kuśaladharmāṇāṃ bhavatyutpāda stasmād jñātavyaṃ sarvāṇi saṃyojanāni cittasaṃprayuktāni paryavatiṣṭhante iti   sarvāṇyetāni saṃyojanāni dvivastuheyāni dhyānasaṃprayuktacitta na prajñāsaṃprayuktacittena ca dhyānaprahāṇaṃ katamat ādyaścittopaśamaḥ prajñāprahāṇaṃ katamat dharmavicayaḥ samādhyavatāra ekāgracittatā sarvadharmā anityāḥ samā iti vipaśyanayā bhāvanā prajñā dhyānaprajñāsahacarabhāvanayā vimokṣaprāptiḥ   trikālaṃ kuśalavīryeṇa dhyānakālānurakṣiṇā yadā cittaṃ mṛdurbhavati vilīnaṃ tadā bhāvanīyaṃ vīryaṃ yadā cittaṃ samaṃ tadā ekāgracittena bhāvanīyaṃ kuśalaṃ yadā na vilīnaṃ nāpi samaṃ tadobhayavastuni viśramayitavyā cittagatiḥ   tathāhi  suvarṇakāraḥ suvarṇamādāyāgnau mūpayā kadāciddhamati kadācidādāya jalaṃ siṃcati kadācidviśramayati tatkasya hetoḥ yadi sarvadā dhamet suvarṇaṃ dravet yadi sarvadā siṃcet śītalaṃ sanna tapet yadi sarvadā viśramayet na paripākaṃ gacchet dhyānaniṣṭhopyevam mūpayā dhamanaṃ yathā vāryaṃ jalaseko yathā dhyānaṃ viśrama yathā upekṣā tatkasya hetoḥ sarvadā vīryeṇa cittaṃ samaṃ bhavati sarvadā samādhinā cittanupaśāntaṃ bhavati sarvadopekṣayā sarvacittānupādānaṃ bhavati tena kadācidātāpena vīryavān kadācidekāgraṃ samāhitaḥ kadāciccopekṣamāṇo viharatievaṃ viharataḥcittaṃ śāntaṃ samaṃ sarvasaṃyojaneṣu labhate vimokṣam ityabhidharmāmṛtaśāstrenuśayanirdeśo nāma navamo vinduḥ daśamo binduḥanāsravapudgalāḥ  dhyānavidhiṣu paurviko bhavati cittasyaikāyatanapratisaṃyogaḥ śīrṣe vā lalāṭe vā bhruvorantare vā nāsāgre vā hṛdaye vā cittamekāśrayaniṣṭhaṃ vidheyaṃ gacchantī smṛtiḥ pratyāneyā ekāyatane pratyavasthāpyā yathā vānaraḥ grīvāyāṃ baddhāstaṃbhena vinibaddhaḥ paritaḥ staṃbhaṃ carannapi na labhate gantuṃ gatvā punarantatastiṣṭhati idaṃ cittaṃ tathā gacchadapyevaṃ cittaṃ dharmavinibaddhaṃ na punargacchati gatvā punarantatastiṣṭhati   krameṇa pratyavekṣate kāyaṃ vedanāṃ cittaṃ dharmān ityavataran dharmamanaḥsthitau suvinītaikāgracittasya pāramārthikaprajñādhigamaḥ pratyavekṣate sarve saṃskārāḥ satyalakṣaṇāḥ sotpādanirodhā ityanityāḥ vipannicaya iti duḥkhāḥ antarapudgalā iti śūnyāḥ avaśā ityanātmanaḥ tato labhate ūṣmadharmaṃ cittotthāpitaṃ yathā mathanātkāṣṭheṣvanalotpāda stathā buddhadharmeṣu pariśuddhakuśalamūlaśraddhotpādaḥ   caturbhiḥ pratyayaiḥ paśyati ṣoḍaśākārān caturbhikāraiḥ paśyati duḥkhasatyaṃ hetupratyayotpannamadhruvamityanityaṃ anityabalaṃ naśvaramiti duḥkhaṃ apudgalamiti śūnyaṃ avaśamityanātmakaṃ caturbhirākāraiḥ paśyati samudayasatyaṃ sadṛśaphalotpāda iti hetuḥ jātimaraṇāviccheda iti samudayaḥ anirodha iti prabhavaḥ asadṛśānvaya iti pratyayaḥ caturbhirākāraiḥ paśyati nirodhasatyaṃ sarvaduḥkhavighāta iti nirodhaḥ sarvasaṃyojanāgniviraha iti śāntaḥ sarvadharmātigama iti praṇītaḥ sarvadharmātikrama iti niḥsaraṇaṃ caturbhikāraiḥ paśyati mārgasatyaṃ nirvāṇaprāpaka iti mārgaḥ aviparyasta iti nyāyaḥ āryapudgalācarita iti pratipattiḥ lokakleśahāpaka iti nairyāṇikaḥ paśyan ṣoḍaśākārakuśaladharmān nityamātāpī viharati vīryavānityūṣmadharmaḥ   etasmādūṣmataḥ kuśalamūlaṃ saṃpravṛddhamucyate mūrdhā kuśalamūlaṃ  śraddadhāti triratnaṃ śraddadhāti paṃcopādānaskaṃdhā anityā duḥkhā śūnyā anātmana ityevaṃ pratītya catuḥsatyaṣoḍaśākārānūṣmadharmottaratvāducyate  mūrdhā udvṛddha iti    satyakṣāṃtimanugato mūrdhā nāma kṣāntikuśalamūlaṃ trividha eṣa mūrdhā adhimātraḥ madhyaḥ  mṛduśca   catuḥsatyavipaśyanāmupādāya paśyati ṣoḍaśākārān satyamanusaran saṃpravardhayati kuśalamūlamityucyate laukikāgradharma iti ekāgracittakāle cittacaitasikadharmā ucyante laukikāgrakuśalamūlamiti kaścidāha laukikāgradharmo hi śraddhādīni paṃcendriyāṇi paramārthatastu ekāgracittakāle cittacaitasikā dharmā laukikāgrakuśalamūlamiti   nirvāṇadvārodghāṭanapratibala iti pṛthagjanadharmeṣvagraḥ pratītya prathamasatyadarśanaṃ caturākāraṃ anityaṃ duḥkhaṃ śūnyaṃ anātmakaṃ tatkasya hetoḥ prathamamanāsravacittaṃ pratītya bhavati duḥkhasatyaṃ laukikāgradharmopyevaṃ   ṣaḍdhyānabhūmayaḥ asamāpatti ānāgamyadhyānaṃ antaradhyānaṃ rūpadhyānacatuṣṭayaṃ kṣāntiḥ kuśalamūlaṃmūrdhā kuśalamūlaṃūṣmā kuśalamūlaṃ ca   ṣaḍmūmiṣu laukikāgradharmā krameṇa jāyatenāsravapudgalaḥ  ityucyate duḥkhadharmakṣāntiḥ adṛṣṭapūrvasya prathamadarśane kṣamatvāducyate kṣāntiḥ eṣā ādikṣāntirucyate ānantaryamārgaḥ krameṇa duḥkhadharmajñānaṃ jāyate satyato jñāyate duḥkhalakṣaṇaṃ duḥkhadharmajñānaṃ vimokṣamārgaḥ   ete dve citte kāmadhātupratisaṃyuktaduḥkhālaṃbane ānantaryamārgonvayakṣāntiḥ vimuktimārgonvayakṣāntijñānaṃ ceti dve citte rūpārūpyadhātupratisaṃyuktaduḥkhālaṃbane nirodhamārgasatyānyapyevaṃ etatsamyagdharmadarśanam   ṣoḍaśapariśuddhacittebhyaḥ paṃcadaśacitteṣu tīkṣṇendriya ucyate dharmānusārī mṛdvindriya ucyate śraddhānusārī etau dvau pudgalau aparikṣīṇe kāmadhātusaṃyojane prathamaphalapratipannakau ṣaḍvidhakāmadhātusaṃyojanaprahāṇe dvitīyaphalapratipannakau navavidhasaṃyojanaprahāṇe tu tṛtīyaphalapratipannakau phalapratipannako nāmachandopalabdhapaṃcadaśacittakṣaṇacārī pudgalaḥ phalāntaścārī pudgalaśca etau dvau dharmānusāriśraddhānusāripudgalau prāptaṣoḍaśacittakṣaṇau phalasthau bhavataḥ   etau dvau pudgalau pūrvamaprahīṇasaṃyojanau paripūrṇa ṣoḍaśacittakṣaṇau srotaāpannau prahīṇeṣu ṣaḍvidhasaṃyojaneṣu paripūrṇaṣoḍaśacittakṣaṇau sakṛdāgāminau prahīṇeṣu navavidhasaṃyojaneṣu anāgāminau prāptatṛtīyaphalau   aṣṭāśītisaṃyojanaprahāṇe pudgalaḥ anāsravaśīlakuśalamūlasiddha ityucyate srotaāpannaḥ tīkṣṇendriya prāptaphalo nāma dṛṣṭiprāptaḥ mṛdvidriyaḥ prāptaphalo nāma śraddhādhimuktaḥ etau dvau pudgalau kāmadhātupratisaṃyuktabhāvanāheyasaṃyojanānāmaprahāṇe saptakṛdbhavaparamau prahīṇa trividhabhāvanāheyasaṃyojanaḥkulaṃkulo nāma trijātimaraṇaḥ aṣṭāṃgikamārgajalasrotasi nirvāṇābhimukhe madhyacārīti srotaāpannaḥ   prahīṇaṣaḍvidhasaṃyojana ucyate sakṛdāgāmī prahīṇāṣṭavidhasaṃyojana ucyate ekavīciḥ kāmadevalokād manuṣyeṣūpapadya tataḥ parinirvātītyucyate ekavīciśca sakṛdāgāmī ca   paṃcānāgāminaḥ antarāparinirvāyī upapadyaparinirvāyī sābhisaṃskāraparinirvāyī anabhisaṃskāraparinirvāyī ūrdhvaṃsrotāḥ akaniṣṭhago bhavatianāgāmī api ca rūpārūpyadhātūpapanno bhavatianāgāmī rūpārūpyadhātuduḥkhaprahāṇāt tat evalabhate parinirvāṇaṃ na copapadyatedholoke ityucyatenāgāmī   kāmadhātau saṃyojanāni navavidhāni rūpārūpyadhātvorapi tathā etāni sarvāṇi saṃyojanāni dvābhyāṃ mārgābhyāṃ heyāni ānantaryamārgeṇa ca vimuktimārgeṇa ca pūrvamānantaryeṇa hānaṃ vimokṣeṇa niṣpādanaṃ tathāhi viṣanāgasya nālikāyāṃ pūrvaṃgrahaṇaṃ tato mukhapidhānaṃ   mārgo dvividhaḥ laukikamārgaḥ lokottaramārgaśca lokottaramārgeṇa prahīyante kāmadhāturūpārūpyadhātupratisaṃyuktasarvasaṃyojanāni laukikamārgeṇāpi hātuṃ śakyante ūrdhvadhātupratisaṃyuktāni saṃyojanāni   aṣṭabhūmiṣu vairāgyāllabhate nirodhasamāpattimityucyate kāyasākṣī anāgāmī vimuktaścedarhaddharmamiva nirvāṇaṃ kāyena spṛśati paṃcāvarabhāgīyānāṃ saṃyojanānāṃ prahāṇe prāpnotyanāgāmitvaṃ paṃcordhvabhāgīyānāṃ saṃyojanānāṃ prahāṇe prāpnotyarhattvaṃ   etadrūpārūpyadhātvoḥ saṃyojanabandhanānāṃ niravaśeṣahānamucyate cittasamatā vajropamasamādhiḥ krameṇa kṣayajñānaṃ jāyate   etasmin kāle arhatphalaṃ bhavatyanuttaraṃ api sarvarāgyānantaryamārgaṃ paścimaśaikṣacittaṃ  iti vajropamasamādhikrameṇa prathamamaśaikṣasya kṣayajñānaṃ jāyate prahīṇā me jātiḥ prāptaṃ mayārhatvaṃ kṣīṇā me sarvasaṃyojanakleśopakleśāḥ ityucyate arhan sarvadevamanuṣyeṣu pūjārha ityucyate arhan   aśaṃkṣo navavidhaḥ parihāṇidharmā aparihāṇidharmā cetanādharmā anurakṣaṇadharmā sthitadharmā prativedhanadharmā akopyadharmā prajñāvimuktaḥ sarvavimuktaḥ parihāṇidharmā katamaḥ mṛduprajñaḥ mṛduvīryaḥ paṃcasu parihāṇipūttaptaḥ jahāti mārgaphalamityucyate parihāṇidharmā aparihāṇidharmā katamaḥ adhimātraprajñaḥ adhimātravīryaḥ paṃcasu parihāṇipvanuttaptaḥ na jahāti mārgaphalamityucyate aparihāṇidharmā cetanādharmā katamaḥ mṛduprajñaḥ mṛduvīryaḥ sodyogaṃ paśyati kāyamaśucidūpitaṃ bhāvayati svayaṃ kāyanirodhamiti cetanadharmā anurakṣaṇadharmā katamaḥ mṛduprajñaḥ mṛduvīryaḥ svayamanurakṣati kāyamiti anurakṣaṇadharmā sthitadharmā katamaḥ madhyaprajñaḥ madhyavīryaḥ madhyamapratipadāyāmuttaptaḥ nopacayāpacayavāniti sthitadharmā prativedhana dharmā katamaḥ mṛdvadhimātraprajñaḥ adhimātravīryaḥ labdhuṃ śaknotyakṣobhyakuśalamiti prativedhanadharmā akopyadharmā katamaḥ adhimātrendriyaḥ adhimātrādhimātravīryaḥ āditaḥ prāpnotyakṣobhyakuśalamiti akopyadharmā prajñāvimuktaḥ katamaḥ aprāptanirodhasamāpattiḥ prajñāvimuktaḥ sarvavimuktaḥ katamaḥ prāptanirodhasamāpattiḥ sarvavimuktaḥ   śraddhānusāriṇaḥ paṃcavidhā arhantaḥ kālavimuktā nāma eteṣāmarhatāṃ dvividhaṃ jñānaṃ bhavati kṣayajñānaṃ aśaikṣaṃ satyadarśanaṃ dharmānusārī ekavidhorhan bhavatyadhimātrendriyaḥ sa evocyatekālavimuktaḥ asyārhatastrividhaṃ jñānaṃ bhavati kṣayajñānaṃ anutpādajñānaṃ aśaikṣaṃ satyadarśanaṃ ca aṣṭāvarhantaḥ kālavimuktipriyāḥ bhavanti akopyadharmāṇaḥ   saṃsiddhaḥ śraddhānusārī satyadarśanamārgapaṃcadaśacittakṣaṇeṣu anāsravanavendriyo nāma ājñāsyāmīndriyaḥ ṣoḍaśacittakṣaṇe labdhārhatphalonāsravanavendriyo nāma ājñendriyaḥ navendriyaḥ aśaikṣadharmā nāma ājñātāvīndriyaḥ   phalaprāptikāle nāsti mārgaprāptiḥ mārge prahīṇasaṃyojanasya dvividhaṃ niṣpadyate phalaṃsaṃskṛtamasaṃskṛtaṃ ca mahāphalaprāptikāle sarvataḥ kṣīyate mūlaṃ dvaitaṃ prāpnotyekāmeva siddhiṃ navavidhāḥ arhantaḥprahīṇasaṃyojanānivṛtadharmāṇaḥ navame cittakṣaṇe prāpnuvanti sarvakṣayaṃ prativedhanadharmā arhan labhatekṣobhyakuśalaṃ nānyaḥ śraddhādhimuktaḥ śaikṣaḥ adhimātrendriyaḥ ucyate dṛṣṭiprāpto nānyaḥ satyadarśanamārge pratibhinnāni saṃyojanāni pratibhinnāścānāsravā dharmāḥ tasmātparyāyeṇa satyadarśanaṃ bhavati na yugapat ānantaryamārgadarśanabalena phalaprāptiḥ iti ha dvividhaṃ phalaṃ saṃskṛtaphalamasaṃskṛta phalaṃ ca ityabhidharmāmṛtaśāstre nāsravapudgalanirdeśo nāma daśamo binduḥ dvādaśo binduḥdhyānam  adhigatadhyānasamāpatta raikāgracittasya viviktaṃ bhavati cittaṃ pariśuddhā ca bhavati prajñā yathā nivātastho dīpo bhāsvaro bhavati pariśuddhaśca   dhyānāni kati aṣṭau dhyānāni catvāri rūpadhyānāni catvāryārūpyadhyānāni catvāri dhyānāni rūpadhātauprathamadhyānaṃ dvitīyadhyānaṃ tṛtīyadhyānaṃ caturthadhyānaṃ ca eteṣu dhyāneṣu trīṇi dhyānāni sāsvādasaṃprasādanānāsravāṇi tṛṣṇāsaṃprayogo nāmāsvādaḥ kuśalasāsravasamādhirnāma saṃprasādanaṃ akleśo nāmānāsravaḥ bhavāgre dhyānaṃ dvividhaṃ sāsvādaṃ sasaṃprasādanaṃ ca na tatraanāsravadhyānakuśaladharmaḥ    śūnye pravivikte pradeśe niṣadyāyāṃ vā sthāne vā śayane vā gamane vā caṃkramaṇe vā samāhitena manasā tīkṣṇayā prajñayā gaṃbhīrā śraddhā  janayitavyā  evaṃ bhavati cittasya dhyānevatāraḥ dhyānasaṃprayuktāḥ śraddhāvīryasmṛtiprajñāsamādhayo bhavanti etebhyaḥ kuśaladharmebhyaḥ prathamadhyānādhigamo bhavati vivicya kāmairvivicyākuśaladharmaiḥ savicāraṃ savitarkaṃ kāmavivekajaṃ pratīsukhaṃ prāpnotītyucyate prathamaṃ dhyānaṃ bahirdhāyataneṣvāsaṃgaḥ tathāhi kāmachando vyāpādaḥ styānamiddhamauddhatyakaukṛtyaṃ vicikitsā etāni paṃca nīvaraṇānyucyantekuśaladharmāḥ dvividhānāmadhyātmikabāhyānāmakuśaladharmāṇāṃ prahāṇamucyate vivekaḥ ālaṃbane cetaḥpravṛttirucyate vitarkaḥ cittasyodgṛhītasaṃskārānucintanamucyate vicāraḥ akuśaladharmaprahāṇabalaprāptaḥ samādhirucyate kāmavivekaḥ manojātaṃ saumanasyamucyate prītiḥ kāyacittayoravikṣepa ucyate sukhaṃ cittasyālāṃbanayoga ucyate samādhiḥ etaiḥ prathamadhyānasya paṃcāṃgairvivikto bhavati rāgo mahāduḥkhaḥ pāposukhaḥ samunmajjati balaṃ evaṃ śraddhādīnbhāvayataścitte kuśalacittadharmotpādaḥ iti prathamadhyānamārgaprāptiḥ eṣa tribhirvedanendriyaiḥ saṃprayukto bhavati prītisukhopekṣendriyaiḥ sukhendriyaṃ tribhirvijñānaiḥ saṃprayuktaṃ bhavati cakṣuḥśrotrakāyavijñānaiḥ prītīndriyaṃ manovijñānasaṃprayuktaṃ bhavati upekṣendriyaṃ caturvijñānasaṃprayuktaṃ bhavati prathamadhyānikāḥ nānākāyanānāsaṃjñino nānākāyaikasaṃjñino bhavanti prathamadhyāne catvāri vijñānāni bhavanti cakṣuḥśrotrakāyamano vijñānāni iti prathamaṃ dhyānaṃ   vitarkavicāropaśamāt adhyātmaṃ saṃprasādanaḥ ekāgrasamāhitaḥ avitarkovicāraḥ samādhirupajāyate prītisukhasaṃprayuktaḥ iti dvitīyaṃ dhyānaṃ vitarkavicārau uktapūrvau tayoḥ prahāṇamucyate upaśamaḥ sarvabhūmiṣu śraddhā vyapagatamalocyatedhyātmaṃ saṃprasādanaṃ manovijñānasyālaṃbanayogenābarhimukhatocyate ekāgrasamādhiḥ prītisukhāṃge uktapūrve idaṃ dvitīyadhyānaṃdvābhyāmindriyābhyāṃ saṃprayuktaṃ bhavati prītīndriyeṇopekṣendriyeṇa ca etaddhayānikāḥbhavanti nānākāyaikasaṃjñinaḥ prītisaṃprayuktāḥ maulabhūmayo bhavantyupekṣendriyasaṃprayuktāḥ kṣapayitvā vitarkavicāramalaṃ kṣapayitvā puṇyavāsanāṃ sa eṣa mārgo dvitīyadhyānonmukhaḥ    prītyā virāgād upekṣako viharati pratisaṃvedayati kāyena sukhaṃ bhavatyanāsravaḥ pudgalaḥ sa ucyate upekṣakaḥ smṛtimān sukhavihārī tṛtīyaṃ  dhyānamavatīrṇaḥ  prītivirāgo yathoktapūrvaḥ upekṣācittasyopekṣāsukhe iti dvidhā vedanā sukhamakliṣṭaṃ tadetatsukhaṃ kāyenānubhūyate sākṣātkriyate etatsukhaṃ duradhigamo bhūtadharma ityanāsravamucyate sukhaṃ atrāpyupekṣāśraddhādisarvakuśaladharmabhāvanā ityeṣa mārgo bhavati tṛtīyadhyānonmukhaḥ paśyan prītimakuśalāṃ niṣprītikaṃ sukhaṃ sākṣātkurvan dhyāyati sthāpayitvā anyāṃgānyatrasukhamupekṣā smṛtiḥ saṃprajñānaṃ samādhiśceti paṃcāṃgāni bhavanti yathoktapūrvāṇi iti tṛtīya dhyānaṃ   sukhasya prahāṇāt pūrvameva duḥkhasya prahāṇāt saumanasyadaurmanasyayorastaṃgamādupekṣāsmṛtipariśuddhamupasaṃpādayati caturthaṃ dhyānaṃśraddhādisarvakuśaladharmāṇām atrāpi bhāvanā api ca paśyan sukhaduḥkhadopamaduḥkhāsukho bhavati supratiṣṭhitaḥ ityeṣa mārgovatarati caturthadhyānaṃ atra bhavanticatvāryaṃgāni upekṣā smṛtiḥ saṃprajñānaṃ samādhiśceti   sarvadhyānāṃgāni bhavanti kuśalāni asamāpattidhyānabhūmiḥ savitarkā bhavati savicārā madhyamadhyānabhūmiravitarkā bhavati savicārā ete dve dhyānabhūmī upekṣendriyasaṃprayukte asamāpattidhyānabhūmirdvividhā saṃprasādanānāsravānāsvādā ceti catvāri dhyānāni trividhāni sāsvādāni saṃprasādanāni anāsravāṇi ca iti dhyānadharmāḥ    rūpasaṃjñānāṃ samatikramāt paśyatyanantamavakāśamityākāśānantyāyatanasamāpattimavatarati ākāśānantyāyatanasupratiṣṭhitaḥ sākṣātkurvannimaṃ  mārgamupasaṃpādayati ākāśānantyātanasamādhiṃ   anantaṃ vijñānamiti bhāvayan vijñānānantyāyatanamavatīrya paśyannākāśānantyāyatanadoṣaṃ vijñānānantyāyatanasupratiṣṭhitaḥ sākṣātkurvannimaṃ  mārgamupasaṃpādayati vijñānānantyāyatanasamādhiṃ   vijñānanantyāyatanagatirduḥkheti bhāvayati ākiṃcanyāyatanagatimavataratyākiṃcanyāyatanasamāpattiṃ paśyan vijñānānantyāyatanadoṣamākiṃcanyāyatanasupratiṣṭhitaḥ  sākṣātkurvannimaṃ mārgamupasaṃpādayatyākiṃcanyāyatanasamādhiṃ   saṃjñāyatanaṃ roga iti asaṃjñāyatanaṃ moha ityevaṃ bhāvayan naivasaṃjñānāsaṃjñāyatanasamāpattimavatīrya paśyannākiṃcanyāyatanadoṣaṃ naivasaṃjñānāsaṃjñāyatanasupratiṣṭhitaḥ  sākṣātkurvannimaṃ mārgamupasaṃpādayati naivasaṃjñānāsaṃjñāyatanasamādhimiti naiva saṃjñānāsaṃjñāyatana dhyānaṃ    nirvāṇagāminī pratipad dvividhā prathamā kāyāśucyanupaśyanā dvitīyā ānapānasmṛtiḥ kāyasmṛtyupasthāne prathamadvitīyavimokṣau caturṣu abhibhvāyataneṣu aśucidharmāḥ  samāhitaḥ saṃkhyātyānāpānaṃ ekaṃ dve yāvat daśa kṣaṇān ānāpānapraveśanirgamamavaṣṭabhya yathā dvārapālakaḥ paśyati sarvadharmā udayavyayā iti dvayo lakṣaṇayoḥ svalakṣaṇaṃ ṣaḍbhedabhinnaṃ  paśyati kāyaḥ anityaḥ duḥkhaḥ śūnyaḥ anātmakaḥ  iti paśyannevaṃ sarvadharmān lokasaṃtrastaḥ paryāyeṇa prahāya malaṃ bhāvayan kuśaladharmān  nirvāṇābhimukho bhavati    asamāpattidhyānabhūmiḥ madhyamadhyānabhūmiḥ caturdhyānabhūmayaḥ tisra ārūpyadhyānabhūmayaśceti dvividhāḥ sāsravā anāsravāśca bhavāgraḥ sarvopi sāsravaḥ   daśasaṃjñāḥ anityasaṃjñāduḥkha duḥkhānātmaka āhārānupaśyanā sarvalokesukha aśuci maraṇa prahāṇa virāga nirodhasaṃjñā bhāvayati sarvasaṃskārā anityā ityanityasaṃjñā bhāvayati jātyādiduḥkhaparipūrṇoyaṃ loka iti duḥkhasaṃjñā bhāvayatyadhyātmaṃ bahirdhā sarvaṃanityaṃ duḥkhaṃ śūnyamanātmakamiti duḥkhānātmasaṃjñā bhāvayati mahatā kṛchreṇopalabdha āhārobhyavahriyamāṇośucirbhavatītyāhārānupaśyanāsaṃjñā bhāvayati jātijarārogamaraṇādibhayaiḥ vividhakleśaiḥ paripūrṇoyaṃ lokaḥ sarva ityasukhasaṃjñā svakāyābhyantare bhūtatonupaśyanocyateśucisaṃjñā bhāvayati sarvā jātirniyatamaraṇeti maraṇasaṃjñā bhāvayatyanityevirāgitāmiti virāgasaṃjñā bhāvayati paṃcopādānaskaṃdhānāmapunarbhave nirodhe sthāpane saṃparityāge nirvāṇamiti nirodhasaṃjñā etā daśa saṃjñā nityaṃ bhāvayatā bhavati duḥkhanirodhaprāptiḥ ityabhidharmāmṛtaśāstra dhyānanirdeśo nāma dvādaśo binduḥ trayodaśo binduḥsaṃkīrṇasamādhayaḥ  samādhiḥ apramāṇāni abhijñāḥ kṛtsnāyatanāni abhibhvāyatanāni vimokṣāścetidhyānāni   samādhistrividhaḥ śūnyatāsamādhiḥ apraṇihitasamādhiḥ animittasamādhiḥ cittasyānāsravālaṃbanapratisaṃyuktatvāducyate samādhiḥ samāhitaḥ paśyati paṃcopādānaskaṃdhāḥ śūnyāḥ anātmānaḥ anātmīyā iti ityucyate śūnyatāsamādhiḥ samādhimimamavatīrṇo na praṇidadhāti rāgadveṣamohān punarutpattimata ityapraṇihitasamādhiḥ yaḥsamādhirvītadaśanimittadharmālaṃbanaḥ sonimitta samādhiḥ daśa nimittāni katamāni rūpādayaḥ paṃca viṣayāḥ puruṣaḥ strī jātirjarānityatā ityanimittasamādhiḥ śūnyatāsamādhirdvayākāraḥ śūnyākāraḥ anātmākāraḥ apraṇihitasamādhirdaśākāraḥ anityaduḥkhākāraḥ samudayamārgākāraśca animittasamādhirnirodhacaturākāraḥ   apramāṇāni catvāri maitrī karuṇā muditā upekṣā svādhigatasyābhīṣṭavastunaḥ sarvasattvebhyo dānāya cittopasthāpanaṃ tadidaṃ cittaṃ trividhaṃ bhavati ādyaṃ svajanebhyo madhyamaṃ parebhyaścaramaṃ śatrutaskārādibhyaḥ yaddānāyacittaṃ samāhito bhāvayati sarve tridhātusattvāḥ vayaṃ śātrvādyāśca na bhinnā iti  vijahātyāntarikadveṣamiti maitrī nāmāpramāṇaṃ vedanāsaṃjñāsaṃskāravijñānasaṃprayuktaṃ samyagvācaḥ samyakkarmāntasyotthāpakamapi na sarvasaṃskārasaṃprayuktamiti  maitryapramāṇaṃ  samāhito bhāvayati tridhātusattvā vividhakāyacittaduḥkhabhāja iti tānuddhartukāma evaṃ bhāvayan teṣāṃ vāhyakleśān vyapanetuṃ pratibalo bhavatīti karuṇā nāmāpramāṇaṃ vedanāsaṃjñāsaṃskāravijñānasaṃprayuktaṃ samyagvācaḥ samyakkarmāntasyotthāpakamapi  na sarva saṃskārasaṃprayuktamiti karuṇāpramāṇaṃ  samāhito bhāvayati ahomuditāstridhātusatvāḥ  iti prāptasukhasaumanasyo duḥkhadaurmanasyāpanayanapratibalo bhavatīti muditā nāmāpramāṇaṃ vedanāsaṃjñāsaṃskāravijñānasaṃprayuktaṃsamyagvācaḥ  samyakkarmāntasyotthāpakamapi na sarvasaṃskārasaṃprayuktamiti muditāpramāṇaṃ   samāhito bhāvayati tridhātusattvāḥ sukhaduḥkhamodaudāsīnyabhāja iti rāgadveṣāpanayanāya pratibalo bhavatītyupekṣānāmāpramāṇaṃ vedanasaṃjñāsaṃskāravijñānasaṃprayuktaṃ  samyagvācaḥ samyakkarmāntasyotthāpakamapi na sarvasaṃskārasaṃprayuktaṃ    ṣaḍabhijñāḥ ṛddhipādaḥ divyacakṣuḥ divyaśrotraṃ pūrvanivāsavijñānaṃ paracittajñānaṃ āsravakṣayajñānaṃ ca vihāya ṣaṣṭhīmabhijñāmitarāḥ pṛthagjanā api prāpnuvanti ṛddhipādābhijñā katamā eṣā trividhā prathamā utpatanakarma dvitīyā nirmāṇaṃ tṛtīyā āryapudgalābhijñā tatrabhavati trividhamutpatanakarma prathamaṃ svakāyena gamanaṃ tathāhi pakṣiṇāmutpatanaṃ dvitīyaṃ bhūmeretasyā akasmādantarhitasya deśāntaragamanaṃ tṛtīyaṃ cetobalavaśitā yathā bāhusamiñjitaprasāraṇaṃ eṣā sarvabuddhābhijñā nānyatīrthikānāṃ nityaṃ paśyati kāyaṃ śūnyaṃ śikṣate laghūtthānamityetena mārgeṇa utpatanarūpāṃṛddhi pādābhijñāmupaiti pratibalo bhavituṃ mahān pratibalo bhavituṃ kṣudraḥ pratibalaḥ prabhūtaṃ kartumalpaṃ pratibalolpaṃ kartuṃ prabhūtaṃ pratibalaḥ parivartayituṃ vividhavastūni iti nirmāṇarddhyabhijñā pṛthagjanānāṃ nirmāṇaṃ bhavati saptadināni yāvat anatikramya saptadināni niruddhyati buddhānāṃ buddhātmajānāṃ vaśe vartate nirmāṇaṃ nirmāṇakālaśca paśyan lokaṃ śucimaśucimivāśuciṃ śucimiva vihāya śucyaśucyanusmṛtimupekṣāsmṛticitto bhavatītyāryapudgalābhijñā etāstrividhā abhijñāścaturṇāmṛddhipādānāṃ balena jāyante aparesarvarūpālaṃbanāḥ krameṇa prāpnuvanti laghūtthānaṃ buddhāstu yugapatprātnuvanti divyacakṣurabhijñā svacakṣurniṣṭhā bhavati rūpadhātucaturmahābhūtapariśuddhijo bhavati divyacakṣurlābhaḥ svabhūmyāmadhobhūmyāṃ ca spaṣṭaṃ paśyati yadbhavatidūre yacca bhavatiantike paśyati sarvaṃ sūkṣmarūpaṃ sūryācandramasau tārā agniṃ maṇimityeṣa mārgo yenadivyacakṣurabhijñālābhaḥ divyaśrotrābhijñā svaśrotraniṣṭhā rūpadhātucaturmahābhūtapariśuddhijo bhavati divyaśrotralābhaḥ śrṛṇoti vijānāti buddhyati ca vividhān divyān mānuṣān nārakān pretatiryagjān śabdānityeṣa mārgo yenadivyaśrotrābhijñālābhaḥ pūrvanivāsavijñānābhijñā smarati pūrvalokavṛttaṃ yasmādagato yasmiṃśca deśe samutpannaḥ  ityeṣa mārgo yenapūrvanivāsābhijñāmupaiti paracittajñānābhijñā  nityamanusmarati pareṣāṃ kliṣṭacittaṃ pareṣāṃ paryavadātacittaṃ sarvaṃ jānāti svacittotpādanirodhaṃ pratibalo bhavati vivicya parijñātumityeṣa  mārgo yena paracittābhijñāmupaiti traidhātukāsravāṇāṃ sarvasyā ātmadṛṣṭaḥnirodhenaivaṃ jānāti paṃcopādanaskandhāḥ anityāḥ ityevamādi ityanusmarata etena mārgeṇa āsravakṣayābhijñālābhaḥ   pūrvanivāsābhijñā divyacakṣuḥ āsravakṣayaśceti tisro vidyāḥ pūrvanivāsābhijñā saṃsārakramahetupratyayān vettītyucyate vidyā divyaśrotrābhijñā yathākṛtakarmaphalaprāpte hetupratyayān vettītyucyate vidyā āsravakṣayābhijñākāmadhāturūpārūpadhātvāśrayakṣayaṃ ātmadṛṣṭikṣayaṃ sarvāsravakṣayaṃ vettītiucyate vidyā   daśa kṛtsnāyatanāni manasi karoti kṛtsnāṃ pṛthivīṃ nānyat manasi karoti iti pṛthivīkṛtsnāyatanaṃ yāvad vijñānakṛtsnāyatanamapyemeva   aṣṭau vimokṣāḥ adhyātmaṃ rūpasaṃjñī bahirdhā paśyati rūpāṇi adhyātmamarūpasaṃjñī bahirdhā paśyati rūpāṇi śubhaṃ vimokṣaṃ sākṣātkaroti catvāryarūpadhyānāni nirodhasamāpattiśca ityaṣṭau vimokṣāḥ ālaṃbanaṃpaśyan parivartayati cittaṃ prāpnoti vimuktimiti vimokṣaḥ paśyatyadhyātmarūpamaśucipaśyati ca bahirdhārūpaṃ na tathāiti prathamo vimokṣaḥ na paśyatyadhyātmarūpaṃpaśyati bahirdhārūpamaśuci  iti dvitīyo vimokṣaḥ vibhajya paśyatyadhyātmaṃbahirdhā ca rūpaṃ sarvaṃ śucirūpamiti tṛtīyo vimokṣaḥ catvāryarūpadhyānāni catvāro vimokṣāḥ nirodhaḥ aṣṭamovimokṣaḥ   adhyātmaṃ rūpasaṃjñī bahirdhā paśyati rūpāṇi parittāni suvarṇāni durvarṇāni ityālaṃbanamabhibhūya jānāti paśyatīti prathamamabhibhvāyatanaṃ adhyātmaṃ rūpasaṃjñī bahirdhā paśyati rūpāṇi apramāṇāni suvarṇāni durvarṇāni ityālaṃbanamabhibhūmaya jānāti paśyatīti dvitīyamabhibhvāyatanaṃ adhyātmamarūpasaṃjñī bahirdhā paśyati rūpāṇi parittāni suvarṇāni durvarṇāni ityālaṃbanamabhibhūmaya jānāti paśyatīti tṛtīyamabhibhvāyatanaṃ adhyātmamarūpasaṃjñī bahirdhāpaśyati rūpāṇi apramāṇāni suvarṇāni durvarṇāni ityālaṃbanamabhibhūya jānāti paśyatīti caturthamamabhibhvāyatanaṃ adhyātmamarūpasaṃjñī bahirdhā paśyati rūpāṇi nīlāni ityālaṃbanamabhibhūya jānāti paśyatīti paṃcamamabhibhvāyatanaṃ pītalohitāvadātānyapyevaṃ   apramāṇāyatanānyaṣṭau adhyātmamanabhibhūtarūpasaṃjñī bahirdhā śuddhāni parittāni rūpāṇi paśyatīti prathamamapramāṇāyatanaṃ dvitīyaṃ adhyātmamabhibhūtarūpasaṃjñī bahirdhā śuddhāni parittāni rūpāṇi paśyatīti tṛtīyamapramāṇāyatanaṃ caturtham evamanyāni nīlapītalohitāvadātāni draṣṭavyāni catvāri abhibhavatyālaṃbanaṃ pariśuddhamityucyatebhibhvāyatanaṃ samyagrūpākāravaiśiṣṭyanirmalatvādvimocayatītyabhibhvāyatanasya nāmāntaraṃ trayo vimokṣāḥ catvāryabhibhvāyatanāni aṣṭau kṛtsnāyatanāni śubhavimokṣasaṃgṛhītāni   daśa jñānānyuktapūrvāṇi maitrī karuṇā muditā ceti tisraḥ paṃcābhijñāśca mauleṣu caturṣu dhyāneṣu vidyante ṣaḍbhūmiṣu dharmajñānaṃ vidyate asamāpattidhyāneṣu madhyamadhyāneṣu maulacaturdhyāneṣu muditā prathamā dvitīyā ca vimuktiḥ ādyāni catvāryabhibhvāyatanāni prathamadhyāne dvitīyadhyāne ca vidyante aparāṇyabhibhvāyatanāni śubhavimokṣaśca aṣṭau kṛtsnāyatanāni ca caturthadhyāne vidyante aparau vimokṣau dve kṛtsnāyatane ca svanāmasaṃgṛhītāni nirodhavimokṣo bhavāgrasaṃgṛhītaḥ trayaḥ samādhayaḥ saptajñānāni anāsravābhijñā ca navabhūmisaṃgṛhītāni sthāpayitvā bhavāgrenvayajñānaṃ   daśabhūmiṣvarūpadhātostrayo vimokṣāḥ sāsravā vā bhavanti anāsravā vā anyadhātukāḥtrayo vimokṣāḥ aṣṭāvabhibhvāyatanāni daśa kṛtsnāyatanāni sāsravāṇi bhavāgre sarvaṃ sāsravaṃ mandaṃ na tīkṣṇamiti sa bhavāgraḥsāsravaḥ nirodhasamāpattau na prajñeti sā sāsravā paṃcābhijñāsu bāhulyenāvyākṛtacittaṃ caturapramāṇāni sattvālaṃbanatayā sāsravāṇi   kāmarāgasyāparikṣaye traidhātukasaṃyojanāni bhavanti parīkṣīṇe kāmarāge bhavanti rūpārūpyadhātusaṃyojanāni rūpadhāturāgakṣaye bhavantyārūpyadhātusaṃyojanāni arūpadhāturāgakṣaye na bhavanti traidhātukāni saṃyojanāni kāmadhāturāgakṣaye pariśuddhasyānāsravasya prathamadhyānasya siddhiḥ evaṃ sarvāsu bhūmiṣu āryapudgalasyānāsravatvasiddhiḥ āryapudgala ūrdhvādhobhūmiko bhavanyanāsravaḥ paṃcābhijñācaturapramāṇavato na bhavantyadhobhūmisaṃyojanamalāni laukikamārgamāśrittya asamāpattidhyānabhūmiko jahātyadhobhūmirāgaṃ evaṃ sarvabhūmikaḥ anāsravamārgamāśritya mauladhyānabhūmikaḥ svabhūmikamūrdhvabhūmikaṃ cāpi jahāti rāgaṃ evaṃ sarvabhūmikaḥ tena pṛthagjano bhavāgre na rāgaprahāṇapratibalo bhavati ūṣmadharmā mūrdhadharmā kṣāntidharmā laukikāgradharmā hiprahīṇarāgapudgalaḥ   sāsravadhyānabhāvanāyā dvāvadhvānau pratyutpannonāgataśca satyadarśanamārge duḥkhasamudayanirodhānvayajñāne pratyutpannādhvabhāvanayānāsravaṃ jñānaṃ anāgataṃ dvividhaṃ sāsravamanāsravaṃ jñānaṃ avaśiṣṭacittāntare pratyutpannamanāsravaṃ anāgatamanāsravaṃ  buddhātmajo jahāti cetkāmarāgaṃ āśrayati cāsamāpattidhyānabhūmiṃ pratyutpannādhvani bhāvayati sāsravamārgaṃ anāgate bhāvayati sāsravānāsravamārge  navamavimokṣamārge pratyutpanne bhāvayati sāsravamārgaṃ anāgate bhāvayati sāsravānāsravaṃ   prathamadhyānikaḥ bhāvitānāsravāsamāpattidhyānikaḥ āsrayati ced asamāpattidhyānaṃ pratyutpanne bhāvayatyanāsravamārgaṃ anāgate bhāvayati sāsravānāsravamārgaṃ  navamavimokṣamārge pratyutpannādhvani bhāvayatyanāsravamārgaṃ anāgate bhāvayati sāsravānānāsravamārgaṃ  prathamadhyāniko buddhātmajo jahāti cetprathamadhyānarāgaṃ āśrayati asamāpatti anāgamya dvitīyadhyānabhūmiṃ pratyutpannādhvani bhāvayati sāsravamārgaṃ anāgate bhāvayati sāsravānāsravamārgaṃ navamavimokṣamārge pratyutpannādhvani  bhāvayati sāsravamārgaṃ anāgate bhāvayati anāsravaṃ    tribhūmikaprathamadhyāniko bhāvayaṃśca śuddhaṃ śubhaṃanāsravaṃ dvitīyadhyānaṃ jahāti cet prathamadhyānarāgaṃ tarhiāśrityānāsravamārgaṃ dvitīyadhyānamupasaṃpādayati svabhūmau bhāvayatyanāsravaṃ anyabhūmau bhāvayati sāsravānāsravamārgaṃ navamavimokṣamārge pratyutpannādhvani bhāvayatyanāsravamārgaṃ anāgate bhāvayatyanāsravaṃ tribhūmikaprathamadhyāne śuddhe śubhenāsrave dvitīyadhyāne ca yāvat ākiṃcanyāyatane rāgaprahāṇamapyevameva    bhavāgre rāgaprahāṇakāle bhāvayati sarvānāsravadhyānāni navamavimokṣamārge pratyupannādhvani bhāvayatyanāsravamārgaṃ anāgate bhāvayatyanāsravaṃ  bhāvayati ca tridhātupratisaṃyuktakuśalamūlāni trayoviṃśatividhān samādhīn sāsvādānaṣṭau śuddhānaṣṭau anāsravān sapta ceti    sarvānāsravasaptabhūmayonāsravasvabhāvahetukāḥ svabhūmiranāsravā anāsravā svabhūmistrividhahetukā saṃprayuktakahetukā sahabhūhetukā svabhāvahetukā prathamaḥ sāsvādasamādhiḥ prathamasāsvādasamādhihetukaḥ nānyahetukaḥ prathamonāsravasamādhiḥ krameṇa janayati ṣaḍvidhān samādhīn tadyathā dvividhaṃ prathamaṃ dhyānaṃ śuddhaṃ śubhaṃ anāsravaṃ ca evaṃ dvitīyadhyānaṃ tṛtīyadhyānaṃ ca   anāsravaṃ dvitīyadhyānaṃ krameṇa janayatyaṣṭau bhūmīḥ svabhūmi rdvidhā ūrdhvabhūmi ścaturdhā adho bhūmi rdvidhā ceti anāsravaṃ tṛtīyadhyānaṃ caturthadhyānaṃ ākāśānantyāyatanasamādhiśca krameṇa janayanti daśa bhūmīḥ ūrdhvabhūmayaścatasraḥ adhobhūmayaścatasraḥ svabhūmī dve anāsravaṃ vijñānānantyāyatanaṃ krameṇa janayati nava bhūmīḥ ūrdhvabhūmayastisraḥ adhobhūmayaścatasraḥ svabhūmī dve anāsravaḥ ākiṃcanyāyatanasamādhiḥ krameṇa janayati saptabhūmīḥ ūrdhvabhūmirekā adhobhūmayaścatasraḥ svabhūmī dve śuddha śubhadhyānānyapi tathā   āsvādaḥ krameṇa jāyate dvividhaḥ svabhūmikaḥ āsvādaḥ athopi śuddhaḥ śubhaḥ evaṃ sarvabhūmayaḥ sarvasamāpattayaśca śuddhāḥśubhāḥanāsravāḥ sarvālaṃbanāḥ sarvadharmālaṃbanāḥ āsvādaḥ svabhūmikaḥ svabhūmikāsvādālaṃbanaḥ athopi śuddhālaṃbanaḥ āsvādo na bhavitavyonāsravālaṃbanaḥ śuddhaḥ śubhaḥ anāsravaḥ ārūpyasamādhiḥ na sāsravabhūmyālaṃbanaḥ sāsvādaḥ ārūpyasamādhiḥ svabhūmyāsvādālaṃbanaḥ śuddha śubhālaṃbanaśca nānāsravālaṃbanaḥ   catvāryapramāṇāni aṣṭau abhibhvāyatanāni trayo vimokṣāḥ aṣṭau kṛtsnāyatanāni cetidharmāḥ sarve kāmadhātvālaṃbanāḥ paṃcābhijñāḥ kāmarūpadhātvālaṃbanāḥ   sarvādhivāsanādhyāneṣu anāsravadhyānamadhivāsayati sāsravadhyānaṃ caturthadhyānikaḥ pudgalaḥ prathamamadhivāsayati caturthadhyānaṃ tatodhivāsayatyadharāṇi trīṇi dhyānāni prāpnoti paṃcaśuddhādhivāsaphalaṃ akṣobhyadharmārhan prāpnoti sarvadhyānasamādhīn  sa pratibalo labdhumagradhyānaṃ pratibalo dhartumāyuḥ pratibalo hātumāyuḥ praṇidhijñānaḥ cittena yathākāmamakhilaṃ jānātyatītāgatapratyutpannasarvadharmān  bhūyo jānātyanāgatadharmān    catasraḥ pratisaṃvidaḥ dharmapratisaṃvit niruktipratisaṃvit pratibhānapratisaṃvit arthapratisaṃvit paracitte nodbhāvayati dveṣamityakopyaṃ caturdhyāneṣu saṃgṛhītaṃ kāmadhātunāpi ca saṃgṛhyate dharmapratisaṃvit niruktipratisaṃvicca kāmadhātusaṃgṛhīte brahmalokeṣvapi saṃgṛhyete anye dve pratisaṃvidau navabhūmisaṃgṛhīte   kāmadhātau caturṣu rūpadhātudhyāneṣu caturṣvārūpyeṣu śuddhasya śubhasya dhyānasya dvivāraṃ lābhaḥ rāgaprahāṇakāle lābhaḥjanmakāle lābhaḥ sāsvādadhyānasya dvivāraṃ lābhaḥ vyutthānakāle lābhaḥ janmakāle lābhaḥ anāsravaṃ dhyānaṃ dviḥkṛtvo labhyate vyutthānakāle labhyate rāgaprahāṇakālelabhyate navabhūmisaṃgṛhītamanāsravaṃ saṃyojanaprahāṇāya samarthaṃ   nirmāṇacittāni caturdaśa rūpadhātau daśa cittāni kāmadhātau catvāri cittāni prathamadhyāne dve nirmāṇacitte prathamadhyānikamekaṃ kāmadhātukaṃ caikaṃ dvitīyadhyāne trīṇi nirmāṇacittāni dvitīyadhyānikamekaṃ prathamadhyānikamekaṃ kāmadhātukamekaṃ tṛtīyadhyāne catvāri nirmāṇacittāni tṛtīyadhyānikamekaṃ dvitīyadhyānikamekaṃ prathamadhyānikamekaṃ kāmadhātukamekaṃ caturthadhyāne paṃca nirmāṇacittāni caturthadhyānikamekaṃ tṛtīyadhyānikamekaṃ dvitīyadhyānikamekaṃ prathamadhyānikamekaṃ kāmadhātukamekaṃ   katamaddhayānaṃ paripūritaṃ siddhaṃbhavati yadāphalabhūtamadhobhūmikaṃ nirmāṇacittaṃ niṣpādayati tridhyānabhūmikāṃ sthitiṃ brahmalokavijñānaṃ cāsyapurato vartate samartho bhavatidraṣṭuṃ śrotuṃ tadā paripūritaṃ bhavati dhyānaṃ atha yadānirodhastadāparipūritaṃ asiddhaṃbhavati ityabhidharmāmṛtaśāstre saṃkīrṇasamādhinirdeśo nāma trayodaśo binduḥ caturdaśo binduḥbodhipākṣikadharmāḥ  smṛtyupasthānāni samyakprahāṇāni ṛddhipādā indriyāṇi balāni bodhyaṃgāni aṣṭāṃgika āryamārgaśceti sapta dharmā nirvāṇopagāḥ tatra sapta bodhyaṃgānyanāsravāṇi ṣaḍ vibhājyāḥ tesāsravā vā anāsravā vā apara āha sapta bodhyaṃgāni aṣṭāṃgikaḥ āryamārgaśceti sākalyena anāsravāṇi anye śiṣṭāḥ dvidhāvibhājyāḥ   catvāri smṛtyupasthānāni caturvidhāni apisarvabhūmidhyāneṣu saṃgṛhītāni bhavanti nityaṃ smṛtirakṣiṇī prajñocyate smṛtyupasthānaṃ tridhā kāyasmṛtau bhāvitā prajñocyate kāyasmṛtyupasthānaṃ evaṃ vedanācittadharmasmṛtyupasthānāni iti catvāri smṛtyupasthānāni   kimupādāya nocyante trīṇi smṛtyupasthānāni paṃca vā smṛtyupasthānāni yasmāccaturo viparyāsān bhindanti tasmāccatvāryevocyante smṛtyupasthānāni na nyūnādhikāni   kāyasmṛtyupasthānaṃ katamat yasmāt śucisaṃjñāviparyāsaṃ vyantīkaroti tasmāt kāyasatyalakṣaṇaṃ pratyavekṣate yadidaṃṣaṭtriṃśadaśucayaḥ tathāhi mṛte kṛmijanma pūtigandhaḥ asthikānāṃ sthitirityādi evaṃ paśyan kāyaṃ śucisaṃjñāviparyāsaṃ kṣapayati   vedanāsmṛtyupasthānaṃ katamat paśyati sarvāsāṃ vedanānāṃ utpādaṃ sthitiṃ nirodhaṃ duḥkhatāṃ sukhāyāṃ vedanāyāṃ rāgasaṃyojanaṃ duḥkhāyāṃ vedanāyāṃ dveṣa pratighasaṃyojanaṃ aduḥkhāsukhāyāṃ vedanāyāmavidyāsaṃyojanaṃ paśyati sarvamidaṃanityaṃ duḥkhaṃ śūnyaṃ anātmakaṃ iti vedanāsmṛtyupasthānaṃ   cittasmṛtyupasthānaṃ katamat paśyati kliṣṭaṃ cittaṃ akliṣṭaṃ cittaṃ samāhitaṃ cittaṃ asamāhitaṃ cittaṃ paśyatyanityādikaṃ iti cittasmṛtyupasthānaṃ   dharmasmṛtyupasthānaṃ katamat paśyatyadhyātmadharmān paśyati bahirdhādharmān paśyatyadhyātmabahirdhādharmān paśyati yotīto dharmo yaścāgataḥ paśyati saṃyojanāni kati hīnāni katyahīnāni paśyati duḥkhaṃ yadanityaṃ paśyati samudayahetūn paśyati nirodhaṃ iti dharmasmṛtyupasthānaṃ   catvāri samyakprahāṇāni katamāni utpannānāmakuśalānāṃ dharmāṇāṃ prahāṇāya cchandaṃ janayati vyāyāmacchaṃdo vīryamārabhate cittaṃ pragṛhṇāti kuśaladharmasthitaye anutpannānāmakuśalānāṃ dharmāṇāṃ anutpādāya vīryamārabhate citaṃ pragṛhṇāti kuśaladharmasthitaye anutpannānāṃ kuśalānāṃ dharmāṇāmutpādāya cchandaṃ janayati vīryamārabhate kuśaladharmasthitaye utpannānāṃ kuśaladharmāṇāṃ smṛtaye sthitaye asaṃpramoṣāya bhūyobhāvāya vaipulyāya cchandaṃ janayativīryamārabhate kuśaladharmasthitaye   catvāraḥ ṛddhipādāḥ katame chaṃdasamādhiḥ vīryasamādhiḥ cittasamādhiḥ mīmāṃsāsamādhiḥ etebhyaḥ sarvapuṇyaguṇaprāptirityucyante ṛddhipādāḥ chandasamādhiprahāṇasaṃskārasamanvāgataḥ prathama ṛddhipādaḥ icchākaraṇāducyate cchandaḥ cittaṃ na vikṣiptaṃ bhavatītyucyate samādhiḥ chandaḥ vīryaṃ smṛtiḥ prajñā prītiḥ prasrabdhiḥ  ityete sarvasaṃskārāḥ chandasamādhisahagatāḥ evaṃ vīryacittamīmāṃsācchaṃdādhimātracchandataḥ samādhilābha ityucyate cchandasamādhiḥ evaṃ vīryacittamīmāṃsā samādhayaḥ iti catvāraḥ ṛddhipādāḥ   śraddhā vīryaṃ smṛtiḥ samādhiḥ prajñā cetyucyante paṃcendriyāṇi caturṣu triṣu ratneṣu śīle ca akṣobhyaśraddheṣu yā śraddhā socyate śraddhendriyaṃ caturṣu samyakprahāṇeṣu vīryamucyate vīryendriyaṃ caturṣu smṛtyupasthāneṣu smṛtyasaṃpramoṣa ucyate smṛtīndriyaṃ caturṣu dhyāneṣu samādhirucyate samādhīndriyaṃ catuḥsatyeṣu prajñocyate prajñendriyaṃ indriyaṃ indateḥdakṣatvāt kṣipratvāt agriyatvāt itīndriyārthaḥ   śraddhādīni paṃca balāni pāpakākuśaladharmairaparikṣeyamiti balaṃ parittāni bhavantīndriyāṇi mahānti bhavanti balāni   smṛtiḥ dharmavicayaḥ vīryaṃ prītiḥ prasrabdhiḥ samādhiḥ upekṣā ceti sapta bodhyaṃgāni smṛtiḥ katamā smarati saṃskṛti dharmāḥ sotpādanirodhā vividhadoṣāḥ nirvāṇaṃ praṇītataraṃ ityucyate smṛtiḥ saṃbodhyaṃgaṃ tatra vivicya vibhajya bhāvayatīti dharmavijayaḥ saṃbodhyaṃgaṃ tatra bhāvayan vīryamārabhate iti vīryaṃ saṃbodhyaṃgaṃ tatra prāptaṃ kuśaladharmarasaṃ sākṣātkurvan tṛpyatīti prītiḥ saṃbodhyaṃgaṃ tatra bhāvayataḥ kāyacittayoḥ laghutā mṛdutā viśramaḥ samādhyanuvṛttirityucyate prasrabdhiḥ saṃbodhyaṃgaṃ tatra ālaṃbanasthitikaṃ cittaṃna bhavati vikṣiptamiti samādhiḥ saṃbodhyaṃgaṃ tatrāhitaṃ cittaṃ viramati na smarati na ca cchandaṃ janayati  ityupekṣāsaṃbodhyaṃgaṃ vividhaprajñābhiḥ saṃbodhyaṃgarūpābhiḥdhyānasamāpattibalaprāptiḥ sarvakleśahāniḥ iti saptānāṃ saṃbodhyaṃgānāṃ phalaṃ   samyagdṛṣṭiḥ samyaksaṃkalpaḥ samyagvāk samyakkarma samyagājīvaḥ samyagvyāyāmaḥ samyaksmṛtiḥ samyaksamādhiḥ ityaṣṭāṃgikaḥ āryamārgaḥ catuḥsatyeṣu satyato dhīrucyate samyagdarśanaṃ tatra kuśalena adveṣeṇa akleśena cetitriprakāreṇa vipaśyanocyate samyaksaṃkalpaḥ caturvidhamithyāvākprahāṇamucyate samyagvāk trividhamithyākarmaprahāṇamucyate samyakkarma akuśalamithyājīvaprahāṇamucyate samyagājīvaḥ tatra bhāvayan vīryamārabhate iti samyagvyāyāmaḥ tatra bhāvayataḥ smṛtyasaṃpramoṣa ucyate samyaksmṛtiḥ tatra samāhitā sthitirucyate samyaksamādhiḥ ityaṣṭāṃgiko nirvāṇagāmī mārgaḥ   śraddhā vīryaṃ smṛtiḥ samādhiḥ prajñā prītiḥ prasrabdhiḥ upekṣā saṃkalpaḥ śīlaṃ iti daśadharmāṇām evasaptatriṃśadvibhāgāḥ tadyathā śraddhā dharma ucyate śraddhendriyaṃ śraddhā balaṃ vīryamucyate vīryendriyaṃ vīryabalaṃ catuḥsamyakprahāṇāni vīryasaṃbodhyaṃgaṃ mārgāgaṃsamyagvyāyāmaḥ smṛtirucyatesmṛtīndriyaṃ smṛtibalaṃ smṛtisaṃbodhyaṃgaṃ mārgāgaṃsamyaksmṛtiḥ prītiḥ prītisaṃbodhyaṃgaṃ prajñā prajñendriyaṃ prajñābalaṃ catuḥsmṛtyupasthānāni dharmavicayasaṃbodhyaṃgaṃ samyagdṛṣṭiḥ prasrabdhiḥ prasrabdhibodhyaṃgaṃ samādhiḥ samādhīndriyaṃ samādhibalaṃ catvāraḥ ṛddhipādāḥ samādhisaṃbodhyaṃgaṃ mārgāgaṃsamyaksamādhiḥ upekṣā upekṣāsaṃbodhyaṃgaṃ saṃkalpaḥ mārgāgaṃsamyaksaṃkalpaḥ śīlaṃ samyagvāk samyakkarma samyagājīvaḥ samyaghetupratyayaiścaturvidhaprajñopasthitirucyate smṛtyupasthānaṃ samyagvīryamucyate samyakprahāṇaṃ ālaṃbane samāhitā sthitiravikṣepa ucyate catvāraḥ ṛddhipādā iti mṛdvindriyapudgalasya citta jātāni śraddhādīniucyate paṃcendriyāṇi adhimātrendriyapudgalasya citte jātāni śraddhādīniucyaṃte paṃca balāni satyadarśanamārge samyagdṛṣṭyādiḥucyate aṣṭāṃgikaḥ āryamārgaḥ bhāvanāmārge smṛtyādīniucyaṃte sapta bodhyaṃgāni daśabhireteḥ pūrvokteḥ dharmaiḥ saptatriṃśad bodhipākṣikāṇāṃ saṃgrahaḥ   asamāpattidhyānabhūmau ṣaṭtriṃśad varjayitvā prītisaṃbodhyaṃgaṃ dvitīyadhyānabhmāvapi ṣaṭtriṃśad varjayitvā samyaksaṃkalpaṃ tṛtīyadhyānacaturthadhyānamadhyamadhyāneṣu ca paṃcatriṃśad varjayitvā prītisaṃbodhyaṃgaṃ samyaksaṃkalpaṃ prathamadhyāne saptatriṃśat triṣu śūnya ārūpyasamāpattiṣu dvātriṃśad varjayitvā prītisaṃbodhyaṃgaṃ samyaksaṃkalpaṃ samyagvācaṃ samyakkarma samyagājīvaṃ bhavāgre dvāviṃśatiraṃgāni varjayitvā sapta bodhyaṃgāni aṣṭau mārgāṃgāni kāmadhātāvapi dvāviṃśatiḥ varjayitvā saptabodhyaṃgāni aṣṭau mārgāṃgāni ityabhidharmāmṛtaśāstre bodhipākṣikadharmanirdeśo nāma caturdaśo vinduḥ paṃcadaśo binduḥcatvāri satyāni  catvāri āryasatyāni duḥkhasatyaṃ samudaya nirodha mārgasatyaṃ duḥkhasatyaṃ katamat ekavidhaṃ kleśalakṣaṇaṃ duḥkhaṃ dvividhaṃ kāyaduḥkhaṃ cittaduḥkhaṃ trividhaṃ duḥkhaduḥkhaṃ vipariṇāmaduḥkhaṃ saṃskārānityatāduḥkhaṃ kāyikamadhyātmaduḥkhaṃ bahirdhāduḥkhaṃ mānasikamadhyātmaduḥkhaṃ bahirdhāduḥkhaṃ paṃcavidhaṃ paṃcopādānaskaṃdhāḥ duḥkhaṃ ṣaḍvidhaṃ tridhātu kāmarūpārūpya duḥkhaṃ triviṣa rāgadveṣamohaduḥkhaṃ saptavidhaṃ saptavijñānasthitiduḥkhaṃ aṣṭavidhaṃ duḥkhaṃ tadyathājātiḥjarā vyādhiḥ maraṇaṃ apriyasaṃyogaḥ priyaviprayogaḥ yatparyeṣamāṇo na labhate tat sarvaṃ vividhaṃ paṃcopādānaskaṃdharūpaṃduḥkhaṃ iti duḥkhasatyaṃ samudaya satyaṃ katamat vividhaduḥkhahetavaḥ paṃcopādānaskaṃdhāḥ iti samudaya satyaṃ nirodhasatyaṃ katamat duḥkhasamudayānāmaśeṣato nirodhe nirodhālaṃbanā prajñocyate nirodhasatyaṃ mārgasatyaṃ katamat āryāṣṭāṃgikamārgabhāvanocyate mārgasatyaṃ   catuḥsatyakramo hānādhigamato jñātavyaḥ svayaṃ bhāvayataḥ satyalakṣaṇaṃ satyataḥ phalaprāptiḥ bhāvayituḥ pudgalasya na vaṃcanetyucyate satyaṃ sthūlāvabodhataḥ kramaḥ audarikaṃ duḥkhasatyaṃ sahajaṃ budhyate iti prathamaṃ duḥkhasatyaṃ duḥkhāvabodhād duḥkhahetoranumānaṃ tataḥ samudeti tatrotpadyata iti samudayasatyaṃ dvitīyaṃ asya duḥkhasatyasya yatrāyatane nirodhastatra prāptirvimokṣabhāvanāyā nirvāṇe iti nirodhasatyaṃ tṛtīyaṃ etasya nirodhasatyasya prāptiḥ katamā bhāvayataḥ āryāṣṭāṃgikamārgaṃ prahīṇe saṃyojane nirodhasatyaprāptiḥ iti mārgasatyaṃ caturthaṃ   paṃcopādānaskaṃdhā nāma phalakāle duḥkhasatyaṃ hetukāle paṃcopādānaskaṃdhā nāma samudayasatyamatho duḥkha satyamapi tathāhi puruṣaḥ putropi nāma pitāpi   samudayasatyaṃ bhūyaḥsaṃyojanaṃ saṃyojanāni katamāni nava saṃyojanāni rāgasaṃyojanaṃ pratigha māna avidyā dṛṣṭi parāmarśa mātsarya īrṣyāsaṃyojanaṃ traidhātuko rāgaḥ rāgasaṃyojanaṃ sattveṣu cittasya prakopo doṣaścaṃḍatā nāma pratighasaṃyojanaṃ saptavidho māno mānasaṃyojanaṃ tridhātupratisaṃyuktaḥ saṃmohovidyāsaṃyojanaṃ trividhā dṛṣṭiḥ satkāyaantagrāhamithyādṛṣṭitrayaṃdṛṣṭisaṃyojanaṃ dve dṛṣṭī dṛṣṭiparāmarśaśīlavrataparāmarśadvayaṃparāmarśasaṃyojanaṃ catuḥsatyeṣvaniścayo vicikitsā saṃyojanaṃ cittasya kṛpaṇatā snehādanutsargo mātsaryaṃsaṃyojanaṃ dveṣeṇa pareṣvasūyā īrṣyāsaṃyojanaṃ   nirodhasatyaṃ dvividhaṃ sāsravaḥ sopādiḥsaṃyojanakṣayo nāmanirodhaḥ prathamavidhaḥ anāsravaḥnirupādiḥpratipadā nirodhagāminyāsaṃyojanakṣayo nāmanirodho dvitīyavidhaḥ   vividhāḥ pariśuddhadharmāḥ tadyathā catasraḥ pratisaṃvidaḥ dharmaḥ niruktiḥ pratibhānaṃ arthaḥ sarveṣu nāmapadeṣu satyalakṣaṇato jñānaṃ dharmapratisaṃvit sarvavacaneṣu śāstreṣu prajñocyate nirukti pratisaṃvit sarvadharmeṣu satyalakṣaṇato jñānaṃ pratibhānapratisaṃvit sarvā prajñā vacanaṃ dhyānaṃ abhijñāḥ jñānaṃ nāma arthapratisaṃvit   srota āpannasya catasrokṣayāḥ śraddhāḥ buddhekṣayā śraddhā dharmekṣayā śraddhā saṃghekṣayā śraddhā pariśuddhaśīlekṣayā śraddhā arhatphalasaṃgṛhīteṣu sarvāśaikṣadharmeṣu vividheṣu buddhādhimātrapuṇyaguṇeṣu anāsravā śraddhocyate buddhakṣayā śraddhā nirvāṇenāsrave ca anāsravasatye ca śaikṣāśaikṣadharmeṣu ca bodhisattvasatyapuṇyaguṇeṣu ca anāsravā śraddhā pariśuddhocyate dharmekṣayā śraddhā anāsravamārgaphalaprāptau śraddhā caturṣu puruṣayugeṣu aṣṭapuruṣapudgaleṣu sarvapuṇyaguṇeṣu buddhaśrāvakasaṃgheṣu aśraddhānyatīrthikeṣu ityucyate saṃghekṣayā śraddhā avijñaptyanāsravaśīlayoranāsravā śraddhocyate śīlekṣayā śraddhā pariśuddhasatyaprajñāsahagatā śraddhā tasmādavijeyetyanāsravaśīlaṃ tasmādeva akṣayā śraddhā iti catasrokṣayāḥ śraddhāḥ   catvāri vastūni bhavanti samādhiṃ bhāvayataḥ samādhiṃ bhāvayato dṛṣṭe dharme sukhavihāralābhaḥ samādhiṃ bhāvayato jñānadarśanalābhaḥ samādhiṃ bhāvayato bhavati prajñāvivekaḥ samādhiṃ bhāvayataḥ āsravāṇāṃ nirodhasya lābhaḥ sarvasya ca kuśalasya prathame dhyāne dṛṣṭasukhavihārasya cyutyutpādajñānābhijñāyāḥ lābhaḥ ityucyate jñānadarśanaṃ  upāyena paryeṣayate puṇyaguṇān kāmadhātāvavijñaptiśīlaṃ śrutacintābhāvanānuśaṃsān sarvarūpārūpyadhātudharmān sarvān anāsravān saṃskṛtān dharmān  ityucyate prajñāvivekaḥ  vajropama caturthadhyānena caramaśaikṣacittasahasaṃprayuktena āsravanirodhaḥ ityucyate bhāvitaḥ samādhiḥ āsravāṇāṃ nirodhalābhaścaturthadhyānasaṃgṛhītaḥ   catasraḥ pratipadaḥ duḥkhāpratipaddhaṃdhābhijñā duḥkhāpratipatkṣiprābhijñā sukhāpratiddhaṃdhābhijñā sukhāpratipatkṣiprābhijñā śraddhānusāriṇonāsravadharmaṇo mṛdvindriyasya duḥkhāpratipaddhaṃdhābhijñā dharmānusāriṇonāsravadharmaṇodhimātrendriyasya duḥkhāpratitkṣiprābhijñā maulacaturdhyāneṣvadhimātrendriyasya mṛdvindriyasya ca dharmābhidhā sukhāpratipat tatra ko hetuḥ śamathavipaśyanāmārgaḥ samaḥ tatraiti hetuḥ anyabhūmiṣu śamathavipaśyanayoruccāvacatvād duḥkhā pratipad dvayoḥ sthānayo rasamāpatyanantaradhyānayoḥ śamathamārgolpīyān vipaśyanāmārgo bhūyān ārūpyadhātau vipaśyanāmārgolpīyān śamathamārgo bhūyān iti duḥkhādhigamatvād duḥkhā pratipat   sapta vijñānasthitayaḥ kāmadhātau sarvadevamanuṣyāḥ rūpadhātau sthāpayitvā prathamopapannadevān brahmakāyikā devāḥ nānākāyanānāsaṃjñāḥ   brahmalokopapannāḥ nānākāyaikasaṃjñāḥ   dvitīyadhyānopapannadevāḥ ekakāyanānāsaṃjñāḥ   tṛtīyadhyānopapannadevāḥ ekakāyaikasaṃjñāḥ   ākāśānantyāyatanopapannadevāḥ   vijñānānantyāyatanopapannadevāḥ   ākiṃcanyāyatanopapannadevāḥ   iti saptavijñānasthitayaḥ   durgatau duḥkhā vedanā nihanti vijñānamiti na ṣaḍvijñānasthitiḥ caturthadhyānesaṃjñisamāpattau cavijñānasya nihatatvād naivāsti ṣaḍvijñāna sthitiprāptiḥ   nava sattvāvāsāḥ etāḥ saptavijñānasthitayaḥ asaṃjñisattvāḥ naivasaṃjñānāsaṃjñāyatanaṃ ceti nava sattvāvāsāḥ eteṣvāvāseṣu sattvānāṃsthitatvāt   vastrācchādanapeyakhādyaśayanāsana saṃtoṣeṇaprītyā cakleśakṣayo bhāvanālaṃbanabalena mārgaprāptiḥ ityucyaṃte catvāryāryabījāni praṇīte vā hīne vā vastrācchādane peyakhādye śayanāsane saṃtoṣa iti trīṇyāryabījāni arjane duḥkhaṃrakṣaṇe duḥkhaṃkṣaye duḥkhaṃ tribhiraterduḥkhaiḥ kuśalamārgahāniḥ nirāhārasya prāṇino na sthitiḥ ityadhigantavyaḥ saṃtoṣaḥ tataḥtriduḥkhakṣayaḥ  vairāgyacitte sukhaprītilābhaḥ iti caturthaṃ āryabījaṃ   aṣṭottaraśataṃ vedanāḥ cakṣuśrotraghrāṇajihvākāyamanaḥsparśairjāyante ityucyaṃte ṣaṭ sparśāḥ tāḥ sparśajā vedanāḥbhavanti trividhāḥ cakṣuṣā rūpadarśane saumanasyaṃ daurmanasyaṃ upekṣā yāvat manasā dharmasmaraṇe saumanasyaṃ daurmanasyaṃ upekṣā tatra ekaikākuśalā vā bhavatiakuśalā vā evaṃkuśalā aṣṭādaśa akuśalā aṣṭādaśa iti ṣaṭtriṃśat punaḥtridhā bhinnā bhavantyaṣṭottaraśataṃ tathāhi ṣaṭtriṃśadatītāḥ ṣaṭtriṃśadanāgatāḥ ṣaṭtriṃśat pratyutpannāḥ paṃca vijñānāni na śaknuvanti vivektaṃ tasmānna teṣu saumanasyaṃ vā bhavatidaurmanasyaṃ vā   cittasaṃskāre caitasikadharmasaṃtānasya satatamavicchinnaṃ cintanaṃ nāma smṛtiḥ ciṃtanahetupratyayā anusaranti tān dharmān iti hetorāvṛttā bhavati cintā vijñānasmṛtibalaṃ dṛḍhaṃ bhavati iti nātītadharmapramoṣaḥ   suptaḥ puruṣaḥ cittacaitasikadharmān pratītya svapnaṃ paśyati ahetukamapratyayaṃ cāpi paśyati svapnaṃ eṣa svapnotītādhvako vā bhavati anāgatādhvako vā cet svapne jātaśṛṃgapuruṣadarśanaṃ tarhi jāgarasya pūrvaṃ gośṛṃgadarśanaṃ tato manuṣyasya kimupādāya na śṛṃgotpāda iti bhṛśaṃ cintanaṃ tata evaṃ smarataḥ prasuptasya bhavati jātaśṛṃgapuruṣadarśanaṃ   cittavikṣepaścittabhrāntirucyate saṃmohaḥ glāne śarīre bhavati saṃmohaḥ bhūtāveśena bhavati saṃmohaḥ pūrvajanmapratyayena bhavati saṃmohaḥ   trayaḥ skaṃdhāḥ śīlaskaṃdhaḥ samādhiskaṃdhaḥ prajñāskaṃdhaḥ śīlaskaṃdhaḥ katamaḥ kāmadhātau vijñapti śīlaṃavijñaptiśīlaṃ rūpadhātāvavijñaptiśīlaṃ samādhiskaṃdhaḥ katamaḥ caturdaśa samādhibhāvanā prajñāskandhaḥ katamaḥ trividhā prajñā śrutamayī cintāmayī bhāvanāmayī kāmadhātau dvividhā śrutamayī bhāvanāmayī ārūpyadhātāvekadhā bhāvanāmayī   dvividhaḥ saṃvaraḥ prathama indriyasaṃvaraḥ dvitīyaḥ śīlasaṃvaraḥ indriyasaṃvaraḥ katamaḥ nopagantuṃ prāpya cintayati mātṛgrāmaṃ agrajānujātanujāsaṃjñayā paśyan striyaṃ na cintayati na strīndriyasaṃjñāsmṛtiṃ janayati yato bhavanti bhūyaḥkleśāḥ pratyavekṣate kāyacittavivekaṃ itīndriyasaṃvaraḥ śīlasaṃvaraḥ katamaḥ pariharati rāgaṃ vividhānakuśalān dharmān akliṣṭonāpattikacittaḥ pūrṇaṃ pariharati sapta rāgān iti śīlasaṃvaraḥ   kleśaḥ akuśalakarma akuśalakarmavipākaḥ iti trīṇyāvaraṇāni paṃcaānantaryakarmāṇi atyantagurukleśebhyastridurgativipākebhyo bhavanti triṣu vastuṣu cedekamapi vastu na bhavatyāryadharmalābhaḥ ityucyate āvaraṇaṃ   akuśalavitarkavicārastrividhaḥ rāgo dveṣo mohaḥ ete nighnanti trividhaṃ kuśalavitarkavicāraṃ arāgaṃ adveṣaṃ amohaṃ trividho vyādhiḥ rāgo dvaṣo mohaḥ eṣāṃ trividhavyādhīnāṃ trividhaṃ bhaiṣajyaṃ kāye aśucyanupaśyanā satveṣu maitrībhāvanā dvādaśāṃgaḥ pratītyasamutpādaḥ iti trividhaṃ bhaiṣajyaṃ   kāyabhāvanā śīlabhāvanā cittabhāvanā prajñābhāvanā ete dharmāḥ sarvān evaakuśalavipākān na pratilabhate labhate vālpataravipākaṃ pratyutpannedhvani vā anāgatedhvani vā labhate vipākaṃ kāyabhāvanā katamā vividhaṃ paśyatyanityādikaṃ śīlabhāvanā katamā gṛhītvā śīlaṃ nāpattiko bhavati satatamanurakṣati cittabhāvanā katamā akuśalavitarkaparihāreṇa bhāvayati kuśalavitarkān prajñābhāvanā katamā vividhaṃ vivinakti kuśaladharmān vardhayati prajñāṃ   kuśalacārī pudgalaḥ kṣipraṃ labhate sugatiṃ akuśalacārī kṣipraṃ labhate durgatiṃ kuśalo vā pudgalaḥ patati durgatau akuśalo vā pudgalo jāyate sugatau pūrvajanmaprabalahetupratyayaiḥ vipākaśeṣasyāparisamāptau cyutikāle caramacittasya kuśalākuśalahetoḥ kuśalopi patati durgatau akuśalopi jāyate sugatau ityabhidharmāmṛtaśāstre catuḥsatyanirdeśo nāma paṃcadaśo binduḥ ṣoḍaśo binduḥmiśrakasaṃgrahaḥ  catvāri śrāmaṇyaphalāni ṣaḍ dharmāḥ paṃcaskaṃdhāḥ pratisaṃkhyānirodhaḥ iti catuḥphalavibhāgaḥ   ahaṃtphalaṃ navabhūmisaṃgṛhītaṃ varjayitvā bhavāgraṃ tṛtīyaphalaṃ ṣaḍbhūmisaṃgṛhītaṃ varjayitvā catura ārūpyān dharmajñānābhāvāt srotaāpannasakṛdāgāmināvasamāpattidhyānabhūmisaṃgṛhītau avītakāyarāgapudgalau   catvāro viparyāsāḥ anitye nityasaṃjñā  iti cittaviparyāsaḥ saṃjñāviparyāsaḥ dṛṣṭiviparyāsaḥ duḥkhe sukhasaṃjñā aśucau śucisaṃjñā anātmanyātmasaṃjñā  iti cittaviparyāsaḥ saṃjñāviparyāsaḥ dṛṣṭiviparyāsaḥ   sarveṣāṃ viparyāsānāṃ duḥkhasatyadarśanena prahāṇaṃ tatkasya hetoḥ yasmāt sarvasaṃskārān pratītya duḥkhasthānaṃ tisṛbhirdṛṣṭibhiḥ saṃgṛhītaṃ kāyaviparyāsadṛṣṭayā satkāyadṛṣṭayāantagrāhadṛṣṭayā dṛṣṭiparāmarśana sarvā dvāṣaṣṭhidṛṣṭayaḥ paṃcamithyādṛṣṭisaṃgṛhītāḥ   paṃcaskaṃdheṣu asadbhūtātmasu satyātmadṛṣṭiḥ satkāyadṛṣṭiḥ śāśvatocchedamāśritya hetupratyayaphalavipakānāmajñānamantagrāhadṛṣṭiḥ na satya na satyadharmāḥ nāyaṃ loko na paro lokaḥ na nirvāṇaṃ na ca catuḥsatyāni  iti mithyā dṛṣṭiḥ aparamārthamabhūtamasukhamaśuciṃ paśyati sukhaṃ śuciṃ tathāhi chinnatageḥ sthāṇau sthite rātrau dūrād darśane puruṣa iti iti dṛṣṭiparāmarśaḥ ahetau hetu dṛṣṭiḥ amārge mārgadṛṣṭiḥ  iti śīlavrataparāmarśaḥ   satkāyadṛṣṭirduḥkhasatyaheyā paṃcaskaṃdheṣvātmavikalpanāt śāśvatocchedasaṃjñā duḥkhasatyaheyā pratyutpannapaṃcaskaṃdhālaṃbanāt mithyādṛṣṭirduḥkhasatyaduḥkhadarśanaheyā evaṃ samudayanirodhamārgasatyasamudayanirodhamārgadarśanaheyo dṛṣṭiparāmarśaḥ duḥkhasatye cet sukhaśucyādivikalpanā duḥkhadarśanaheyā evaṃ samudayanirodhamārgasatyeṣu sukhaśucyādivikalpanā cet samudayanirodhamārgadarśanaheyā śīlavrataparāmarśaḥ amārge nirvāṇaparyeṣaṇaṃ ahetau hetudarśanaṃ śīlavrataparāmarśo duḥkhadarśanamārgadarśanaheyaḥ   ṣaḍbhāvanāḥ prāptibhāvanā saṃskārabhāvanā prahāṇabhāvanā vivarjanabhāvanā vivekabhāvanā saṃvarabhāvanā prāptibhāvanā katamā aprāptakuśaladharmapuṇyaguṇānāṃ prāptiḥ prāptau ca sarvānyapuṇyaguṇānāmapi prāptiḥ saṃskārabhāvanā katamā prāptasarvapuṇyaguṇānāṃ pratyutpannādhvasaṃskāraḥ prahāṇabhāvanā katamā kuśaladharmaiḥ sarvasaṃyojanaprahāṇaṃ vivarjanabhāvanā katamā praheyā akuśaladharmāḥ vivekabhāvanā katamā vivicya kāyasatyalakṣaṇadarśanaṃ saṃvarabhāvanā katamā ṣaḍindriyāṇi samalāni yasmād viṣayamālaṃvya parābhavanti   paṃcendriyāṇi daurmanasyaṃ saumanasyaṃ sukhaṃ duḥkhaṃ upekṣā daurmanasyendriyasya prathamadhyāne nirodhaḥ akhilasya duḥkhendriyasya dvitīyadhyāne nirodhaḥ akhilasya saumanasyendriyasya tṛtīyadhyāne nirodhaḥ akhilasya sukhendriyasya caturthadhyāne nirodhaḥ akhilasya upekṣendriyasya asaṃjñisamāpattau nirodhaḥ   trayaḥ sākalyena dhātavaḥ prahāṇadhātuḥ vairāgyadhātuḥ nirodhadhātuḥ jahāti rāgasaṃyojanaṃ sarvānanyakleśāniti prahāṇadhātuḥ rāgasaṃyojanaprahāṇamucyate vairāgyadhātuḥ sarvānyadharmaprahāṇaṃ nāma nirodha dhātuḥ   rāganirodhe prāpnoti cittavimokṣaṃ mohanirodhe prāpnoti prajñāvimokṣaṃ   rāgopratisaṃyuktedhyātmabahirdhāyatane pratisaṃyojayituṃ prabhuḥ tathāhi yugaṃ pratisaṃyojayituṃ vṛṣabhau tasmāt rāgārāgaviṣayeṣu rāgadveṣāsaṃprayuktaṃ bhavati upekṣācittaṃ   daśa dharmāḥ kāmadhātuḥ rūpadhātuḥ ārūpyadhātuḥ anāsravaḥ saṃprayuktaḥ viprayuktaḥ kuśalaḥ akuśalaḥ avyākṛtaḥ asaṃskṛtaḥ iti daśa dharmāḥ   paṃca dharmā dharmājñānālaṃbanāḥ katame paṃca kāmadhātupratisaṃyuktāḥ saṃprayuktaviprayuktadharmāḥ anāsravāḥ saṃprayuktaviprayuktadharmāḥ kuśalāḥ asaṃskṛtadharmāśceti paṃca dharmāḥ   anvayajñānālaṃbanāḥ sapta dharmāḥ katame sapta kāmadhātupratisaṃyuktāḥ saṃprayuktaviprayuktadharmāḥ ārūpyadhātupratisaṃyuktāḥ saṃprayuktaviprayuktadharmāḥ anāsravāḥ saṃprayuktaviprayuktadharmāḥ kuśalāḥ asaṃskṛtadharmāśca   paracittajñānālaṃbanāstrayo dharmāḥ kāmadhātu pratisaṃyuktāḥ saṃprayuktadharmāḥ rupadhātupratisaṃyuktāḥ saṃprayuktadharmāḥ anāsravāḥ saṃprayuktadharmāḥ   saṃvṛtajñānālaṃbanā daśa dharmāḥ kāmadhātupratisaṃyuktāḥ saṃprayuktaviprayuktadharmāḥ rūpadhātupratisaṃyuktāḥ saṃprayuktaviprayuktadharmāḥ ārūpyadhātupratisaṃyuktāḥ saṃprayuktaviprayuktadharmāḥ anāsravāḥ saṃprayuktaviprayuktadharmāḥ kuśalāḥ asaṃskṛtadharmāḥ avyākṛtāḥ asaṃskṛtadharmāśca   duḥkhajñānaṃ samudayajñānaṃ pratyekaṃ ṣaḍdharmālaṃbanaṃ tridhātupratisaṃyuktāḥ saṃprayuktaviprayukta dharmāḥ iti ṣaḍ dharmāḥ nirodhajñānamekadharmālaṃbanaṃ kuśalāḥ saṃskṛtadharmāḥ iti sa eko dharmaḥ mārgajñānaṃ dvidharmālaṃbanaṃ anāsravāḥ saṃprayuktaviprayukta dharmāḥ   kṣayajñānamanutpādajñānaṃ ca navadharmālaṃbane varjayitvā vyākṛtānasaṃskṛtadharmān   svabhūmikaḥ kleśaḥ svabhūmikasaṃyojanānusaṃyojitāni sarvatragāṇi saṃyojanāni svabhūmau parabhūmau sarvatragāṇi pratyekamanyat saṃyojanaṃ svabhūmika saṃyojanānusaṃyojitaṃ   dvividhā dharmāḥ saṃprayuktā viprayuktāśca saṃprayuktā dharmākatame sarvacittacaitasikā dharmāḥ katame viprayuktā dharmāḥ prāptyādayaḥ saptadaśa dharmāḥ prāptiḥ   āsaṃjñikasamāpattiḥ   nirodhasamāpattiḥ   asaṃjñi āyatanaṃ   jīvitendriyaṃ   nikāyasabhāgatā   sthānaprāptiḥ   vastuprāptiḥ   āyatanaprāptiḥ   jātiḥ   jarā   sthitiḥ   anityatā   nāmakāyaḥ   padakāyaḥ   vyaṃjanakāyaḥ   pṛthagjanatvaṃ   sarvadharmaprāptikāle cittaviprayuktadharmāṇāṃ sahaprāptirityucyate prāptiḥ janmamaraṇanirviṇṇasya nirvāṇasaṃjñasya caturthadhyānabale bhūyolpaśaśūcittacaitasikadharmanirodhaḥ ucyate āsaṃjñikasamāpattiḥ  prayatnasvedaparinirviṇṇasya viśrāmasaṃjñasya naivasaṃjñānāsaṃjñāyanasamāpattibale bhūyolpaśaścittacaittasikadharmanirodhaḥ ucyate nirodhasamāpattiḥ asaṃjñidevalokopapannasya cittacaitasikadharmāḥ akiṃcitkarāḥ ucchinnāḥ  ityasaṃjñi āyatanaṃ caturmahābhūtendriyādīnāṃ saṃtānonucchinna ucyate jīvitendriyaṃ vividhajanmasthāneṣu sattvānāṃ jātikāyacittavacanāni sadṛśāni bhavantītyucyate sattvānāṃ nikāyasabhāgatā deśāntaraprāptirucyate sthānaprāptiḥ sarvasaṃskṛtasaṃmiśravastūni vastuprāptiḥ sarvāṇi adhyātmabahirdhāyatanāni āyatanaprāptiḥ sarvasaṃskārodayo jātiḥ saṃskāraparipāko jarā saṃskārānirodhaḥ sthitiḥ saṃskāranirodhonityatā sārthakākṣarāṇi nāmakāyaḥ padasamuccayena vastvabhidhānaṃ vākyaṃpadakāyaḥ vipulasamuccayaḥ varṇasamāmnāyaḥvyaṃjanakāyaḥ āryānāsravamārgāprāptiḥ pṛthagjanatvaṃ iti saptadaśa   cittaviprayuktadharmeṣu katikuśalāḥ katyakuśalāḥ katyavyākṛtāḥ dvau kuśalau saptāvyākṛtāḥ aṣṭau vivecanīyāḥ āsaṃjñikasamāpattirnirodhasamāpattiśca kuśalau asaṃjñi āyatanaṃ nikāyasabhāgatā nāmakāyaḥ padakāyaḥ vyaṃjanakāyaḥ jīvitendriyaṃ pṛthagjanatvaṃ ca avyākṛtāḥ prāptiḥ jātiḥ jarā sthitiḥ anityatā ca kuśaleṣu kuśalāḥ akuśaleṣvakuśalāḥ avyākṛteṣvavyākṛtāḥ sthānaprāptiḥ vastuprāptiḥ āyatanaprāptiśca kuśalākuśalāvyākṛtāḥ   kati kāmadhātupratisaṃyuktāḥ kati rūpadhātupratisaṃyuktāḥ katyarūpadhātupratisaṃyuktāḥ trayaḥ kāmadhātupratisaṃyuktāḥ dvau rūpadhātupratisaṃyuktau ekorūpadhātupratisaṃyuktaḥ ekādaśa vivecanīyāḥ kāmadhātupratisaṃyuktā vā rūpadhātupratisaṃyuktā vā arūpadhātupratisaṃyuktā veti nāmakāyapadakāyavyaṃjanakāyāḥ kāmadhātupratisaṃyuktāḥ asaṃjñisamāpattyasaṃjñyāyatane rūpadhātupratisaṃyukte nirodhasamāpattirarūpadhātupratisaṃyuktā prāptiḥ jīvitendriyaṃ nikāyasabhāgatā sthānaprāptiḥ vastuprāptiḥ āyatanaprāptiḥ pṛthagjanatvaṃ ca tridhātupratisaṃyuktāni  jātiḥ jarā sthitiḥ anityatā ca kāmadhātupratisaṃyukteṣu dharmeṣu kāmadhātupratisaṃyuktāḥ rūpadhātu pratisaṃyukteṣu dharmeṣu rūpadhātupratisaṃyuktāḥ arūpadhātupratisaṃyukteṣu dharmeṣu arūpadhātupratisaṃyuktāḥ apratisaṃyukteṣu dharmeṣu apratisaṃyuktāḥ   tatra kati sāsravāḥ katyanāsravāḥ trayodaśa sāsravāḥ catvāro vivecanīyāḥ jātiḥ jarā sthitiḥ anityatā ca sāsraveṣu sāsravāḥ anāsraveṣu anāsravāḥ prathamānāsravacittaprāptikāle jahāti pṛthagjanatvaṃ dhātvantaropapattikālepi pṛthagjanatvaṃ prahāya tatraiva punaḥdhātvantare labhate pṛthagjanatvaṃ vairāgyakāle navamavimokṣamārge pṛthagjanatvaprahāṇaṃ   trayaḥ asaṃskṛtāḥ pratisaṃkhyānirodhaḥ apratisaṃkhyānirodhaḥ ākāśaṃ pratisaṃkhyānirodhaḥ katamaḥ sāsravānāsravaprajñābalena sarvasaṃyojanaprahāṇe vimokṣa prāptirucyate pratisaṃkhyānirodhaḥ apratisaṃkhyānirodhaḥ katamaḥ anāgatasya hetubhirutpādyasyānutpattirapratisaṃkhyānirodhaḥ ākāśaṃ katamat arūpāyatanaṃ apratighātaḥ darśanānarhatocyate ākāśaṃ   sabhāgahetuḥ saṃprayuktahetuḥ sahabhūhetuḥ pūrvotpannasvasadṛśahetuḥ ajātapaścājjātasarvadharmāṇāṃ kāraṇahetuḥ evaṃ sarvatragaheturapi samanantarapratyayaḥ sattveṣu vipākahetuḥ sarve saṃskṛtadharmāḥ   saṃskṛtadharmaphalamapi nirvāṇaphalaṃ ko hetuḥ yataḥ sarvasaṃskṛtadharmān hi pratītya nirvāṇamārgaphalotpattiḥ   saṃprayuktakadharmā ekasminnālaṃbane yugapatkāritrāḥ paralakṣaṇāsvalakṣaṇeṣu cittacaitasikā dharmāḥ sthānadeśarahitāḥ ko hetuḥ ālaṃbanasya sarvatragatvāt   mārgotpattikāle saṃyojanāni nirudhyamānānīti jāyamānamārgeṇa vimuktimārgaprāptiḥ mārgānirodhakāle nirudhyamānenāntaryamārgeṇa chinneṣu saṃyojaneṣu jāyamānāyāṃ vimuktau vimuktiprāptiḥ   trividho rāgaḥ kāmarāgaḥ bhavarāgaḥ vibhavarāgaḥ sarvavastuparyeṣaṇamucyate kāmarāgaḥ prāptau kārpaṇyamucyate bhavarāgaḥ ucchedaṃ paśyata ucchedaparyeṣaṇaṃ vibhavarāgaḥ   bhāvanayā prahāṇāya saptatriṃśat pakṣāḥ bodhipākṣikā dharmāḥ   samyaksaṃkalpasamyagvāksamyakkarmasamyagājīvaprasrabdhyupekṣāḥ sthāpayitvā anye bhavaṃti iṃdriyadharmāḥ catuḥsmṛtyupasthāneṣu ekaikasya bhavati purataḥ pratyupasthitiḥ tatra ko hetuḥ vibhajya sarvadharmālaṃvanatvāt   sarve dharmāḥ parasaṃprayuktā ātmaviprayuktāḥ   sālaṃbanadharmeṣu saṃyojanāni heyānīti bhavaprahāṇamaśeṣaprahāṇaṃ aśeṣaprahāṇaṃ katamat prāptaduḥkhajñānasya aprāptasamudayajñānasya samudaya satyena kleśānāṃprahāṇaṃ duḥkhasatyena kleśānāṃprahāṇaṃ   trisatyālaṃbaneṣu dvividhākṣayaśraddhāprāptiḥ duḥkhasatyasamudayasatyanirodhasatyeṣu dharmaśīlākṣayā śraddhā mārgasatye caturvidhākṣayaśraddhāprāptiḥ   sarvacaitasikadharmāḥ cittasaṃskārā cetanānuvartinaḥ ekālaṃbanatvāt evamavijñaptiśīlaṃ jātiḥ sthitiḥ jarā ca cittasaṃskārānuvartikāḥ   sarve sāsravā dharmāḥ prahātavyāḥ kasya hetoḥ yataḥ pāpāste samalāḥ   sarve sāsravānāsravā dharmā jñātavyāḥ tatkasya hetoḥ prajñālaṃbanā hi sarvadharmāḥ iti hetoḥ tatraatītānāgatā dharmā dūre kasmāt akāritrāt pratyutpannā dharmā antike kasmāt sakāritrāt asaṃskṛtā api antike kasmāt śīghraṃ prāpyatvāt sarvasāsravā dharmā dṛṣṭisthānīyāḥ paṃcadṛṣṭyālaṃbanatvāt   bhūyolpaśaḥ prāptiḥ siddhiḥbhavatyekonaviṃśatīndriyāṇāmakṣayāṇāṃ asti dve indriye anyeapi dṛṣṭasatyapudgalasyākṣaye indriye aparihīṇarāge ityekonaviṃśatirindriyāṇi aṃtatoṣṭāvindriyāṇi chindanti kuśalamūlāni krameṇāyuḥkṣaye pariśiṣyate kāyendriyaṃ punaḥ khalvarūpadhātu pṛthagjanasyāpi tathā   sparśaḥ indriyaviṣayavijñanānāṃ trikasaṃnipātād bhavati sa paṃcavidhaḥ sapratighaḥ vikalpabahulaḥ vidyā avidyā navidyānāvidyā paṃcavijñānasaṃprayuktatvāt sapratighaḥ manovijñānasaṃprayuktatvādvikalpabahulaḥ kliṣṭaḥ sparśovidyā anāsravaḥ sparśo vidyā akliṣṭaḥ sāsravaḥ sparśo na vidyānāvidyā   dvābhyāṃ mārgābhyāṃ phalaprāptiḥ prathamaḥ saṃyojanaprahāṇa mārgaḥ dvitīyo vimuktiprāpti mārgaḥ arhadvipākacittaḥ parinirvāti sarvadharmaparityāgāt   catvāro bhavāḥ jātibhavaḥ maraṇabhavaḥ mūlabhavaḥ antarābhavaḥ ādyopapattau paṃcaskaṃdhaprāpti rjātibhavaḥ cyutikālikāḥ paṃcaskaṃdhā maraṇabhavaḥ jātimaraṇayorantarai tadatiriktapaṃcaskaṃdheṣu mūlabhavaḥ cyuteranantaraṃ sarvagatiprāpakāḥ paṃcaskaṃdhāḥ antarābhavaḥ   duḥkhasamudayasatyakṣāṃtijñānālaṃbano dharmaḥ sarva ucyate nirvedaḥ nirvedavastvālaṃbanatvāt cartuṣu satyeṣu kṣāntijñānaṃ virāgo rāganirodhāt   trayaḥ āsravāḥ kāmaḥ bhavaḥ avidyā kāmadhātāvavidyāṃ vihāyānyakleśāḥ kāmāsravaḥ rūpārūpyadhātvoḥ vihāyāvidyāmanyakleśāḥ bhavāsravaḥ tridhātupratisaṃyuktaḥ saṃmohovidyāsravaḥ   sarvāsravāṇāṃ nirodhakāle sarvaduḥkhanirodhaprāptiḥ sarvaprajñāmṛtarasaprāptiḥ ityabhidharmāmṛtaśāstre miśrakasaṃgrahanirdeśo nāma ṣoḍaśo binduḥ  āryamārgaprāptasya ghoṣakābhidhānasya kṛtiḥ  abhidharmāmṛtaśāstraṃ pariniṣṭhitam 