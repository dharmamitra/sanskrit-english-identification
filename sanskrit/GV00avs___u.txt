AVa ye triṣaptāḥ pariyanti viśvā rūpāṇi bibhrataḥ AVc vācas patir balā teṣāṃ tanvo adya dadhātu me AVa punar ehi vacas pate devena manasā saha AVc vasoṣ pate ni ramaya mayy evāstu mayi śrutam AVa ihaivābhi vi tanūbhe ārtnī iva jyayā AVc vācas patir ni yachatu mayy evāstu mayi śrutam AVa upahūto vācas patir upāsmān vācaspatir hvayatām AVc saṃ śrutena gamemahi mā śrutena vi rādhiṣi AVa vidmā śarasya pitaraṃ parjanyaṃ bhūridhāyasam AVc vidmo ṣv asya mātaraṃ pṛthivīṃ bhūrivarpasam AVa jyāke pari ṇo namāśmānaṃ tanvaṃ kṛdhi AVc vīḍur varīyo rātīr apa dveṣāṃsy ā kṛdhi AVa vṛkṣaṃ yad gāvaḥ pariṣasvajānā anusphuraṃ śaraṃ arcanty ṛbhum AVc śarum asmad yāvaya didyum indra AVa yathā dyāṃ ca pṛthivīṃ cāntas tiṣṭhati tejanam AVc evā rogaṃ cāsrāvaṃ cāntas tiṣṭhatu muñja it AVa vidmā śarasya pitaraṃ parjanyaṃ śatavṛṣṇyaṃ AVc tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti AVa vidmā śarasya pitaraṃ mitraṃ śatavṛṣṇyaṃ AVc tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti AVa vidmā śarasya pitaraṃ varuṇaṃ śatavṛṣṇyaṃ AVc tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti AVa vidmā śarasya pitaraṃ candraṃ śatavṛṣṇyaṃ AVc tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti AVa vidmā śarasya pitaraṃ sūryaṃ śatavṛṣṇyaṃ AVc tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti AVa yad āntreṣu gavīnyor yad vastāv adhi saṃśritam AVc evā te mūtraṃ mucyatāṃ bahir bāl iti sarvakam AVa pra te bhinadmi mehanaṃ vartraṃ veśantyā iva AVc evā te mūtraṃ mucyatāṃ bahir bāl iti sarvakam AVa viṣitaṃ te vastibilaṃ samudrasyodadher iva AVc evā te mūtraṃ mucyatāṃ bahir bāl iti sarvakam AVa yatheṣukā parāpatad avasṛṣṭādhi dhanvanaḥ AVc evā te mūtraṃ mucyatāṃ bahir bāl iti sarvakam AVa ambayo yanty adhvabhir jāmayo adhvarīyatām AVc pṛñcatīr madhunā payaḥ AVa amūr yā upa sūrye yābhir vā sūryaḥ saha AVc tā no hinvantv adhvaram AVa apo devīr upa hvaye yatra gāvaḥ pibanti naḥ AVc sindhubhyaḥ kartvaṃ haviḥ AVa apsv antar amṛtam apsu bheṣajam AVc apām uta praśastibhir aśvā bhavatha vājino gāvo bhavatha vājinīḥ AVa āpo hi ṣṭhā mayobhuvas tā na ūrje dadhātana AVc mahe raṇāya cakṣase AVa yo vaḥ śivatamo rasas tasya bhājayateha naḥ AVc uśatīr iva mātaraḥ AVa tasmā araṃ gamāma vo yasya kṣayāya jinvatha AVc āpo janayathā ca naḥ AVa īśānā vāryāṇāṃ kṣayantīś carṣaṇīnām AVc apo yācāmi bheṣajam AVa śaṃ no devīr abhiṣṭaya āpo bhavantu pītaye AVc śaṃ yor abhi sravantu naḥ AVa apsu me somo abravīd antar viśvāni bheṣajā AVc agniṃ ca viśvaśaṃbhuvam AVa āpaḥ pṛṇīta bheṣajaṃ varūthaṃ tanve mama AVc jyok ca sūryaṃ dṛśe AVa śaṃ na āpo dhanvanyāḥ śam u santv anūpyāḥ AVc śaṃ naḥ khanitrimā āpaḥ śam u yāḥ kumbha ābhṛtāḥ AVe śivā naḥ santu vārṣikīḥ AVa stuvānam agna ā vaha yātudhānaṃ kimīdinam AVc tvaṃ hi deva vandito hantā dasyor babhūvitha AVa ājyasya parameṣṭhin jātavedas tanūvaśin AVc agne taulasya prāśāna yātudhānān vi lāpaya AVa vi lapantu yātudhānā attriṇo ye kimīdinaḥ AVc athedam agne no havir indraś ca prati haryatam AVa agniḥ pūrva ā rabhatāṃ prendro nudatu bāhumān AVc bravītu sarvo yātumān ayam asmīty etya AVa paśyāma te vīryaṃ jātavedaḥ pra ṇo brūhi yātudhānān nṛcakṣaḥ AVc tvayā sarve paritaptāḥ purastāt ta ā yantu prabruvāṇā upedam AVa ā rabhasva jātavedo smākārthāya jajñiṣe AVc dūto no agne bhūtvā yātudhānān vi lāpaya AVa tvam agne yātudhānān upabaddhāṃ ihā vaha AVc athaiṣām indro vajreṇāpi śīrṣāṇi vṛścatu AVa idaṃ havir yātudhānān nādī phenam ivā vahat AVc ya idaṃ strī pumān akar iha sa stuvatāṃ janaḥ AVa ayaṃ stuvāna āgamad imaṃ sma prati haryata AVc bṛhaspate vaśe labdhvāgnīṣomā vi vidhyatam AVa yātudhānasya somapa jahi prajāṃ nayasva ca AVc ni stuvānasya pātaya param akṣy utāvaram AVa yatraiṣām agne janimāni vettha guhā satām attriṇāṃ jātavedaḥ AVc tāṃs tvaṃ brahmaṇā vāvṛdhāno jahy eṣāṃ śatatarham agne AVa asmin vasu vasavo dhārayantv indraḥ pūṣā varuṇo mitro agniḥ AVc imam ādityā uta viśve ca devā uttarasmin jyotiṣi dhārayantu AVa asya devāḥ pradiśi jyotir astu sūryo agnir uta vā hiraṇyam AVc sapatnā asmad adhare bhavantūttamaṃ nākam adhi rohayemam AVa yenendrāya samabharaḥ payāṃsy uttamena brahmaṇā jātavedaḥ AVc tena tvam agna iha vardhayemaṃ sajātānāṃ śraiṣṭhya ā dhehy enam AVa aiṣāṃ yajñam uta varco dade haṃ rāyas poṣam uta cittāny agne AVc sapatnā asmad adhare bhavantūttamaṃ nākam adhi rohayemam AVa ayaṃ devānām asuro vi rājati vaśā hi satyā varuṇasya rājñaḥ AVc tatas pari brahmaṇā śāśadāna ugrasya manyor ud imaṃ nayāmi AVa namas te rajan varuṇāstu manyave viśvaṃ hy ugra nicikeṣi drugdham AVc sahasram anyān pra suvāmi sākaṃ śataṃ jīvāti śaradas tavāyam AVa yad uvakthānṛtam jihvayā vṛjinaṃ bahu AVc rājñas tvā satyadharmaṇo muñcāmi varuṇād aham AVa muñcāmi tvā vaiśvānarād arṇavān mahatas pari AVc sajātān ugrehā vada brahma cāpa cikīhi naḥ AVa vaṣaṭ te pūṣann asmint sūtāv aryamā hotā kṛṇotu vedhāḥ AVc sisratāṃ nāry ṛtaprajātā vi parvāṇi jihatāṃ sūtavā u AVa catasro divaḥ pradiśaś catasro bhūmyā uta AVc devā garbhaṃ sam airayan taṃ vy ūrṇuvantu sūtave AVa sūṣā vy ūrṇotu vi yoniṃ hāpayāmasi AVc śrathayā sūṣaṇe tvam ava tvaṃ biṣkale sṛja AVa neva māṃse na pīvasi neva majjasv āhatam AVc avaitu pṛśni śevalaṃ śune jarāyv attave va jarāyu padyatām AVa vi te bhinadmi mehanaṃ vi yoniṃ vi gavīnike AVc vi mātaraṃ ca putraṃ ca vi kumāraṃ jarāyuṇāva jarāyu padyatām AVa yathā vāto yathā mano yathā patanti pakṣiṇaḥ AVc evā tvaṃ daśamāsya sākaṃ jarāyuṇā patāva jarāyu padyatām AVa jarāyujaḥ prathama usriyo vṛṣā vātābhrajā stanayann eti vṛṣṭyā AVc sa no mṛḍāti tanva ṛjugo rujan ya ekam ojas tredhā vicakrame AVa aṅgeaṅge śociṣā śiśriyāṇaṃ namasyantas tvā haviṣā vidhema AVc aṅkānt samaṅkān haviṣā vidhema yo agrabhīt parvāsyā grabhītā AVa muñca śīrṣaktyā uta kāsa enaṃ paruṣparur āviveśā yo asya AVc yo abhrajā vātajā yaś ca śuṣmo vanaspatīnt sacatāṃ parvatāṃś ca AVa śaṃ me parasmai gātrāya śam astv avarāya me AVc śaṃ me caturbhyo aṅgebhyaḥ śam astu tanve mama AVa namas te astu vidyute namas te stanayitnave AVc namas te astv aśmane yenā dūḍāśe asyasi AVa namas te pravato napād yatas tapaḥ samūhasi AVc mṛḍayā nas tanūbhyo mayas tokebhyas kṛdhi AVa pravato napān nama evāstu tubhyaṃ namas te hetaye tapuṣe ca kṛṇmaḥ AVc vidma te dhāma paramaṃ guhā yat samudre antar nihitāsi nābhiḥ AVa yāṃ tvā devā asṛjanta viśva iṣuṃ kṛṇvānā asanāya dhṛṣṇum AVc sā no mṛḍa vidathe gṛṇānā tasyai te namo astu devi AVa bhagam asyā varca ādiṣy adhi vṛkṣād iva srajam AVc mahābudhna iva parvato jyok pitṛṣv āstām AVa eṣā te rājan kanyā vadhūr ni dhūyatām yama AVc sā mātur badhyatāṃ gṛhe tho bhrātur atho pituḥ AVa eṣā te kulapā rājan tām u te pari dadmasi AVc jyok pitṛṣv āsātā ā śīrṣṇaḥ śamopyāt AVa asitasya te brahmaṇā kaśyapasya gayasya ca AVc antaḥkośam iva jāmayo pi nahyāmi te bhagam  AVa saṃ saṃ sravantu sindhavaḥ saṃ vātāḥ saṃ patatriṇaḥ AVc imaṃ yajñaṃ pradivo me juṣantāṃ saṃsrāvyeṇa haviṣā juhomi AVa ihaiva havam ā yāta ma iha saṃsrāvaṇā utemaṃ vardhayatā giraḥ AVc ihaitu sarvo yaḥ paśur asmin tiṣṭhatu yā rayiḥ AVa ye nadīnāṃ saṃsravanty utsāsaḥ sadam akṣitāḥ AVc tebhir me sarvaiḥ saṃsrāvair dhanaṃ saṃ srāvayāmasi AVa ye sarpiṣaḥ saṃsravanti kṣīrasya codakasya caAVb tebhir me sarvaiḥ saṃsrāvair dhanaṃ saṃ srāvayāmasi AVa ye māvāsyāṃ rātrim udasthur vrājam attriṇaḥ AVc agnis turīyo yātuhā so asmabhyam adhi bravat AVa sīsāyādhy āha varuṇaḥ sīsāyāgnir upāvati AVc sīsaṃ ma indraḥ prāyachat tad aṅga yātucātanam AVa idaṃ viṣkandhaṃ sahata idaṃ bādhate attriṇaḥ AVc anena viśvā sasahe yā jātāni piśācyāḥ AVa yadi no gāṃ haṃsi yady aśvaṃ yadi pūruṣam AVc taṃ tvā sīsena vidhyāmo yathā no so avīrahā AVa amūr yā yanti yoṣito hirā lohitavāsasaḥ AVc abhrātara iva jāmayas tiṣṭhantu hatavarcasaḥ AVa tiṣṭhāvare tiṣṭha para uta tvaṃ tiṣṭha madhyame AVc kaniṣṭhikā ca tiṣṭhati tiṣṭhād id dhamanir mahī AVa śatasya dhamanīnāṃ sahasrasya hirāṇām AVc asthur in madhyamā imāḥ sākam antā araṃsata AVa pari vaḥ sikatāvatī dhanūr bṛhaty akramīt AVc tiṣṭhatelayatā su kam AVa nir lakṣmyaṃ lalāmyaṃ nir arātiṃ suvāmasi AVc atha yā bhadrā tāni naḥ prajāyā arātiṃ nayāmasi AVa nir araṇiṃ savitā sāviṣak pador nir hastayor varuṇo mitro aryamā AVc nir asmabhyam anumatī rarāṇā premāṃ devā asāviṣuḥ saubhagāya AVa yat ta ātmani tanvāṃ ghoram asti yad vā keśeṣu praticakṣaṇe vā AVc sarvaṃ tad vācāpa hanmo vayaṃ devas tvā savitā sūdayatu AVa riśyapadīṃ vṛṣadatīṃ goṣedhāṃ vidhamām uta AVc vilīḍhyaṃ lalāmyaṃ tā asman nāśayāmasi AVa mā no vidan vivyādhino mo abhivyādhino vidan AVc ārāc charavyā asmad viṣūcīr indra pātaya AVa viṣvañco asmac charavaḥ patantu ye astā ye cāsyāḥ AVc daivīr manuṣyesavo mamāmitrān vi vidhyata AVa yo naḥ svo yo araṇaḥ sajāta uta niṣṭyo yo asmāṃ abhidāsati AVc rudraḥ śaravyayaitān mamāmitrān vi vidhyatu AVa yaḥ sapatno yo sapatno yaś ca dviṣan chapāti naḥ AVc devās taṃ sarve dhūrvantu brahma varma mamāntaram AVa adārasṛd bhavatu deva somāsmin yajñe maruto mṛḍatā naḥ AVc mā no vidad abhibhā mo aśastir mā no vidad vṛjinā dveṣyā yā AVa yo adya senyo vadho ghāyūnām udīrate AVc yuvaṃ taṃ mitrāvaruṇāv asmad yāvayataṃ pari AVa itaś ca yad amutaś ca yad vadhaṃ varuṇa yāvaya AVc vi mahac charma yacha varīyo yāvayā vadham AVa śāsa itthā mahāṃ asy amitrasāho astṛtaḥ AVc na yasya hanyate sakhā na jīyate kadā cana AVa svastidā viśāṃ patir vṛtrahā vimṛdho vaśī AVc vṛṣendraḥ pura etu naḥ somapā abhayaṃkaraḥ AVa vi na indra mṛdho jahi nīcā yacha pṛtanyataḥ AVc adhamaṃ gamayā tamo yo asmāṃ abhidāsati AVa vi rakṣo vi mṛdho jahi vi vṛtrasya hanū ruja AVc vi manyum indra vṛtrahann amitrasyābhidāsataḥ AVa apendra dviṣato mano pa jijyāsato vadham AVc vi mahac charma yacha varīyo yāvayā vadham AVa anu sūryam ud ayatāṃ hṛddyoto harimā ca te AVc go rohitasya varṇena tena tvā pari dadhmasi AVa pari tvā rohitair varṇair dīrghāyutvāya dadhmasi AVc yathāyam arapā asad atho aharito bhuvat AVa yā rohiṇīr devatyā gāvo yā uta rohiṇīḥ AVc rūpaṃrūpaṃ vayovayas tābhiṣ ṭvā pari dadhmasi AVa śukeṣu te harimāṇaṃ ropaṇākāsu dadhmasi AVc atho hāridraveṣu te harimāṇaṃ ni dadhmasi AVa naktaṃjātāsi oṣadhe rāme kṛṣṇe asikni ca AVc idaṃ rajani rajaya kilāsaṃ palitaṃ ca yat AVa kilāsaṃ ca palitaṃ ca nir ito nāśayā pṛṣat AVc ā tvā svo viśatāṃ varṇaḥ parā śuklāni pātaya AVa asitaṃ te pralayanam āsthānam asitaṃ tava AVc asiknī asy oṣadhe nir ito nāśayā pṛṣat AVa asthijasya kilāsasya tanūjasya ca yat tvaci AVc dūṣyā kṛtasya brahmaṇā lakṣma śvetam anīnaśam AVa suparṇo jātaḥ prathamas tasya tvaṃ pittam āsitha AVc tad āsurī yudhā jitā rūpaṃ cakre vanaspatīn AVa āsurī cakre prathamedaṃ kilāsabheṣajam idaṃ kilāsanāśanam AVc anīnaśat kilāsaṃ sarūpām akarat tvacam AVa sarūpā nāma te mātā sarūpo nāma te pitā AVc sarūpakṛt tvam oṣadhe sā sarūpam idaṃ kṛdhi AVa śyāmā sarūpaṃkaraṇī pṛthivyā adhy udbhṛtā AVc idam ū ṣu pra sādhaya punā rūpāṇi kalpaya AVa yad agnir āpo adahat praviśya yatrākṛṇvan dharmadhṛto namāṃsi AVc tatra ta āhuḥ paramaṃ janitraṃ sa naḥ saṃvidvān pari vṛṅgdhi takman AVa yady arcir yadi vāsi śociḥ śakalyeṣi yadi vā te janitram AVc hrūḍur nāmāsi haritasya deva sa naḥ saṃvidvān pari vṛṅgdhi takman AVa yadi śoko yadi vābhiśoko yadi vā rājño varuṇasyāsi putraḥ AVc hrūḍur nāmāsi haritasya deva sa naḥ saṃvidvān pari vṛṅgdhi takman AVa namaḥ śītāya takmane namo rūrāya śociṣe kṛṇomi AVc yo anyedyur ubhayadyur abhyeti tṛtīyakāya namo astu takmane AVa āre sāv asmad astu hetir devāso asat AVc āre aśmā yam asyatha AVa sakhāsāv asmabhyam astu rātiḥ sakhendro bhagaḥ AVc savitā citrarādhāḥ AVa yūyam naḥ pravato napān marutaḥ sūryatvacasaḥ AVc śarma yachatha saprathāḥ AVa suṣūdata mṛḍata mṛḍayā nas tanūbhyo AVc mayas tokebhyas kṛdhi AVa amūḥ pāre pṛdākvas triṣaptā nirjarāyavaḥ AVc tāsām jarāyubhir vayam akṣyāv api vyayāmasy aghāyoḥ paripanthinaḥ AVa viṣūcy etu kṛntatī pinākam iva bibhratī AVc viṣvak punarbhuvā mano samṛddhā aghāyavaḥ AVa na bahavaḥ sam aśakan nārbhakā abhi dādhṛṣuḥ AVc veṇor adgā ivābhito samṛddhā aghāyavaḥ AVa pretaṃ pādau pra sphurataṃ vahataṃ pṛṇato gṛhān AVc indrāny etu prathamājītāmuṣitā puraḥ AVa upa prāgād devo agnī rakṣohāmīvacātanaḥ AVc dahann apa dvayāvino yātudhānān kimīdinaḥ AVa prati daha yātudhānān prati deva kimīdinaḥ AVc pratīcīḥ kṛṣṇavartane saṃ daha yātudhānyaḥ AVa yā śaśāpa śapanena yāghaṃ mūram ādadhe AVc yā rasasya haraṇāya jātam ārebhe tokam attu sā AVa putram attu yātudhānīḥ svasāram uta naptyam AVc adhā mitho vikeśyo vi ghnatāṃ yātudhānyo vi tṛhyantām arāyyaḥ AVa abhīvartena maṇinā yenendro abhivavṛdhe AVc tenāsmān brahmaṇas pate bhi rāṣṭrāya vardhaya AVa abhivṛtya sapatnān abhi yā no arātayaḥ AVc abhi pṛtanyantaṃ tiṣṭhābhi yo no durasyati AVa abhi tvā devaḥ savitābhi ṣomo avīvṛdhat AVc abhi tvā viśvā bhūtāny abhīvarto yathāsasi AVa abhīvarto abhibhavaḥ sapatnakṣayaṇo maṇiḥ AVc rāṣṭrāya mahyaṃ badhyatāṃ sapatnebhyaḥ parābhuve AVa ud asau sūryo agād ud idaṃ māmakaṃ vacaḥ AVc yathāhaṃ śatruho sāny asapatnaḥ sapatnahā AVa sapatnakṣayaṇo vṛṣābhiraṣṭro viṣāsahiḥ AVc yathāham eṣāṃ vīrāṇāṃ virājāni janasya ca AVa viśve devā vasavo rakṣatemam utādityā jāgṛta yūyam asmin AVc memaṃ sanābhir uta vānyanābhir memaṃ prāpat pauruṣeyo vadho yaḥ AVa ye vo devāḥ pitaro ye ca putrāḥ sacetaso me śṛṇutedam uktam AVc sarvebhyo vaḥ pari dadāmy etaṃ svasty enaṃ jarase vahātha AVa ye devā divi ṣṭha ye pṛthivyāṃ ye antarikṣa oṣadhīṣu paśuṣv apsv antaḥ AVc te kṛṇuta jarasam āyur asmai śatam anyān pari vṛṇaktu mṛtyūn AVa yeṣāṃ prayājā uta vānuyājā hutabhāgā ahutādaś ca devāḥ AVc yeṣāṃ vaḥ pañca pradiśo vibhaktās tān vo asmai satrasadaḥ kṛṇomi AVa āśānām āśāpālebhyaś caturbhyo amṛtebhyaḥ AVc idaṃ bhūtasyādhyakṣebhyo vidhema haviṣā vayam AVa ya āśānām āśāpālāś catvāra sthana devāḥ AVc te no nirṛtyāḥ pāśebhyo muñcatāṃhasoaṃhasaḥ AVa asrāmas tvā haviṣā yajāmy aśloṇas tvā ghṛtena juhomi AVc ya āśānām āśāpālas turīyo devaḥ sa naḥ subhūtam eha vakṣat AVa svasti mātra uta pitre no astu svasti gobhyo jagate puruṣebhyaḥ AVc viśvam subhūtam suvidatraṃ no astu jyog eva dṛśema sūryam AVa idaṃ janāso vidatha mahad brahma vadiṣyati AVc na tat pṛthivyāṃ no divi yena prāṇanti vīrudhaḥ AVa antarikṣa āsāṃ sthāma śrāntasadām iva AVc āsthānam asya bhūtasya viduṣ ṭad vedhaso na vā AVa yad rodasī rejamāne bhūmiś ca niratakṣatam AVc ārdraṃ tad adya sarvadā samudrasyeva śrotyāḥ AVa viśvam anyām abhīvāra tad anyasyām adhi śritam AVc dive ca viśvavedase pṛthivyai cākaraṃ namaḥ AVa hiraṇyavarṇāḥ śucayaḥ pāvakā yāsu jātaḥ savitā yāsv agniḥ AVc yā agniṃ garbhaṃ dadhire suvarṇās tā na āpaḥ śaṃ syonā bhavantu AVa yāsāṃ rājā varuṇo yāti madhye satyānṛte avapaśyan janānām AVc yā agniṃ garbhaṃ dadhire suvarṇās tā na āpaḥ śaṃ syonā bhavantu AVa yāsāṃ devā divi kṛṇvanti bhakṣaṃ yā antarikṣe bahudhā bhavanti AVc yā agniṃ garbhaṃ dadhire suvarṇās tā na āpaḥ śaṃ syonā bhavantu AVa śivena mā cakṣuṣā paśyatāpaḥ śivayā tanvopa spṛśata tvacaṃ me AVc ghṛtaścutaḥ śucayo yāḥ pāvakās tā na āpaḥ śaṃ syonā bhavantu AVa iyaṃ vīrun madhujātā madhunā tvā khanāmasi AVc madhor adhi prajātāsi sā no madhumatas kṛdhi AVa jihvāyā agre madhu me jihvāmūle madhūlakam AVc mamed aha kratāv aso mama cittam upāyasi AVa madhuman me nikramaṇaṃ madhuman me parāyaṇam AVc vācā vadāmi madhumad bhūyāsaṃ madhusaṃdṛśaḥ AVa madhor asmi madhutaro madughān madhumattaraḥ AVc mām it kila tvaṃ vanāḥ śākhāṃ madhumatīm iva AVa pari tvā paritatnunekṣuṇāgām avidviṣe AVc yathā māṃ kaminy aso yathā man nāpagā asaḥ AVa yad ābadhnan dākṣāyaṇā hiraṇyaṃ śatānīkāya sumanasyamānāḥ AVc tat te badnāmy āyuṣe varcase balāya dīrghāyutvāya śataśāradāya AVa nainaṃ rakṣāṃsi na piśācāḥ sahante devānām ojaḥ prathamajam hy etat AVc yo bibharti dākṣāyaṇaṃ hiraṇyaṃ sa jīveṣu kṛṇute dīrgham āyuḥ AVa apāṃ tejo jyotir ojo balaṃ ca vanaspatīnām uta vīryāṇi AVc indra ivendriyāṇy adhi dhārayāmo asmin tad dakṣamāṇo bibharad dhiraṇyam AVa samānāṃ māsām ṛtubhiṣ ṭvā vayaṃ saṃvatsarasya payasā piparmi AVc indrāgnī viśve devās te nu manyantām ahṛṇīyamānāḥ AVa venas tat paśyat paramaṃ guhā yad yatra viśvaṃ bhavaty ekarūpam AVc idaṃ pṛśnir aduhaj jāyamānāḥ svarvido abhy anūṣata vrāḥ AVa pra tad voced amṛtasya vidvān gandharvo dhāma paramaṃ guhā yat AVc trīṇi padāni nihitā guhāsya yas tāni veda sa pituṣ pitāsat AVa sa naḥ pitā janitā sa uta bandhur dhāmāni veda bhuvanāni viśvā AVc yo devānāṃ nāmadha eka eva taṃ saṃpraśnaṃ bhuvanā yanti sarvā AVa pari dyāvāpṛthivī sadya āyam upātiṣṭhe prathamajām ṛtasya AVc vācam iva vaktari bhuvaneṣṭhā dhāsyur eṣa nanv eṣo agniḥ AVa pari viśvā bhuvanāny āyam ṛtasya tantuṃ vitataṃ dṛśe kam AVc yatra devā amṛtam ānaśānāḥ samāne yonāv adhy airayanta AVa divyo gandharvo bhuvanasya yas patir eka eva namasyo vikṣv īḍyaḥ AVc taṃ tvā yaumi brahmaṇā divya deva namas te astu divi te sadhastham AVa divi spṛṣṭo yajataḥ sūryatvag avayātā haraso daivyasya AVc mṛḍāt gandharvo bhuvanasya yas patir eka eva namasyaḥ suśevāḥ AVa anavadyābhiḥ sam u jagma ābhir apsarāsv api gandharva āsīt AVc samudra āsāṃ sadanaṃ ma āhur yataḥ sadya ā ca parā ca yanti AVa abhriye didyun nakṣatriye yā viśvāvasuṃ gandharvaṃ sacadhve AVc tābhyo vo devīr nama it kṛṇomi AVa yāḥ klandās tamiṣīcayo kṣakāmā manomuhaḥ AVc tābhyo gandharvabhyo psarābhyo karam namaḥ AVa ado yad avadhāvaty avatkam adhi parvatāt AVc tat te kṛṇomi bheṣajaṃ subheṣajaṃ yathāsasi AVa ād aṅgā kuvid aṅga śataṃ yā bheṣajāni te AVc teṣām asi tvam uttamam anāsrāvam arogaṇam AVa nīcaiḥ khananty asurā arusrāṇam idaṃ mahat AVc tad āsrāvasya bheṣajaṃ tad u rogam anīnaśat AVa upajīkā ud bharanti samudrād adhi bheṣajam AVc tad āsrāvasya bheṣajaṃ tad u rogam aśīśamat AVa arusrāṇam idaṃ mahat pṛthivyā adhy udbhṛtam AVc tad āsrāvasya bheṣajaṃ tad u rogam anīnaśat AVa śaṃ no bhavantv apa oṣadhayaḥ śivāḥ AVc indrasya vajro apa hantu rakṣasa ārād visṛṣṭā iṣavaḥ patantu rakṣasām AVa dīrghāyutvāya bṛhate raṇāyāriṣyanto dakṣamāṇāḥ sadaiva AVc maṇiṃ viṣkandhadūṣaṇaṃ jaṅgiḍaṃ bibhṛmo vayam AVa jaṅgiḍo jambhād viśarād viṣkandhād abhiśocanāt AVc maṇiḥ sahasravīryaḥ pari ṇaḥ pātu viśvataḥ AVa ayaṃ viṣkandhaṃ sahate yaṃ bādhate attriṇaḥ AVc ayaṃ no viśvabheṣajo jaṅgiḍaḥ pātv aṃhasaḥ AVa devair dattena maṇinā jaṅgiḍena mayobhuvā AVc viṣkandhaṃ sarvā rakṣāṃsi vyāyāme sahāmahe AVa śaṇaś ca mā jaṅgiḍaś ca viṣkandhād abhi rakṣatām AVc araṇyād anya ābhṛtaḥ kṛṣyā anyo rasebhyaḥ AVa kṛtyādūṣir ayaṃ maṇir atho arātidūṣiḥ AVc atho sahasvān jaṅgiḍaḥ pra ṇa āyuṃṣi tāriṣat AVa indra juṣasva pra vahā yāhi śūra haribhyām AVc pibā sutasya mater iha madhoś cakānaś cārur madāya AVa indra jaṭharaṃ navyo na pṛṇasva madhor divo na AVc asya sutasya svar ṇopa tvā madāḥ suvāco aguḥ AVa indras turāṣāṇ mitro vṛtraṃ yo jaghāna yatīr na AVc bibheda valaṃ bhṛgur na sasahe śatrūn made somasya AVa ā tvā viśantu sutāsa indra pṛṇasva kukṣī viḍḍhi śakra dhiyehy ā naḥ AVc śrudhī havaṃ giro me juṣasvendra svayugbhir matsveha mahe raṇāya AVa indrasya nu pra vocaṃ vīryāṇi yāni cakāra prathamāni vajrī AVc ahann ahim anu apas tatarda pra vakṣaṇā abhinat parvatānām AVa ahann ahiṃ parvate śiśriyāṇaṃ tvaṣṭāsmai vajraṃ svaryaṃ tatakṣa AVc vāśrā iva dhenavaḥ syandamānā añjaḥ samudram ava jagmur āpaḥ AVa vṛṣāyamāṇo avṛṇīta somaṃ trikadrukeṣu apibat sutasya AVc ā sāyakaṃ maghavādatta vajram ahann enaṃ prathamajām ahīnām AVa samās tvāgna ṛtavo vardhayantu saṃvatsarā ṛṣayo yāni satyā AVc saṃ divyena dīdihi rocanena viśvā ā māhi pradiśaś catasraḥ AVa saṃ cedhyasvāgne pra ca vardhayemam uc ca tiṣṭha mahate saubhagāya AVc mā te riṣann upasattāro agne brahmāṇas te yaśasaḥ santu mānye AVa tvām agne vṛṇate brāhmaṇā ime śivo agne saṃvaraṇe bhavā naḥ AVc sapatnahāgne abhimātijid bhava sve gaye jāgṛhy aprayuchan AVa kṣatreṇāgne svena saṃ rabhasva mitreṇāgne mitradhā yatasva AVc sajātānāṃ madhyameṣṭhā rājñām agne vihavyo dīdihīha AVa ati niho ati sṛdho ty acittīr ati dviṣaḥ AVc viśvā hy agne duritā tara tvam athāsmabhyaṃ sahavīraṃ rayiṃ dāḥ AVa aghadviṣṭā devajātā vīruc chapathayopanī AVc āpo malam iva prāṇaikṣīt sarvān mac chapathāṃ adhi AVa yaś ca sāpatnaḥ śapatho jāmyāḥ śapathaś ca yaḥ AVc brahmā yan manyutaḥ śapāt sarvaṃ tan no adhaspadam AVa divo mūlam avatataṃ pṛthivyā adhy uttatam AVc tena sahasrakāṇḍena pari ṇaḥ pāhi viśvataḥ AVa pari māṃ pari me prajāṃ pari ṇaḥ pāhi yad dhanam AVc arātir no mā tārīn mā nas tāriśur abhimātayaḥ AVa śaptāram etu śapatho yaḥ suhārt tena naḥ saha AVc cakṣurmantrasya durhārdaḥ pṛṣṭīr api śṛṇīmasi AVa ud agātāṃ bhagavatī vicṛtau nāma tārake AVc vi kṣetriyasya muñcatām adhamaṃ pāśam uttamam AVa apeyaṃ rātry uchatv apochantv abhikṛtvarīḥ AVc vīrut kṣetriyanāśany apa kṣetriyam uchatu AVa babhror arjunakāṇḍasya yavasya te palālyā tilasya tilapiñjyā AVc vīrut kṣetriyanāśany apa kṣetriyam uchatu AVa namas te lāṅgalebhyo nama īṣāyugebhyaḥ AVc vīrut kṣetriyanāśany apa kṣetriyam uchatu AVa namaḥ sanisrasākṣebhyo namaḥ saṃdeśyebhyaḥ AVc namaḥ kṣetrasya pataye vīrut kṣetriyanāśany apa kṣetriyam uchatu AVa daśavṛkṣa muñcemaṃ rakṣaso grāhyā adhi yainaṃ jagrāha parvasu AVc atho enam vanaspate jīvānāṃ lokam un naya AVa āgād ud agād ayaṃ jīvānāṃ vrātam apy agāt AVc abhūd u putrāṇāṃ pitā nṛṇāṃ ca bhagavattamaḥ AVa adhītīr adhy agād ayam adhi jīvapurā agān AVc śataṃ hy asya bhiṣajaḥ sahasram uta vīrudhaḥ AVa devās te cītim avidan brahmāṇa uta vīrudhaḥ AVc cītiṃ te viśve devā avidan bhūmyām adhi AVa yaś cakāra sa niṣ karat sa eva subhiṣaktamaḥ AVc sa eva tubhyaṃ bheṣajāni kṛṇavad bhiṣajā śuciḥ AVa kṣetriyāt tvā nirṛtyā jāmiśaṃsād druho muñcāmi varuṇasya pāśāt AVc anāgasaṃ brahmaṇā tvā kṛṇomi śive te dyāvāpṛthivī ubhe stām AVa śaṃ te agniḥ sahādbhir astu śaṃ somaḥ sahauṣadhībhiḥ AVc evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasaṃ brahmaṇā tvā kṛṇomi śive te dyāvāpṛthivī ubhe stām AVa śam te vāto antarikṣe vayo dhāc chaṃ te bhavantu pradiśaś catasraḥ AVc evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasaṃ brahmaṇā tvā kṛṇomi śive te dyāvāpṛthivī ubhe stām AVa imā yā devīḥ pradiśaś catasro vātapatnīr abhi sūryo vicaṣṭe AVc evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasaṃ brahmaṇā tvā kṛnomi śive te dyāvāpṛthivī ubhe stām AVa tāsu tvāntar jarasy ā dadhāmi pra yakṣma etu nirṛtiḥ parācaiḥ AVc evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasaṃ brahmaṇā tvā kṛṇomi śive te dyāvāpṛthivī ubhe stām AVa amukthā yakṣmād duritād avadyād druhaḥ pāśād grāhyāś cod amukthāḥ AVc evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasaṃ brahmaṇā tvā kṛṇomi śive te dyāvāpṛthivī ubhe stām AVa ahā arātim avidaḥ syonam apy abhūr bhadre sukṛtasya loke AVc evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasaṃ brahmaṇā tvā kṛṇomi śive te dyāvāpṛthivī ubhe stām AVa sūryam ṛtaṃ tamaso grāhyā adhi devā muñcanto asṛjan nir enasaḥ AVc evāham tvāṃ kṣetriyān nirṛtyā jāmiśaṃsād druho muñcāmi varuṇasya pāśāt AVe anāgasam brahmaṇā tvā kṛṇomi śive te dyāvāpṛthivī ubhe stām AVa dūṣyā dūṣir asi hetyā hetir asi menyā menir asi AVc āpnuhi śreyāṃsam ati samaṃ krāma AVa sraktyo si pratisaro si pratyabhicaraṇo si AVc āpnuhi śreyāṃsam ati samaṃ krāma AVa prati tam abhi cara yo smān dveṣṭi yaṃ vayaṃ dviṣmaḥ AVc āpnuhi śreyāṃsam ati samaṃ krāma AVa sūrir asi varcodhā asi tanūpāno si AVc āpnuhi śreyāṃsam ati samaṃ krāma AVa śukro si bhrājo si svar asi jyotir asi AVc āpnuhi śreyāṃsam ati samaṃ krāma AVa dyāvāpṛthivī urv antarikṣaṃ kṣetrasya patny urugāyo dbhutaḥ AVc utāntarikṣam uru vātagopaṃ ta iha tapyantāṃ mayi tapyamāne AVa idaṃ devāḥ śṛṇuta ye yajñiyā stha bharadvājo mahyam ukthāni śaṃsati AVc pāśe sa baddho durite ni yujyatāṃ yo asmākaṃ mana idaṃ hinasti AVa idam indra śṛṇuhi somapa yat tvā hṛdā śocatā johavīmi AVc vṛścāmi taṃ kuliśeneva vṛkṣaṃ yo asmākaṃ mana idaṃ hinasti AVa aśītibhis tisṛbhiḥ sāmagebhir ādityebhir vasubhir aṅgirobhiḥ AVc iṣṭāpūrtam avatu naḥ pitṝṇām āmuṃ dade harasā daivyena AVa dyāvāpṛthivī anu mā dīdhīthāṃ viśve devāso anu mā rabhadhvam AVc aṅgirasaḥ pitaraḥ somyāsaḥ pāpam ā ṛchatv apakāmasya kartā AVa atīva yo maruto manyate no brahma vā yo nindiṣat kriyamāṇam AVc tapūṃṣi tasmai vṛjināni santu brahmadviṣaṃ dyaur abhisaṃtapāti AVa sapta prāṇān aṣṭau manyas tāṃs te vṛścāmi brahmaṇā AVc ayā yamasya sādanam agnidūto araṃkṛtaḥ AVa ā dadhāmi te padaṃ samiddhe jātavedasi AVc agniḥ śarīraṃ veveṣṭv asuṃ vāg api gachatu AVa āyurdā agne jarasaṃ vṛṇāno ghṛtapratīko ghṛtapṛṣṭho agne AVc ghṛtaṃ pītvā madhu cāru gavyaṃ piteva putrān abhi rakṣatād imam AVa pari dhatta dhatta no varcasemam jarāmṛtyuṃ kṛṇuta dīrgham āyuḥ AVc bṛhaspatiḥ prāyachad vāsa etat somāya rājñe paridhātavā u AVa parīdaṃ vāso adhithāḥ svastaye bhūr gṛṣṭīnām abhiśastipā u AVc śataṃ ca jīva śaradaḥ purūcī rāyaś ca poṣam upasaṃvyayasva AVa ehy aśmānam ā tiṣṭhāśmā bhavatu te tanūḥ AVc kṛṇvantu viśve devā āyuṣṭe śaradaḥ śatam AVa yasya te vāsaḥ prathamavāsyaṃ harāmas taṃ tvā viśve vantu devāḥ AVc taṃ tvā bhrātaraḥ suvṛdhā vardhamānam anu jāyantāṃ bahavaḥ sujātam AVa niḥsālāṃ dhṛṣṇuṃ dhiṣaṇam ekavādyām jighatsvam AVc sarvāś caṇḍasya naptyo nāśayāmaḥ sadānvāḥ AVa nir vo goṣṭhād ajāmasi nir akṣān nir upānaśāt AVc nir vo magundyā duhitaro gṛhebhyaś cātayāmahe AVa asau yo adharād gṛhas tatra santv arāyyaḥ AVc tatra sedir ny ucyatu sarvāś ca yātudhānyaḥ AVa bhūtapatir nir ajatv indraś cetaḥ sadānvāḥ AVc gṛhasya budhna āsīnās tā indro vajreṇādhi tiṣṭhatu AVa yadi stha kṣetriyāṇāṃ yadi vā puruṣeṣitāḥ AVc yadi stha dasyubhyo jātā naśyatetaḥ sadānvāḥ AVa pari dhāmāny āsām āśur gāṣṭhām ivāsaram AVc ajaiṣaṃ sarvān ājīn vo naśyatetaḥ sadānvāḥ AVa yathā dyauś ca pṛthivī ca na bibhīto na riṣyataḥ AVc evā me prāṇa mā bibheḥ AVa yathāhaś ca rātrī ca na bibhīto na riṣyataḥ AVc evā me prāṇa mā bibheḥ AVa yathā sūryaś ca candraś ca na bibhīto na riṣyataḥ AVc evā me prāṇa mā bibheḥ AVa yathā brahma ca kṣatraṃ ca na bibhīto na riṣyataḥ AVc evā me prāṇa mā bibheḥ AVa yathā satyaṃ cānṛtaṃ ca na bibhīto na riṣyataḥ AVc evā me prāṇa mā bibheḥ AVa yathā bhūtaṃ ca bhavyaṃ ca na bibhīto na riṣyataḥ AVc evā me prāṇa mā bibheḥ AVa prāṇāpānau mṛtyor mā pātaṃ svāhā AVa dyāvāpṛthivī upaśrutyā mā pātaṃ svāhā AVa sūrya cakṣuṣā mā pāhi svāhā AVa agne vaiśvānara viśvair mā devaiḥ pāhi svāhā AVa viśvambhara viśvena mā bharasā pāhi svāhā AVa ojo sy ojo me dāḥ svāhā AVa saho si saho me dāḥ svāhā AVa balam asi balaṃ dāḥ svāhā AVa āyur asy āyur me dāḥ svāha AVa śrotram asi śrotraṃ me dāḥ svāha AVa cakṣur asi cakṣur me dāḥ svāha AVa paripāṇam asi paripāṇaṃ me dāḥ svāha AVa bhrātṛvyakṣayaṇam asi bhrātṛvyacātanaṃ me dāḥ svāha AVa sapatnakṣayaṇam asi sapatnacātanaṃ me dāḥ svāha AVa arāyakṣayaṇam asy arāyacātanaṃ me dāḥ svāha AVa piśācakṣayaṇam asi piśācacātanaṃ me dāḥ svāha AVa sadānvākṣayaṇam asi sadānvācātanaṃ me dāḥ svāha AVa agne yat te tapas tena taṃ prati tapa yo smān dveṣṭi yaṃ vayaṃ dviṣmaḥ AVa agne yat te haras tena taṃ prati hara yo smān dveṣṭi yaṃ vayaṃ dviṣmaḥ AVa agne yat te rcis tena taṃ praty arca yo smān dveṣṭi yaṃ vayaṃ dviṣmaḥ AVa agne yat te śocis tena taṃ prati śoca yo smān dveṣṭi yaṃ vayaṃ dviṣmaḥ AVa agne yat te tejas tena tam atejasaṃ kṛṇu yo smān dveṣṭi yaṃ vayaṃ dviṣmaḥ AVa vāyo yat te tapas tena taṃ prati tapa yo smān dveṣṭi yaṃ vayaṃ dviṣmaḥ AVa vāyo yat te haras tena taṃ prati hara yo smān dveṣṭi yaṃ vayaṃ dviṣmaḥ AVa vāyo yat te rcis tena taṃ praty arca yo smān dveṣṭi yaṃ vayaṃ dviṣmaḥ AVa vāyo yat te śocis tena taṃ prati śoca yo smān dveṣṭi yaṃ vayaṃ dviṣmaḥ AVa vāyo yat te tejas tena tam atejasaṃ kṛṇu yo smān dveṣṭi yaṃ vayaṃ dviṣmaḥ AVa sūrya yat te tapas tena taṃ prati tapa yo smān dveṣṭi yaṃ vayaṃ dviṣmaḥ AVa sūrya yat te haras tena taṃ prati hara yo smān dveṣṭi yaṃ vayaṃ dviṣmaḥ AVa sūrya yat te rcis tena taṃ praty arca yo smān dveṣṭi yaṃ vayaṃ dviṣmaḥ AVa sūrya yat te śocis tena taṃ prati śoca yo smān dveṣṭi yaṃ vayaṃ dviṣmaḥ AVa sūrya yat te tejas tena tam atejasaṃ kṛṇu yo smān dveṣṭi yaṃ vayaṃ dviṣmaḥ AVa candra yat te tapas tena taṃ prati tapa yo smān dveṣṭi yaṃ vayaṃ dviṣmaḥ AVa candra yat te haras tena taṃ prati hara yo smān dveṣṭi yaṃ vayaṃ dviṣmaḥ AVa candra yat te rcis tena taṃ praty arca yo smān dveṣṭi yaṃ vayaṃ dviṣmaḥ AVa candra yat te śocis tena taṃ prati śoca yo smān dveṣṭi yaṃ vayaṃ dviṣmaḥ AVa candra yat te tejas tena tam atejasaṃ kṛṇu yo smān dveṣṭi yaṃ vayaṃ dviṣmaḥ AVa āpo yad vas tapas tena taṃ prati tapata yo smān dveṣṭi yaṃ vayaṃ dviṣmaḥ AVa āpo yad vas haras tena taṃ prati harata yo smān dveṣṭi yaṃ vayaṃ dviṣmaḥ AVa āpo yad vas rcis tena taṃ prati arcata yo smān dveṣṭi yaṃ vayaṃ dviṣmaḥ AVa āpo yad vas śocis tena taṃ prati śocata yo smān dveṣṭi yaṃ vayaṃ dviṣmaḥ AVa āpo yad vas tejas tena tam atejasaṃ kṛṇuta yo smān dveṣṭi yaṃ vayaṃ dviṣmaḥ AVa śerabhaka śerabha punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa śevṛdhaka śevṛdha punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa mrokānumroka punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa sarpānusarpa punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa jūrṇi punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa upabde punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa arjuni punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa bharūji punar vo yantu yātavaḥ punar hetiḥ kimīdinaḥ AVc yasya stha tam atta yo vo prāhait tam atta svā māṃsāny atta AVa śaṃ no devī pṛśniparṇy aśaṃ nirṛtyā akaḥ AVc ugrā hi kaṇvajambhanī tām abhakṣi sahasvatīm AVa sahamāneyaṃ prathamā pṛśniparṇy ajāyata AVc tayāhaṃ durṇāmnāṃ śiro vṛścāmi śakuner iva AVa arāyam asṛkpāvānaṃ yaś ca sphātiṃ jihīrṣati AVc garbhādaṃ kaṇvaṃ nāśaya pṛśniparṇi sahasva ca AVa girim enāṃ ā veśaya kaṇvān jīvitayopanān AVc tāṃs tvaṃ devi pṛśniparṇy agnir ivānudahann ihi AVa parāca enān pra ṇuda kaṇvān jīvitayopanān AVc tamāṃsi yatra gachanti tat kravyādo ajīgamam AVa eha yantu paśavo ye pareyur vāyur yeṣāṃ sahacāraṃ jujoṣa AVc tvaṣṭā yeṣāṃ rūpadheyāni vedāsmin tān goṣṭhe savitā ni yachatu AVa imaṃ goṣṭhaṃ paśavaḥ saṃ sravantu bṛhaspatir ā nayatu prajānan AVc sinīvālī nayatv āgram eṣām ājagmuṣo anumate ni yacha AVa saṃ saṃ sravantu paśavaḥ sam aśvāḥ sam u pūruṣāḥ AVc saṃ dhānyasya yā sphātiḥ saṃsrāvyeṇa haviṣā juhomi AVa saṃ siñcāmi gavāṃ kṣīram sam ājyena balam rasam AVc saṃsiktā asmākaṃ vīrā dhruvā gāvo mayi gopatau AVa ā harāmi gavāṃ kṣīram āhārṣaṃ dhānyaṃ rasam AVc āhṛtā asmākaṃ vīrā ā patnīr idam astakam AVa nec chatruḥ prāśaṃ jayāti sahamānābhibhūr asi AVc prāśaṃ pratiprāśo jahy arasān kṛṇv oṣadhe AVa suparṇas tvānv avindat sūkaras tvākhanan nasā AVc prāśaṃ pratiprāśo jahy arasān kṛṇv oṣadhe AVa indro ha cakre tvā bāhāv asurebhya starītave AVc prāśaṃ pratiprāśo jahy arasān kṛṇv oṣadhe AVa pāṭām indro vy āśnād asurebhya starītave AVc prāśaṃ pratiprāśo jahy arasān kṛṇv oṣadhe AVa tayāhaṃ śatrūnt sākṣa indraḥ sālāvṛkāṃ iva AVc prāśaṃ pratiprāśo jahy arasān kṛṇv oṣadhe AVa rudra jalāṣabheṣaja nīlaśikhaṇḍa karmakṛt AVc prāśaṃ pratiprāśo jahy arasān kṛṇv oṣadhe AVa tasya prāśaṃ tvaṃ jahi yo na indrābhidāsati AVc adhi no brūhi śaktibhiḥ prāśi mām uttaraṃ kṛdhi AVa tubhyam eva jariman vardhatām ayam memam anye mṛtyavo hiṃsiṣuḥ śataṃ ye AVc māteva putraṃ pramanā upasthe mitra enaṃ mitriyāt pātv aṃhasaḥ AVa mitra enaṃ varuṇo vā riśādā jarāmṛtyuṃ kṛṇutāṃ saṃvidānau AVc tad agnir hotā vayunāni vidvān viśvā devānāṃ janimā vivakti AVa tvam īśiṣe paśūnām pārthivānāṃ ye jātā uta vā ye janitrāḥ AVc memaṃ prāṇo hāsīn mo apāno memaṃ mitrā vadhiṣur mo amitrāḥ AVa dyauṣ ṭvā pitā pṛthivī mātā jarāmṛtyuṃ kṛṇutāṃ saṃvidāne AVc yathā jīvā aditer upasthe prāṇāpānābhyāṃ gupitaḥ śataṃ himāḥ AVa imam agne āyuṣe varcase naya priyaṃ reto varuṇa mitra rājan AVc mātevāsmā adite śarma yacha viśve devā jaradaṣṭir yathāsat AVa pārthivasya rase devā bhagasya tanvo bale AVc āyuṣyam asmā agniḥ sūryo varca ā dhād bṛhaspatiḥ AVa āyur asmai dhehi jātavedaḥ prajāṃ tvaṣṭar adhinidhehi asmai AVc rāyas poṣaṃ savitar ā suvāsmai śataṃ jīvāti śaradas tavāyam AVa āśīr ṇa ūrjam uta sauprajāstvaṃ dakṣaṃ dhattaṃ draviṇaṃ sacetasau AVc jayam kṣetrāṇi sahasāyam indra kṛṇvāno anyān adharānt sapatnān AVa indreṇa datto varuṇena śiṣṭo marudbhir ugraḥ prahito no āgan AVc eṣa vāṃ dyāvāpṛthivī upasthe mā kṣudhan mā tṛṣat AVa ūrjam asmā ūrjasvatī dhattaṃ payo asmai payasvatī dhattam AVc ūrjam asmai dyāvapṛthivī adhātāṃ viśve devā maruta ūrjam āpaḥ AVa śivābhiṣ ṭe hṛdayaṃ tarpayāmy anamīvo modiṣīṣṭhāḥ suvarcāḥ AVc savāsinau pibatāṃ mantham etam aśvino rūpaṃ paridhāya māyām AVa indra etāṃ sasṛje viddho agra ūrjāṃ svadhām ajarāṃ sā ta eṣā AVc tayā tvaṃ jīva śaradaḥ suvarcā mā ta ā susrod bhiṣajas te akran AVa yathedaṃ bhūmyā adhi tṛṇaṃ vāto mathāyati AVc evā mathnāmi te mano yathā māṃ kāminy aso yathā man nāpagā asaḥ AVa saṃ cen nayātho aśvinā kāminā saṃ ca vakṣathaḥ AVc saṃ vāṃ bhagāso agmata saṃ cittāni sam u vratā AVa yat suparṇā vivakṣavo anamīvā vivakṣavaḥ AVc tatra me gachatād dhavaṃ śalya iva kulmalaṃ yathā AVa yad antaraṃ tad bāhyaṃ yad bāhyaṃ tad antaram AVc kanyānāṃ viśvarūpāṇāṃ mano gṛbhāyauṣadhe AVa eyam agan patikāmā janikāmo ham āgamam AVc aśvaḥ kanikradad yathā bhagenāhaṃ sahāgamam AVa indrasya yā mahī dṛṣat krimer viśvasya tarhaṇī AVc tayā pinaṣmi saṃ krimīn dṛṣadā khalvāṃ iva AVa dṛṣṭam adṛṣṭam atṛham atho kurūrum atṛham AVc algaṇḍūnt sarvān chalunān krimīn vacasā jambhayāmasi AVa algaṇḍūn hanmi mahatā vadhena dūnā adūnā arasā abhūvan AVc śiṣṭān aśiṣṭān ni tirāmi vācā yathā krimīṇāṃ nakir uchiṣātai AVa anvāntryaṃ śīrṣaṇyam atho pārṣṭeyaṃ krimīn AVc avaskavaṃ vyadhvaraṃ krimīn vacasā jambhayāmasi AVa ye krimayaḥ parvateśu vaneṣv oṣadhīṣu paśuṣv apsv antaḥ AVc ye asmākaṃ tanvam āviviśuḥ sarvaṃ tad dhanmi janima krimīṇām AVa udyann ādityaḥ krimīn hantu nimrocan hantu raśmibhiḥ AVc ye antaḥ krimayo gavi AVa viśvarūpaṃ caturakṣaṃ krimiṃ sāraṅgam arjunam AVc śṛṇāmy asya pṛṣṭīr api vṛścāmi yac chiraḥ AVa atrivad vaḥ krimayo hanmi kaṇvavaj jamadagnivat AVc agastyasya brahmaṇā saṃ pinaṣmy ahaṃ krimīn AVa hato rājā krimīṇām utaiṣāṃ sthapatir hataḥ AVc hato hatamātā krimir hatabhrātā hatasvasā AVa hatāso asya veśaso hatāsaḥ pariveśasaḥ AVc atho ye kṣullakā iva sarve te krimayo hatāḥ AVa pra te śṛṇāmi śṛṅge yābhyāṃ vitudāyasi AVc bhinādmi te kuṣumbhaṃ yas te viṣadhānaḥ AVa akṣībhyāṃ te nāsikābhyāṃ karṇābhyāṃ chubukād adhi AVc yakṣmaṃ śīrṣaṇyaṃ mastiṣkāj jihvāyā vi vṛhāmi te AVa grīvābhyas ta uṣṇihābhyaḥ kīkasābhyo anūkyāt AVc yakṣmaṃ doṣaṇyam aṃsābhyāṃ bāhubhyāṃ vi vṛhāmi te AVa hṛdayāt te pari klomno halīkṣṇāt pārśvābhyām AVc yakṣmaṃ matasnābhyāṃ plīhno yaknas te vi vṛhāmasi AVa āntrebhyas te gudābhyo vaniṣṭhor udarād adhi AVc yakṣmaṃ kukṣibhyām plāśer nābhyā vi vṛhāmi te AVa ūrubhyāṃ te aṣṭhīvadbhyāṃ pārṣṇibhyāṃ prapadābhyām AVc yakṣmaṃ bhasadyaṃ śroṇibhyāṃ bhāsadaṃ bhaṃsaso vi vṛhāmi te AVa asthibhyas te majjabhyaḥ snāvabhyo dhamanibhyaḥ AVc yakṣmam pāṇibhyām aṅgulibhyo nakhebhyo vi vṛhāmi te AVa aṅgeaṅge lomnilomni yas te parvaṇiparvaṇi AVc yakṣmaṃ tvacasyaṃ te vayaṃ kaśyapasya vībarheṇa viṣvañcaṃ vi vṛhāmasi AVa ya īśe paśupatiḥ paśūnām catuṣpadām uta yo dvipadām AVc niṣkrītaḥ sa yajñiyaṃ bhāgam etu rāyas poṣā yajamānaṃ sacantām AVa pramuñcanto bhuvanasya reto gātuṃ dhatta yajamānāya devāḥ AVc upākṛtaṃ śaśamānaṃ yad asthāt priyam devānām apy etu pāthaḥ AVa ye badhyamānam anu dīdhyānā anvaikṣanta manasā cakṣuṣā ca AVc agniṣ ṭān agre pra mumoktu devo viśvakarmā prajayā saṃrarāṇaḥ AVa ye grāmyāḥ paśavo viśvarūpā virūpāḥ santo bahudhaikarūpāḥ AVc vāyuṣ ṭān agre pra mumoktu devaḥ prajāpatiḥ prajayā saṃrarāṇaḥ AVa prajānantaḥ prati gṛhṇantu pūrve prāṇam aṅgebhyaḥ pary ācarantam AVc divaṃ gacha prati tiṣṭhā śarīraiḥ svargaṃ yāhi pathibhir devayānaiḥ AVa ye bhakṣayanto na vasūny ānṛdhur yān agnayo anvatapyanta dhiṣṇyāḥ AVc yā teṣām avayā duriṣṭiḥ sviṣṭiṃ nas tāṃ kṛṇavad viśvakarmā AVa yajñapatim ṛṣayaḥ enasāhur nirbhaktaṃ prajā anutapyamānam AVc mathavyānt stokān apa yān rarādha saṃ naṣ ṭebhiḥ sṛjatu viśvakarmā AVa adānyānt somapān manyamāno yajñasya vidvānt samaye na dhīraḥ AVc yad enaś cakṛvān baddha eṣa taṃ viśvakarman pra muñcā svastaye AVa ghorā ṛṣayo namo astv ebhyaś cakṣur yad eṣāṃ manasaś ca satyam AVc bṛhaspataye mahiṣa dyumann namo viśvakarman namas te pāhy asmān AVa yajñasya cakṣuḥ prabhṛtir mukhaṃ ca vācā śrotreṇa manasā juhomi AVc imaṃ yajñaṃ vitataṃ viśvakarmaṇā devā yantu sumanasyamānāḥ AVa ā no agne sumatiṃ saṃbhalo gamed imāṃ kumārīṃ saha no bhagena AVc juṣṭā vareṣu samaneṣu valgur oṣaṃ patyā saubhagam astu asyai AVa somajuṣṭaṃ brahmajuṣṭam aryamnā saṃbhṛtaṃ bhagam AVc dhātur devasya satyena kṛṇomi pativedanam AVa iyam agne nārī patim videṣṭa somo hi rājā subhagāṃ kṛṇoti AVc suvānā putrān mahiṣī bhavāti gatvā patiṃ subhagā vi rājatu AVa yathākharo maghavaṃś cārur eṣa priyo mṛgāṇāṃ suṣadā babhūva AVc evā bhagasya juṣṭeyam astu nārī saṃpriyā patyāvirādhayantī AVa bhagasya nāvam ā roha pūrṇām anupadasvatīm AVc tayopapratāraya yo varaḥ pratikāmyaḥ AVa ā krandaya dhanapate varam āmanasaṃ kṛṇu AVc sarvaṃ pradakṣiṇaṃ kṛṇu yo varaḥ pratikāmyaḥ AVa idaṃ hiraṇyaṃ gulgulv ayam aukṣo atho bhagaḥ AVc ete patibhyas tvām aduḥ pratikāmāya vettave AVe ā te nayatu savitā nayatu patir yaḥ pratikāmyaḥ AVa agnir naḥ śatrūn praty etu vidvān pratidahann abhiśastim arātim AVc sa senāṃ mohayatu pareṣāṃ nirhastāṃś ca kṛṇavaj jātavedāḥ AVa yūyam ugrā maruta īdṛśe sthābhi preta mṛṇata sahadhvam AVc amīmṛṇan vasavo nāthitā ime agnir hy eṣāṃ dūtaḥ pratyetu vidvān AVa amitrasenāṃ maghavann asmān chatrūyatīm abhi AVc yuvaṃ tām indra vṛtrahann agniś ca dahataṃ prati AVa prasūta indra pravatā haribhyāṃ pra te vajraḥ pramṛṇann etu śatrūn AVc jahi pratīco anūcaḥ parāco viṣvak satyaṃ kṛṇuhi cittam eṣām AVa indra senāṃ mohayāmitrāṇām AVc agner vātasya dhrājyā tān viṣūco vi nāśaya AVa indraḥ senāṃ mohayatu maruto ghnantv ojasā AVc cakṣūṃsy agnir ā dattāṃ punar etu parājitā AVa agnir no dūtaḥ pratyetu vidvān pratidahann abhiśastim arātim AVc sa cittāni mohayatu pareṣāṃ nirhastāṃś ca kṛṇavaj jātavedāḥ AVa ayam agnir amūmuhad yāni cittāni vo hṛdi AVc vi vo dhamatv okasaḥ pra vo dhamatu sarvataḥ AVa indra cittāni mohayann arvāṅ ākūtyā cara AVc agner vātasya dhrājyā tān viṣūco vi nāśaya AVa vy ākūtaya eṣām itātho cittāni muhyata AVc atho yad adyaiṣāṃ hṛdi tad eṣāṃ pari nir jahi AVa amīṣāṃ cittāni pratimohayantī gṛhāṇāṅgāny apve parehi AVc abhi prehi nir daha hṛtsu śokair grāhyāmitrāṃs tamasā vidhya śatrūn AVa asau yā senā marutaḥ pareṣām asmān aity abhy ojasā spardhamānā AVc tām vidhyata tamasāpavratena yathaiṣām anyo anyaṃ na jānāt AVa acikradat svapā iha bhuvad agne vy acasva rodasī urūcī AVc yuñjantu tvā maruto viśvavedasa āmuṃ naya namasā rātahavyam AVa dūre cit santam aruṣāsa indram ā cyāvayantu sakhyāya vipram AVc yad gāyatrīṃ bṛhatīm arkam asmai sautrāmaṇyā dadhṛṣanta devāḥ AVa adbhyas tvā rāja varuṇo hvayatu somas tvā hvayatu parvatebhyaḥ AVc indras tvā hvayatu viḍbhya ābhyaḥ śyeno bhūtvā viśa ā patemāḥ  AVa śyeno havyaṃ nayatv ā parasmād anyakṣetre aparuddhaṃ carantam AVc aśvinā panthāṃ kṛṇutāṃ sugaṃ ta imaṃ sajātā abhisaṃviśadhvam  AVa hvayantu tvā pratijanāḥ prati mitrā avṛṣata AVc indrāgnī viśve devās te viśi kṣemam adīdharan  AVa yas te havaṃ vivadat sajāto yaś ca niṣṭyaḥ AVc apāñcam indra taṃ kṛtvāthemam ihāva gamaya  AVa ā tvā gan rāṣtraṃ saha varcasod ihi prāṅ viśāṃ patir ekarāṭ tvaṃ vi rāja AVc sarvās tvā rājan pradiśo hvayantūpasadyo namasyo bhaveha AVa tvāṃ viśo vṛṇatāṃ rājyāya tvām imāḥ pradiśaḥ pañca devīḥ AVc varṣman rāṣṭrasya kakudi śrayasva tato na ugro vi bhajā vasūni AVa acha tvā yantu havinaḥ sajātā agnir dūto ajiraḥ saṃ carātai AVc jāyāḥ putrāḥ sumanaso bhavantu bahuṃ baliṃ prati paśyāsā ugraḥ AVa aśvinā tvāgre mitrāvaruṇobhā viśve devā marutas tvā hvayantu AVc adhā mano vasudeyāya kṛṇuṣva tato na ugro vi bhajā vasūni AVa ā pra drava paramasyāḥ parāvataḥ śive te dyāvāpṛthivī ubhe stām AVc tad ayaṃ rājā varuṇas tathāha sa tvāyam ahvat sa upedam ehi AVa indrendra manuṣyāḥ parehi saṃ hy ajñāsthā varuṇaiḥ saṃvidānaḥ AVc sa tvāyam ahvat sve sadhasthe sa devān yakṣat sa u kalpayad viśaḥ AVa pathyā revatīr bahudhā virūpāḥ sarvāḥ saṃgatya varīyas te akran AVc tās tvā sarvāḥ saṃvidānā hvayantu daśamīm ugraḥ sumanā vaśeha AVa āyam agan parṇamaṇir balī balena pramṛṇant sapatnān AVc ojo devānāṃ paya oṣadhīnāṃ varcasā mā jinvantv aprayāvan AVa mayi kṣatraṃ parṇamaṇe mayi dhārayatād rayim AVc ahaṃ rāṣṭrasyābhīvarge nijo bhūyāsam uttamaḥ AVa yaṃ nidadhur vanaspatau guhyaṃ devāḥ priyaṃ maṇim AVc tam asmabhyaṃ sahāyuṣā devā dadatu bhartave AVa somasya parṇaḥ saha ugram āgann indreṇa datto varuṇena śiṣṭaḥ AVc taṃ priyāsaṃ bahu rocamāno dīrghāyutvāya śataśāradāya AVa ā mārukṣat parṇamaṇir mahyā ariṣṭatātaye AVc yathāham uttaro sāny aryamṇa uta saṃvidaḥ AVa ye dhīvāno rathakārāḥ karmārā ye manīṣiṇaḥ AVc upastīn parṇa mahyaṃ tvaṃ sarvān kṛṇv abhito janān AVa ye rājāno rājakṛtaḥ sūtā grāmaṇyaś ca ye AVc upastīn parṇa mahyaṃ tvaṃ sarvān kṛṇv abhito janān AVa parṇo si tanūpānaḥ sayonir vīro vīreṇa mayā AVc saṃvatsarasya tejasā tena badhnāmi tvā maṇe AVa pumān puṃsaḥ parijāto śvatthaḥ khadirād adhi AVc sa hantu śatrūn māmakān yān ahaṃ dveṣmi ye ca mām AVa tān aśvattha niḥ śṛṇīhi śatrūn vaibādhadodhataḥ AVc indreṇa vṛtraghnā medī mitreṇa varuṇena ca AVa yathāśvattha nirabhano ntar mahaty arṇave AVc evā tānt sarvān nir bhaṅgdhi yān ahaṃ dveṣmi ye ca mām AVa yaḥ sahamānaś carasi sāsahāna iva ṛṣabhaḥ AVc tenāśvattha tvayā vayaṃ sapatnānt sahiṣīmahi AVa sinātv enān nirṛtir mṛtyoḥ pāśair amokyaiḥ AVc aśvattha śatrūn māmakān yān ahaṃ dveṣmi ye ca mām AVa yathāśvattha vānaspatyān ārohan kṛṇuṣe dharān AVc evā me śatror mūrdhānaṃ viṣvag bhinddhi sahasva ca AVa te dharāñcaḥ pra plavantāṃ chinnā naur iva bandhanāt AVc na vaibādhapraṇuttānāṃ punar asti nivartanam AVa praiṇān nude manasā pra cittenota brahmaṇā AVc praiṇān vṛkṣasya śākhayāśvatthasya nudāmahe AVa hariṇasya raghuṣyado dhi śīrṣaṇi bheṣajam AVc sa kṣetriyaṃ viṣāṇayā viṣūcīnam anīnaśat AVa anu tvā hariṇo vṛṣā padbhiś caturbhir akramīt AVc viṣāṇe vi ṣya guṣpitaṃ yad asya kṣetriyaṃ hṛdi AVa ado yad avarocate catuṣpakṣam iva chadiḥ AVc tenā te sarvaṃ kṣetriyam aṅgebhyo nāśayāmasi AVa amū ye divi subhage vicṛtau nāma tārake AVc vi kṣetriyasya muñcatām adhamaṃ pāśam uttamam AVa āpa id vā u bheṣajīr āpo amīvacātanīḥ AVc āpo viśvasya bheṣajīs tās tvā muñcantu kṣetriyāt AVa yad āsuteḥ kriyamānāyāḥ kṣetriyaṃ tvā vyānaśe AVc vedāhaṃ tasya bheṣajaṃ kṣetriyaṃ nāśayāmi tvat AVa apavāse nakṣatrāṇām apavāsa uṣasām uta AVc apāsmat sarvaṃ durbhūtam apa kṣetriyam uchatu AVa ā yātu mitra ṛtubhiḥ kalpamānaḥ saṃveśayan pṛthivīm usriyābhiḥ AVc athāsmabhyam varuṇo vāyur agnir bṛhad rāṣṭraṃ saṃveśyam dadhātu AVa dhātā rātiḥ savitedaṃ juśantām indras tvaṣṭā prati haryantu me vacaḥ AVc huve devīm aditiṃ śūraputrāṃ sajātānāṃ madhyameṣṭhā yathāsāni AVa huve somaṃ savitāraṃ namobhir viśvān ādityāṃ aham uttaratve AVc ayam agnir dīdāyad dīrgham eva sajātair iddho pratibruvadbhiḥ AVa ihed asātha na paro gamātheryo gopāḥ puṣṭapatir va ājat AVc asmai kāmāyopa kāminīr viśve vo devā upasaṃyantu AVa saṃ vo manāṃsi saṃ vratā sam ākūtīr namāmasi AVc amī ye vivratā sthana tān vaḥ saṃ namayāmasi AVa ahaṃ gṛbhṇāmi manasā manāṃsi mama cittam anu cittebhir eta AVc mama vaśeṣu hṛdayāni vaḥ kṛṇomi mama yātam anuvartmāna eta AVa karśaphasya viśaphasya dyauḥ pitā pṛthivī mātā AVc yathābhicakra devās tathāpa kṛṇutā punaḥ AVa aśreṣmāṇo adhārayan tathā tan manunā kṛtam AVc kṛṇomi vadhri viṣkandhaṃ muṣkābarho gavām iva AVa piśaṅge sūtre khṛgalaṃ tad ā badhnanti vedhasaḥ AVc śravasyuṃ śuṣmaṃ kābavaṃ vadhriṃ kṛṇvantu bandhuraḥ AVa yenā śravasyavaś caratha devā ivāsuramāyayā AVc śunāṃ kapir iva dūṣaṇo bandhurā kābavasya ca AVa duṣṭyai hi tvā bhatsyāmi dūṣayiṣyāmi kābavam AVc ud āśavo rathā iva śapathebhiḥ sariṣyatha AVa ekaśataṃ viṣkandhāni viṣṭhitā pṛthivīm anu AVc teṣāṃ tvām agre uj jaharur maṇiṃ viṣkandhadūṣaṇam AVa prathamā ha vy uvāsa sā dhenur abhavad yame AVc sā naḥ payasvatī duhām uttarāmuttarām samām AVa yāṃ devāḥ pratinandanti rātrim dhenum upāyatīm AVc saṃvatsarasya yā patnī sā no astu sumaṅgalī AVa saṃvatsarasya pratimāṃ yāṃ tvā rātry upāsmahe AVc sā na āyuṣmatīṃ prajāṃ rāyas poṣeṇa saṃ sṛja AVa iyam eva sā yā prathamā vyauchad āsv itarāsu carati praviṣṭā AVc mahānto asyāṃ mahimāno antar vadhūr jigāya navagaj janitrī AVa vānaspatyā grāvāṇo ghoṣam akrata haviṣ kṛṇvantaḥ parivatsarīṇam AVc ekāṣṭake suprajasaḥ suvīrā vayaṃ syāma patayo rayīṇām AVa iḍāyās padaṃ ghṛtavat sarīsṛpaṃ jātavedaḥ prati havyā gṛbhāya AVc ye grāmyāḥ paśavo viśvarūpās teṣāṃ saptānāṃ mayi rantir astu AVa ā mā puṣṭe ca poṣe ca rātri devānāṃ sumatau syāma AVc pūrṇā darve parā pata supūrṇā punar ā pata AVe sarvān yajñānt saṃbhuñjatīṣam ūrjaṃ na ā bhara AVa āyam agant saṃvatsaraḥ patir ekāṣṭake tava AVc sā na āyuṣmatīṃ prajāṃ rāyas poṣeṇa saṃ sṛja AVa ṛtūn yaja ṛtupatīn ārtavān uta hāyanān AVc samāḥ saṃvatsarān māsān bhūtasya pataye yaje AVa ṛtubhyaṣ ṭvārtavebhyo mādbhyaḥ saṃvatsarebhyaḥ AVc dhātre vidhātre samṛdhe bhūtasya pataye yaje AVa iḍayā juhvato vayaṃ devān ghṛtavatā yaje AVc gṛhān alubhyato vayaṃ saṃ viśemopa gomataḥ AVa ekāṣṭakā tapasā tapyamānā jajāna garbhaṃ mahimānam indram AVc tena devā vy asahanta śatrūn hantā dasyūnām abhavac chacīpatiḥ AVa indraputre somaputre duhitāsi prajāpateḥ AVc kāmān asmākaṃ pūraya prati gṛhṇāhi no haviḥ AVa muñcāmi tvā haviṣā jīvanāya kam ajñātayakṣmād uta rājayakṣmāt AVc grāhir jagrāha yady etad enaṃ tasyā indrāgnī pra mumuktam enam AVa yadi kṣitāyur yadi vā pareto yadi mṛtyor antikaṃ eva AVc tam ā harāmi nirṛter upasthād aspārśam enaṃ śataśāradāya AVa sahasrākṣeṇa śatavīryeṇa śatāyuṣā haviṣāhārṣam enam AVc indro yathainaṃ śarado nayāty ati viśvasya duritasya pāram AVa śataṃ jīva śarado vardhamānaḥ śataṃ hemantān chatam u vasantān AVc śataṃ te indro agniḥ savitā bṛhaspatiḥ śatāyuṣā haviṣāhārṣam enam AVa pra viśataṃ prāṇāpānāv anaḍvāhāv iva vrajam AVc vy anye yantu mṛtyavo yān āhur itarān chatam AVa ihaiva staṃ prāṇāpānau māpa gātam ito yuvam AVc śarīram asyāṅgāni jarase vahataṃ punaḥ AVa jarāyai tvā pari dadāmi jarāyai ni dhuvāmi tvā AVc jarā tvā bhadrā neṣṭa vy anye yantu mṛtyavo yān āhur itarān chatam AVa abhi tvā jarimāhita gām ukṣaṇam iva rajjvā AVc yas tvā mṛtyur abhyadhatta jāyamānaṃ supāśayā AVe taṃ te satyasya hastābhyām ud amuñcad bṛhaspatiḥ AVa ihaiva dhruvāṃ ni minomi śālāṃ kṣeme tiṣṭhāti ghṛtam ukṣamāṇā AVc tāṃ tvā śāle sarvavīrāḥ suvīrā ariṣṭavīrā upa saṃ carema AVa ihaiva dhruvā prati tiṣṭha śāle śvāvatī gomatī sūnṛtāvatī AVc ūrjasvatī ghṛtavatī payasvaty uc chrayasva mahate saubhagāya AVa dharuṇy asi śāle bṛhachandāḥ pūtidhānyā AVc ā tvā vatso gamed ā kumāra ā dhenavaḥ sāyam āspandamānāḥ AVa imāṃ śālāṃ savitā vāyur indro bṛhaspatir ni minotu prajānan AVc ukṣantūdnā maruto ghṛtena bhago no rājā ni kṛṣiṃ tanotu AVa mānasya patni śaraṇā syonā devī devebhir nimitāsy agre AVc tṛṇaṃ vasānā sumanā asas tvam athāsmabhyaṃ sahavīraṃ rayiṃ dāḥ AVa ṛtena sthūṇām adhi roha vaṃśogro virājann apa vṛṅkṣva śatrūn AVc mā te riṣann upasattāro gṛhāṇāṃ śāle śataṃ jīvema śaradaḥ sarvavīrāḥ AVa emāṃ kumāras taruṇa ā vatso jagatā saha AVc emām parisrutaḥ kumbha ā dadhnaḥ kalaśair aguḥ AVa pūrṇaṃ nāri pra bhara kumbham etaṃ ghṛtasya dhārām amṛtena saṃbhṛtām AVc imāṃ pātṝn amṛtena sam aṅgdhīṣṭāpūrtam abhi rakṣāty enām AVa imā āpaḥ pra bharāmy ayakṣmā yakṣmanāśanīḥ AVc gṛhān upa pra sīdāmy amṛtena sahāgninā AVa yad adaḥ saṃprayatīr ahāv anadatā hate AVc tasmād ā nadyo nāma stha tā vo nāmāni sindhavaḥ AVa yat preṣitā varuṇenāc chībham samavalgata AVc tad āpnod indro vo yatīs tasmād āpo anu ṣṭhana AVa apakāmaṃ syandamānā avīvarata vo hi kam AVc indro vaḥ śaktibhir devīs tasmād vār nāma vo hitam AVa ekaḥ vo devo py atiṣṭhat syandamānā yathāvaśam AVc ud āniṣur mahīr iti tasmād udakam ucyate AVa āpo bhadrā ghṛtam id āpa āsann agnīṣomau bibhraty āpa it tāḥ AVc tīvro raso madhupṛcām araṃgama ā mā prāṇena saha varcasā gamet AVa ād it paśyāmy uta vā śṛṇomy ā mā ghoṣo gachati vāṅ māsām AVc manye bhejāno amṛtasya tarhi hiraṇyavarṇā atṛpaṃ yadā vaḥ AVa idaṃ va āpo hṛdayam ayaṃ vatsa ṛtāvarīḥ AVc ihettham eta śakvarīr yatredaṃ veśayāmi vaḥ AVa saṃ vo goṣṭhena suṣadā saṃ rayyā saṃ subhūtyā AVc aharjātasya yan nāma tenā vaḥ saṃ sṛjāmasi AVa saṃ vaḥ sṛjatv aryamā saṃ pūṣā saṃ bṛhaspatiḥ AVc sam indro yo dhanaṃjayo mayi puṣyata yad vasu AVa saṃjagmānā abibhyuṣīr asmin goṣṭhe karīṣiṇīḥ AVc bibhratīḥ somyaṃ madhv anamīvā upetana AVa ihaiva gāva etaneho śakeva puṣyata AVc ihaivota pra jāyadhvaṃ mayi saṃjñānam astu vaḥ AVa śivo vo goṣṭho bhavatu śāriśākeva puṣyata AVc ihaivota pra jāyadhvaṃ mayā vaḥ saṃ sṛjāmasi AVa mayā gāvo gopatinā sacadhvam ayaṃ vo goṣṭha iha poṣayiṣṇuḥ AVc rāyas poṣeṇa bahulā bhavantīr jīvā jīvantīr upa vaḥ sadema AVa indram ahaṃ vaṇijaṃ codayāmi sa na aitu puraetā no astu AVc nudann arātiṃ paripanthinaṃ mṛgaṃ sa īśāno dhanadā astu mahyam AVa ye panthāno bahavo devayānā antarā dyāvāpṛthivī saṃcaranti AVc te mā juṣantāṃ payasā ghṛtena yathā krītvā dhanam āharāṇi AVa idhmenāgna ichamāno ghṛtena juhomi havyaṃ tarase balāya AVc yāvad īśe brahmaṇā vandamāna imāṃ dhiyaṃ śataseyāya devīm AVa imām agne śaraṇiṃ mīmṛṣo no yam adhvānam agāma dūram AVc śunaṃ no astu prapaṇo vikrayaś ca pratipaṇaḥ phalinaṃ mā kṛṇotu AVe idaṃ havyaṃ saṃvidānau juṣethāṃ śunaṃ no astu caritam utthitaṃ ca AVa yena dhanena prapaṇaṃ carāmi dhanena devā dhanam ichamānaḥ AVc tan me bhūyo bhavatu mā kanīyo gne sātaghno devān haviṣā ni ṣedha AVa yena dhanena prapaṇaṃ carāmi dhanena devā dhanam ichamānaḥ AVc tasmin ma indro rucim ā dadhātu prajāpatiḥ savitā somo agniḥ AVa upa tvā namasā vayaṃ hotar vaiśvānara stumaḥ AVc sa naḥ prajāsv ātmasu goṣu prāṇeṣu jāgṛhi AVa viśvāhā te sadam id bharemāśvāyeva tiṣṭhate jātavedaḥ AVc rāyas poṣeṇa sam iṣā madanto mā te agne prativeśā riṣāma AVa prātar agniṃ prātar indram havāmahe prātar mitrāvaruṇā prātar aśvinā AVc prātar bhagaṃ pūṣaṇaṃ brahmaṇas patiṃ prātaḥ somam uta rudraṃ havāmahe AVa prātarjitaṃ bhagam ugram havāmahe vayaṃ putram aditer yo vidhartā AVc ādhraś cid yaṃ manyamānas turaś cid rājā cid yaṃ bhagaṃ bhakṣīty āha AVa bhaga praṇetar bhaga satyarādho bhagemāṃ dhiyam ud avā dadan naḥ AVc bhaga pra ṇo janaya gobhir aśvair bhaga pra nṛbhir nṛvantaḥ syāma AVa utedānīṃ bhagavantaḥ syāmota prapitva uta madhye ahnām AVc utoditau maghavant sūryasya vayaṃ devānāṃ sumatau syāma AVa bhaga eva bhagavāṃ astu devas tenā vayaṃ bhagavantaḥ syāma AVc taṃ tvā bhaga sarva ij johavīmi sa no bhaga puraetā bhaveha AVa sam adhvarāyoṣaso namanta dadhikrāveva śucaye padāya AVc arvācīnaṃ vasuvidaṃ bhagaṃ me ratham ivāśvā vājina ā vahantu AVa aśvāvatīr gomatīr na uṣāso vīravatīḥ sadam uchantu bhadrāḥ AVc ghṛtaṃ duhānā viśvataḥ prapītā yūyaṃ pāta svastibhiḥ sadā naḥ AVa sīrā yuñjanti kavayo yugā vi tanvate pṛthak AVc dhīrā deveṣu sumnayau AVa yunakta sīrā vi yugā tanota kṛte yonau vapateha bījam AVc virājaḥ śnuṣṭiḥ sabharā asan no nedīya it sṛṇyaḥ pakvam ā yavan AVa lāṅgalaṃ pavīravat suśīmaṃ somasatsaru AVc ud id vapatu gām aviṃ prasthāvad rathavāhanaṃ pībarīṃ ca prapharvyam AVa indraḥ sītāṃ ni gṛhṇātu tāṃ pūṣābhi rakṣatu AVc sā naḥ payasvatī duhām uttarāmuttarāṃ samām AVa śunaṃ suphālā vi tudantu bhūmiṃ śunaṃ kīnāśā anu yantu vāhān AVc śunāsīrā haviṣā tośamānā supippalā oṣadhīḥ kartam asmai AVa śunaṃ vāhāḥ śunaṃ naraḥ śunaṃ kṛṣatu lāṅgalam AVc śunaṃ varatrā badhyantāṃ śunam aṣṭrām ud iṅgaya AVa śunāsīreha sma me juṣethām AVc yad divi cakrathuḥ payas tenemām upa siñcatam AVa sīte vandāmahe tvārvācī subhage bhava AVc yathā naḥ sumanā aso yathā naḥ suphalā bhuvaḥ AVa ghṛtena sītā madhunā samaktā viśvair devair anumatā marudbhiḥ AVc sā naḥ sīte payasābhyāvavṛtsvorjasvatī ghṛtavat pinvamānā AVa imāṃ khanāmy oṣadhiṃ vīrudhāṃ balavattamām AVc yayā sapatnīṃ bādhate yayā saṃvindate patim AVa uttānaparṇe subhage devajūte sahasvati AVc sapatnīṃ me parā ṇuda patiṃ me kevalaṃ kṛdhi AVa nahi te nāma jagrāha no asmin ramase patau AVc parām eva parāvataṃ sapatnīṃ gamayāmasi AVa uttarāham uttara uttared uttarābhyaḥ AVc adhaḥ sapatnī yā mamādharā sādharābhyaḥ AVa aham asmi sahamānātho tvam asi sāsahiḥ AVc ubhe sahasvatī bhūtvā sapatnīṃ me sahāvahai AVa abhi te dhāṃ sahamānām upa te dhāṃ sahīyasīm AVc mām anu pra te mano vatsaṃ gaur iva dhāvatu pathā vār iva dhāvatu AVa saṃśitaṃ ma idaṃ brahma saṃśitaṃ vīryaṃ balam AVc saṃśitaṃ kṣatram ajaram astu jiṣṇur yeṣām asmi purohitaḥ AVa sam aham eṣāṃ rāṣṭraṃ syāmi sam ojo vīryaṃ balam AVc vṛścāmi śatrūṇāṃ bāhūn anena haviṣā aham AVa nīcaiḥ padyantām adhare bhavantu ye naḥ sūriṃ maghavānaṃ pṛtanyān AVc kṣiṇāmi brahmaṇāmitrān un nayāmi svān aham AVa tīkṣṇīyāṃsaḥ paraśor agnes tīkṣṇatarā uta AVc indrasya vajrāt tīkṣṇīyāṃso yeṣām asmi purohitaḥ AVa eṣām aham āyudhā saṃ syāmy eṣāṃ rāṣṭraṃ suvīraṃ vardhayāmi AVc eṣām kṣatram ajaram astu jiṣṇv eṣāṃ cittaṃ viśve vantu devāḥ AVa ud dharṣantāṃ maghavan vājināny ud vīrāṇāṃ jayatām etu ghoṣaḥ AVc pṛthag ghoṣā ululayaḥ ketumanta ud īratām AVe devā indrajyeṣṭhā maruto yantu senayā AVa pretā jayatā nara ugrā vaḥ santu bāhavaḥ AVc tīkṣṇeṣavo baladhanvano hatogrāyudhā abalān ugrabāhavaḥ AVa avasṛṣṭā parā pata śaravye brahmasaṃśite AVc jaya amitrān pra padyasva jahy eṣāṃ varaṃvaraṃ māmīṣāṃ moci kaś cana AVa ayaṃ te yonir ṛtviyo yato jāto arocathāḥ AVc taṃ jānann agna ā rohādhā no vardhaya rayim AVa agne achā vadeha naḥ pratyaṅ naḥ sumanā bhava AVc pra ṇo yacha viśāṃ pate dhanadā asi nas tvam AVa pra ṇo yachatv aryamā pra bhagaḥ pra bṛhaspatiḥ AVc pra devīḥ prota sūnṛtā rayiṃ devī dadhātu me AVa somaṃ rājānam avase gniṃ gīrbhir havāmahe AVc ādityam viṣṇum sūryaṃ brahmāṇaṃ ca bṛhaspatim AVa tvaṃ no agne agnibhir brahma yajñaṃ vardhaya AVc tvaṃ no deva dātave rayiṃ dānāya codaya AVa indravāyū ubhāv iha suhaveha havāmahe AVc yathā naḥ sarva ij janaḥ saṃgatyāṃ sumanā asad dānakāmaś ca no bhuvat AVa aryamaṇaṃ bṛhaspatim indraṃ dānāya codaya AVc vātaṃ viṣṇuṃ sarasvatīṃ savitāraṃ ca vājinam AVa vājasya nu prasave saṃ babhūvimemā ca viśvā bhuvanāni antaḥ AVc utāditsantaṃ dāpayatu prajānan rayiṃ ca naḥ sarvavīraṃ ni yacha AVa duhrām me pañca pradiṣo duhrām urvīr yathābalam AVc prāpeyaṃ sarvā ākūtīr manasā hṛdayena ca AVa gosaniṃ vācam udeyaṃ varcasā mābhyudihi AVc ā rundhāṃ sarvato vāyus tvaṣṭā poṣaṃ dadhātu me AVa ye agnayo apsv antar ye vṛtre ye puruṣe ye aśmasu AVc ya āviveśoṣadhīr yo vanaspatīṃs tebhyo agnibhyo hutam astv etat AVa yaḥ some antar yo goṣv antar ya āviṣṭo vayaḥsu yo mṛgeṣu AVc ya āviveśa dvipado yas catuṣpadas tebhyo agnibhyo hutam astv etat AVa ya indreṇa sarathaṃ yāti devo vaiśvānara uta viśvadāvyaḥ AVc yaṃ johavīmi pṛtanāsu sāsahiṃ tebhyo agnibhyo hutam astv etat AVa yo devo viśvād yam u kāmam āhur yaṃ dātāraṃ pratigṛhṇantam āhuḥ AVc yo dhīraḥ śakraḥ paribhūr adābhyas tebhyo agnibhyo hutam astv etat AVa yaṃ tvā hotāraṃ manasābhi saṃvidus trayodaśa bhauvanāḥ pañca mānavāḥ AVc varcodhase yaśase sūnṛtāvate tebhyo agnibhyo hutam astv etat AVa ukṣānnāya vaśānnāya somapṛṣṭhāya vedhase AVc vaiśvānarajyeṣṭhebhyas tebhyo agnibhyo hutam astv etat AVa divaṃ pṛthivīm anv antarikṣam ye vidyutam anusaṃcaranti AVc ye dikṣv antar ye vāte antas tebhyo agnibhyo hutam astv etat AVa hiraṇyapāṇiṃ savitāram indraṃ bṛhaspatiṃ varuṇaṃ mitram agnim AVc viśvān devān aṅgiraso havāmahe imaṃ kravyādaṃ śamayantv agnim AVa śānto agniḥ kravyāc chāntaḥ puruṣareṣaṇaḥ AVc atho yo viśvadāvyas taṃ kravyādam aśīśamam AVa ye parvatāḥ somapṛṣṭhā āpa uttānaśīvarīḥ AVc vātaḥ parjanya ād agnis te kravyādam aśīśaman AVa hastivarcasaṃ prathatāṃ bṛhad yaśo adityā yat tanvaḥ saṃbabhūva AVc tat sarve sam adur mahyam etad viśve devā aditiḥ sajoṣāḥ AVa mitraś ca varuṇaś cendro rudraś ca cetatu AVc devāso viśvadhāyasas te māñjantu varcasā AVa yena hastī varcasā saṃbabhūva yena rājā manuṣyesv apsv antaḥ AVc yena devā devatām agra āyan tena mām adya varcasāgne varcasvinaṃ kṛṇu AVa yat te varco jātavedo bṛhad bhavaty āhuteḥ AVc yāvat sūryasya varca āsurasya ca hastinaḥ AVe tāvan me aśvinā varca ā dhattāṃ puṣkarasrajā AVa yāvac catasraḥ pradiśaś cakṣur yāvat samaśnute AVc tāvat samaitv indriyaṃ mayi tad dhastivarcasam AVa hastī mṛgāṇāṃ suṣadām atiṣṭhāvān babhūva hi AVc tasya bhagena varcasābhi ṣiñcāmi mām aham AVa yena vehad babhūvitha nāśayāmasi tat tvat AVc idaṃ tad anyatra tvad apa dūre ni dadhmasi AVa ā te yoniṃ garbha etu pumān bāṇa iveṣudhim AVc ā vīro tra jāyatāṃ putras te daśamāsyaḥ AVa pumāṃsaṃ putraṃ janaya taṃ pumān anu jāyatām AVc bhavāsi putrāṇāṃ mātā jātānāṃ janayāś ca yān AVa yāni badrāṇi bījāny ṛṣabhā janayanti ca AVc tais tvaṃ putraṃ vindasva sā prasūr dhenukā bhava AVa kṛṇomi te prājāpatyam ā yoniṃ garbha etu te AVc vindasva tvaṃ putraṃ nāri yas tubhyaṃ śam asac cham u tasmai tvam bhava AVa yāsām dyauḥ pitā pṛthivī mātā samudro mūlaṃ vīrudhāṃ babhūva AVc tās tvā putravidyāya daivīḥ prāvantv oṣadhayaḥ AVa payasvatīr oṣadhayaḥ payasvan māmakaṃ vacaḥ AVc atho payasvatīnām ā bhare haṃ sahasraśaḥ AVa vedāhaṃ payasvantaṃ cakāra dhānyam bahu AVc saṃbhṛtvā nāma yo devas taṃ vayaṃ havāmahe yoyo ayajvano gṛhe AVa imā yāḥ pañca pradiśo mānavīḥ pañca kṛṣṭayaḥ AVc vṛṣṭe śāpaṃ nadīr iveha sphātiṃ samāvahān AVa ud utsaṃ śatadhāraṃ sahasradhāram akṣitam AVc evāsmākedaṃ dhānyaṃ sahasradhāram akṣitam AVa śatahasta samāhara sahasrahasta saṃ kira AVc kṛtasya kāryasya ceha sphātiṃ samāvaha AVa tisro mātrā gandharvāṇāṃ catasro gṛhapatnyāḥ AVc tāsāṃ yā sphātimattamā tayā tvābhi mṛśāmasi AVa upohaś ca samūhaś ca kṣattārau te prajāpate AVc tāv ihā vahatāṃ sphātiṃ bahuṃ bhūmānam akṣitam AVa uttudas tvot tudatu mā dhṛthāḥ śayane sve AVc iṣuḥ kāmasya yā bhīmā tayā vidhyāmi tvā hṛdi AVa ādhīparṇāṃ kāmaśalyām iṣuṃ saṃkalpakulmalām AVc tāṃ susaṃnatāṃ kṛtvā kāmo vidhyatu tvā hṛdi AVa yā plīhānaṃ śoṣayati kāmasyeṣuḥ susaṃnatā AVc prācīnapakṣā vyoṣā tayā vidhyāmi tvā hṛdi AVa śucā viddhā vyoṣayā śuṣkāsyābhi sarpa mā AVc mṛdur nimanyuḥ kevalī priyavādiny anuvratā AVa ājāmi tvājanyā pari mātur atho pituḥ AVc yathā mama kratāv aso mama cittam upāyasi AVa vy asyai mitrāvaruṇau hṛdaś cittāny asyatam AVc athainām akratuṃ kṛtvā mamaiva kṛṇutaṃ vaśe AVa ye syāṃ stha prācyāṃ diśi hetayo nāma devās teṣāṃ vo agnir iṣavaḥ AVc te no mṛḍata te no dhi brūta tebhyo vo namas tebhyo vaḥ svāhā AVa ye syāṃ stha dakṣiṇāyāṃ diśy aviṣyavo nāma devās teṣāṃ vaḥ kāma iṣavaḥ AVc te no mṛḍata te no dhi brūta tebhyo vo namas tebhyo vaḥ svāhā AVa ye syāṃ stha pratīcyāṃ diśi vairājā nāma devās teṣāṃ va āpa iṣavaḥ AVc te no mṛḍata te no dhi brūta tebhyo vo namas tebhyo vaḥ svāhā AVa ye syāṃ sthodīcyāṃ diśi pravidhyanto nāma devās teṣāṃ vo vāta iṣavaḥ AVc te no mṛḍata te no dhi brūta tebhyo vo namas tebhyo vaḥ svāhā AVa ye syāṃ stha dhruvāyāṃ diśi nilimpā nāma devās teṣāṃ va oṣadhīr iṣavaḥ AVc te no mṛḍata te no dhi brūta tebhyo vo namas tebhyo vaḥ svāhā AVa ye syāṃ sthordhvāyāṃ diśy avasvanto nāma devās teṣāṃ vo bṛhaspatir iṣavaḥ AVc te no mṛḍata te no dhi brūta tebhyo vo namas tebhyo vaḥ svāhā AVa prācī dig agnir adhipatir asito rakṣitādityā iṣavaḥ AVc tebhyo namo dhipatibhyo namo rakṣitṛbhyo nama iṣubhyo nama ebhyo astu AVe yo smān dveṣṭi yaṃ vayaṃ dviṣmas taṃ vo jambhe dadhmaḥ AVa dakṣiṇā dig indro dhipatis tiraścirājī rakṣitā pitara iṣavaḥ AVc tebhyo namo dhipatibhyo namo rakṣitṛbhyo nama iṣubhyo nama ebhyo astu AVe yo smān dveṣṭi yaṃ vayaṃ dviṣmas taṃ vo jambhe dadhmaḥ AVa pratīcī dig varuṇo dhipatiḥ pṛdākū rakṣitānnam iṣavaḥ AVc tebhyo namo dhipatibhyo namo rakṣitṛbhyo nama iṣubhyo nama ebhyo astu AVe yo smān dveṣṭi yaṃ vayaṃ dviṣmas taṃ vo jambhe dadhmaḥ AVa udīcī dik somo dhipatiḥ svajo rakṣitāśanir iṣavaḥ AVc tebhyo namo dhipatibhyo namo rakṣitṛbhyo nama iṣubhyo nama ebhyo astu AVe yo smān dveṣṭi yaṃ vayaṃ dviṣmas taṃ vo jambhe dadhmaḥ AVa dhruvā dig viṣṇur adhipatiḥ kalmāṣagrīvo rakṣitā vīrudha iṣavaḥ AVc tebhyo namo dhipatibhyo namo rakṣitṛbhyo nama iṣubhyo nama ebhyo astu AVe yo smān dveṣṭi yaṃ vayam dviṣmas taṃ vo jambhe dadhmaḥ AVa ūrdhvā dig bṛhaspatir adhipatiḥ śvitro rakṣitā varṣam iṣavaḥ AVc tebhyo namo dhipatibhyo namo rakṣitṛbhyo nama iṣubhyo nama ebhyo astu AVe yo smān dveṣṭi yaṃ vayaṃ dviṣmas taṃ vo jambhe dadhmaḥ AVa ekaikayaiṣā sṛṣṭyā saṃ babhūva yatra gā asṛjanta bhūtakṛto viśvarūpāḥ AVc yatra vijāyate yaminy apartuḥ sā paśūn kṣiṇāti riphatī ruśatī AVa eṣā paśūnt saṃ kṣiṇāti kravyād bhūtvā vyadvarī AVc utaināṃ brahmaṇe dadyāt tathā syonā śivā syāt AVa śivā bhava puruṣebhyo gobhyo aśvebhyaḥ śivā AVc śivāsmai sarvasmai kṣetrāya śivā na ihaidhi AVa iha puṣṭir iha rasa iha sahasrasātamā bhava AVc paśūn yamini poṣaya AVa yatrā suhārdaḥ sukṛto madanti vihāya rogaṃ tanvaḥ svāyāḥ AVc taṃ lokaṃ yaminy abhisaṃbabhūva sā no mā hiṃsīt puruṣān paśūṃś ca AVa yatrā suhārdāṃ sukṛtām agnihotrahutām yatra lokaḥ AVc taṃ lokaṃ yaminy abhisaṃbabhūva sā no mā hiṃsīt puruṣān paśūṃś ca AVa yad rājāno vibhajanta iṣṭāpūrtasya ṣoḍaśam yamasyāmī sabhāsadaḥ AVc avis tasmāt pra muñcati dattaḥ śitipāt svadhā AVa sarvān kāmān pūrayaty ābhavan prabhavan bhavan AVc ākūtipro vir dattaḥ śitipānn nopa dasyati AVa yo dadāti śitipādam aviṃ lokena saṃmitam AVc sa nākam abhyārohati yatra śulko na kriyate abalena balīyase AVa pañcāpūpaṃ śitipādam aviṃ lokena saṃmitam AVc pradātopa jīvati pitṝṇāṃ loke kṣitam AVa pañcāpūpaṃ śitipādam aviṃ lokena saṃmitam AVc pradātopa jīvati sūryāmāsayor akṣitam AVa ireva nopa dasyati samudra iva payo mahat AVc devau savāsināv iva śitipān nopa dasyati AVa ka idaṃ kasmā adāt kāmaḥ kāmāyādāt AVc kāmo dātā kāmaḥ pratigrahītā kāmaḥ samudram ā viveśa AVe kāmena tvā prati gṛhnāmi kāmaitat te AVa bhūmiṣ ṭvā prati gṛhṇātv antarikṣam idaṃ mahat AVc māhaṃ prāṇena mātmanā mā prajayā pratigṛhya vi rādhiṣi AVa sahṛdayaṃ sāṃmanasyam avidveṣaṃ kṛṇomi vaḥ AVc anyo anyam abhi haryata vatsaṃ jātam ivāghnyā AVa anuvrataḥ pituḥ putro mātrā bhavatu saṃmanāḥ AVc jāyā patye madhumatīṃ vācaṃ vadatu śantivām AVa mā bhrātā bhrātaraṃ dvikṣan mā svasāram uta svasā AVc samyañcaḥ savratā bhūtvā vācaṃ vadata bhadrayā AVa yena devā na viyanti no ca vidviṣate mithaḥ AVc tat kṛṇmo brahma vo gṛhe saṃjñānaṃ puruṣebhyaḥ AVa jyāyasvantaś cittino mā vi yauṣṭa saṃrādhayantaḥ sadhurāś carantaḥ AVc anyo anyasmai valgu vadanta eta sadhrīcīnān vaḥ saṃmanasas krṇomi AVa samānī prapā saha vo nnabhāgaḥ samāne yoktre saha vo yunajmi AVc samyañco gniṃ saparyatārā nābhim ivābhitaḥ AVa sadhrīcīnān vaḥ saṃmanasas kṛṇomy ekaśnuṣṭīnt saṃvananena sarvān AVc devā ivāmṛtaṃ rakṣamāṇāḥ sāyaṃprātaḥ saumanaso vo astu AVa vi devā jarasāvṛtan vi tvam agne arātyā AVc vy ahaṃ sarveṇa pāpmanā vi yakṣmeṇa sam āyuṣā AVa vy ārtyā pavamāno vi śakraḥ pāpakṛtyayā AVc vy ahaṃ sarveṇa pāpmanā vi yakṣmeṇa sam āyuṣā AVa vi grāmyāḥ paśava āraṇyair vy āpas tṛṣṇayāsaran AVc vy ahaṃ sarveṇa pāpmanā vi yakṣmeṇa sam āyuṣā AVa vī me dyāvāpṛthivī ito vi panthāno diśaṃdiśam AVc vy ahaṃ sarveṇa pāpmanā vi yakṣmeṇa sam āyuṣā AVa tvaṣṭā duhitre vahatuṃ yunaktītīdaṃ viśvaṃ bhuvanaṃ vi yāti AVc vy ahaṃ sarveṇa pāpmanā vi yakṣmeṇa sam āyuṣā AVa agniḥ prāṇānt saṃ dadhāti candraḥ prāṇena saṃhitaḥ AVc vy ahaṃ sarveṇa pāpmanā vi yakṣmeṇa sam āyuṣā AVa prāṇena viśvatovīryaṃ devāḥ sūryaṃ sam airayan AVc vy ahaṃ sarveṇa pāpmanā vi yakṣmeṇa sam āyuṣā AVa āyuṣmatām āyuṣkṛtāṃ prāṇena jīva mā mṛthāḥ AVc vy ahaṃ sarveṇa pāpmanā vi yakṣmeṇa sam āyuṣā AVa prāṇena prāṇatāṃ prāṇehaiva bhava mā mṛthāḥ AVc vy ahaṃ sarveṇa pāpmanā vi yakṣmeṇa sam āyuṣā AVa ud āyuṣā sam āyuṣod oṣadhīnāṃ rasena AVc vy ahaṃ sarveṇa pāpmanā vi yakṣmeṇa sam āyuṣā AVa ā parjanyasya vṛṣṭyod asthāmāmṛtā vayam AVc vy ahaṃ sarveṇa pāpmanā vi yakṣmeṇa sam āyuṣā AVa brahma jajñānaṃ prathamaṃ purastād vi sīmataḥ suruco vena āvaḥ AVc sa budhnyā upamā asya viṣṭhāḥ sataś ca yonim asataś ca vi vaḥ AVa iyaṃ pitryā rāṣṭry etv agre prathamāya januṣe bhuvaneṣṭhāḥ AVc tasmā etaṃ surucaṃ hvāram ahyaṃ gharmaṃ śrīṇantu prathamāya dhāsyave AVa pra yo jajñe vidvān asya bandhur viśvā devānāṃ janimā vivakti AVc brahma brahmaṇa uj jabhāra madhyān nicair uccaiḥ svadhā abhi pra tasthau AVa sa hi vidaḥ sa pṛthivyā ṛtasthā mahī kṣemaṃ rodasī askabhāyat AVc mahān mahī askabhāyad vi jāto dyāṃ sadma pārthivaṃ ca rajaḥ AVa sa bhudhnyād āṣṭra januṣo bhy agram bṛhaspatir devatā tasya samrāṭ AVc ahar yac chukraṃ jyotiṣo janiṣṭātha dyumanto vi vasantu viprāḥ AVa nūnaṃ tad asya kāvyo hinoti maho devasya pūrvyasya dhāma AVc eṣa jajñe bahubhiḥ sākam itthā pūrve ardhe viṣite sasan nu AVa yo tharvāṇaṃ pitaraṃ devabandhuṃ bṛhaspatiṃ namasāva ca gachāt AVc tvaṃ viśveṣāṃ janitā yathāsaḥ kavir devo na dabhāyat svadhāvān AVa ya ātmadā baladā yasya viśva upāsate praśiṣaṃ yasya devāḥ AVc yo syeśe dvipado yaś catuṣpadaḥ kasmai devāya haviṣā vidhema AVa yaḥ prāṇato nimiṣato mahitvaiko rājā jagato babhūva AVc yasya chāyāmṛtaṃ yasya mṛtyuḥ kasmai devāya haviṣā vidhema AVa yaṃ krandasī avataś caskabhāne bhiyasāne rodasī ahvayethām AVc yasyāsau panthā rajaso vimānaḥ kasmai devāya haviṣā vidhema AVa yasya dyaur urvī pṛthivī ca mahī yasyāda urv antarikṣam AVc yasyāsau sūro vitato mahitvā kasmai devāya haviṣā vidhema AVa yasya viśve himavanto mahitvā samudre yasya rasām id āhuḥ AVc imāś ca pradiśo yasya bāhū kasmai devāya haviṣā vidhema AVa āpo agre viśvam āvan garbhaṃ dadhānā amṛtā ṛtajñāḥ AVc yāsu devīṣv adhi deva āsīt kasmai devāya haviṣā vidhema AVa hiraṇyagarbhaḥ sam avartatāgre bhūtasya jātaḥ patir eka āsīt AVc sa dādhāra pṛthivīm uta dyāṃ kasmai devāya haviṣā vidhema AVa āpo vatsaṃ janayantīr garbham agre sam airayan AVc tasyota jāyamānasyolba āsīd dhiraṇyayaḥ kasmai devāya haviṣā vidhema AVa ud itas trayo akraman vyāghraḥ puruṣo vṛkaḥ AVc hirug ghi yanti sindhavo hirug devo vanaspatir hiruṅ namantu śatravaḥ AVa pareṇaitu pathā vṛkaḥ parameṇota taskaraḥ AVc pareṇa datvatī rajjuḥ pareṇāghāyur arṣatu AVa akṣyau ca te mukhaṃ ca te vyāghra jambhayāmasi AVc āt sarvān viṃśatiṃ nakhān AVa vyāghraṃ datvatāṃ vayaṃ prathamaṃ jambhayāmasi AVc ād u ṣṭenam atho ahiṃ yātudhānam atho vṛkam AVa yo adya stena āyati sa saṃpiṣṭo apāyati AVc pathām apadhvaṃsenaitv indro vajreṇa hantu tam AVa mūrṇā mṛgasya dantā apiśīrṇā u pṛṣṭayaḥ AVc nimruk te godhā bhavatu nīcāyac chaśayur mṛgaḥ AVa yat saṃyamo na vi yamo vi yamo yan na saṃyamaḥ AVc indrajāḥ somajā ātharvaṇam asi vyāghrajambhanam AVa yāṃ tvā gandharvo akhanad varuṇāya mṛtabhraje AVc tāṃ tvā vayaṃ khanāmasy oṣadhiṃ śepaharṣaṇīm AVa ud uṣā ud u sūrya ud idaṃ māmakaṃ vacaḥ AVc ud ejatu prajāpatir vṛṣā śuṣmeṇa vājinā AVa yathā sma te virohato bhitaptam ivānati AVc tatas te śuṣmavattaram iyaṃ kṛṇotv oṣadhiḥ AVa uc chuṣmauṣadhīnāṃ sārā ṛṣabhāṇām AVc saṃ puṃsām indra vṛṣṇyam asmin dhehi tanūvaśin AVa apāṃ rasaḥ prathamajo tho vanaspatīnām AVc uta somasya bhrātāsy utārśam asi vṛṣṇyam AVa adyāgne adya savitar adya devi sarasvati AVc adyāsya brahmaṇas pate dhanur ivā tānayā pasaḥ AVa āhaṃ tanomi te paso adhi jyām iva dhanvani AVc kramasvarśa iva rohitam anavaglāyatā sadā AVa aśvasyāśvatarasyājasya petvasya ca AVc atha ṛṣabhasya ye vājās tān asmin dhehi tanūvaśin AVa sahasraśṛṅgo vṛṣabho yaḥ samudrād udācarat AVc tenā sahasyenā vayaṃ ni janānt svāpayāmasi AVa na bhūmiṃ vāto ati vāti nāti paśyati kaś cana AVc striyaś ca sarvāḥ svāpaya śunaś cendrasakhā caran AVa proṣṭheśayās talpeśayā nārīr yā vahyaśīvarīḥ AVc striyo yāḥ puṇyagandhayas tāḥ sarvāḥ svāpayāmasi AVa ejadejad ajagrabhaṃ cakṣuḥ prāṇam ajagrabham AVc aṅgāny ajagrabhaṃ sarvā rātrīṇām atiśarvare AVa ya āste yaś carati yaś ca tiṣṭhan vipaśyati AVc teṣāṃ saṃ dadhmo akṣīṇi yathedaṃ harmyaṃ tathā AVa svaptu mātā svaptu pitā svaptu śvā svaptu viśpatiḥ AVc svapantv asyai jñātayaḥ svaptv ayam abhito janaḥ AVa svapna svapnābhikaraṇena sarvaṃ ni svāpayā janam AVc otsūryam anyānt svāpayāvyuṣaṃ jāgṛtād aham indra ivāriṣṭo akṣitaḥ AVa brāhmaṇo jajñe prathamo daśaśīrṣo daśāsyaḥ AVc sa somaṃ prathamaḥ papau sa cakārārasaṃ viṣam AVa yāvatī dyāvāpṛthivī varimṇā yāvat sapta sindhavo vitaṣṭhire AVc vācaṃ viṣasya dūṣaṇīṃ tām ito nir avādiṣam AVa suparṇas tvā garutmān viṣa prathamam āvayat AVc nāmīmado nārūrupa utāsmā abhavaḥ pituḥ AVa yas ta āsyat pañcāṅgurir vakrāc cid adhi dhanvanaḥ AVc apaskambhasya śalyān nir avocam ahaṃ viṣam AVa śalyād viṣaṃ nir avocam prāñjanād uta parṇadheḥ AVc apāṣṭhāc chṛṅgāt kulmalān nir avocam aham viṣam AVa arasas ta iṣo śalyo tho te arasaṃ viṣam AVc utārasasya vṛkṣasya dhanuṣ ṭe arasārasam AVa ye apīṣan ye adihan ya āsyan ye avāsṛjan AVc sarve te vadhrayaḥ kṛtā vadhrir viṣagiriḥ kṛtaḥ AVa vadhrayas te khanitāro vadhris tvam asy oṣadhe AVc vadhriḥ sa parvato girir yato jātam idaṃ viṣam AVa vār idam vārayātai varaṇāvatyām adhi AVc tatrāmṛtasyāsiktaṃ tenā te vāraye viṣam AVa arasaṃ prācyaṃ viṣam arasaṃ yad udīcyam AVc athedam adharācyaṃ karambheṇa vi kalpate AVa karambhaṃ kṛtvā tiryaṃ pībaspākam udārathim AVc kṣudhā kila tvā duṣṭano jakṣivānt sa na rūrupaḥ AVa vi te madaṃ madāvati śaram iva pātayāmasi AVc pra tvā carum iva yeṣantaṃ vacasā sthāpayāmasi AVa pari grāmam ivācitaṃ vacasā sthāpayāmasi AVc tiṣṭhā vṛkṣa iva sthāmny abhrikhāte na rūrupaḥ AVa pavastais tvā pary akrīṇan dūrśebhir ajinair uta AVc prakrīr asi tvam oṣadhe bhrikhāte na rūrupaḥ AVa anāptā ye vaḥ prathamā yāni karmāṇi cakrire AVc vīrān no atra mā dabhan tad va etat puro dadhe AVa bhūto bhūteṣu paya ā dadhāti sa bhūtānām adhipatir babhūva AVc tasya mṛtyuś carati rājasūyaṃ sa rājā anu manyatām idaṃ AVa abhi prehi māpa vena ugraś cettā sapatnahā AVc ā tiṣṭha mitravardhana tubhyam devā adhi bruvan AVa ātiṣṭhantaṃ pari viśve abhūṣaṃ chriyaṃ vasānaś carati svarociḥ AVc mahat tad vṛṣṇo asurasya nāmā viśvarūpo amṛtāni tasthau AVa vyāghro adhi vaiyāghre vi kramasva diśo mahīḥ AVc viśas tvā sarvā vāñchantv āpo divyāḥ payasvatīḥ AVa yā āpo divyāḥ payasā madanty antarikṣa uta vā pṛthivyām AVc tāsāṃ tvā sarvāsām apām abhi ṣiñcāmi varcasā AVa abhi tvā varcasāsicann āpo divyāḥ payasvatīḥ AVc yathāso mitravardhanas tathā tvā savitā karat AVa enā vyāghraṃ pariṣasvajānāḥ siṃhaṃ hinvanti mahate saubhagāya AVc samudraṃ na subhuvas tasthivāṃsaṃ marmṛjyante dvīpinam apsv antaḥ AVa ehi jīvaṃ trāyamāṇaṃ parvatasyāsy akṣyam AVc viśvebhir devair dattaṃ paridhir jīvanāya kam AVa paripāṇaṃ puruṣāṇāṃ paripāṇaṃ gavāṃ asi AVc aśvānām arvatām paripāṇāya tasthiṣe AVa utāsi paripāṇam yātujambhanam āñjana AVc utāmṛtasya tvaṃ vetthātho asi jīvabhojanam atho haritabheṣajam AVa yasyāñjana prasarpasy aṅgamaṅgam paruṣparuḥ AVc tato yakṣmaṃ vi bādhasa ugro madhyamaśīr iva AVa nainaṃ prāpnoti śapatho na kṛtyā nābhiśocanam AVc nainaṃ viṣkandham aśnute yas tvā bibharty āñjana AVa asanmantrād duṣvapnyād duṣkṛtāc chamalād uta AVc durhārdaś cakṣuṣo ghorāt tasmān naḥ pāhy āñjana AVa idaṃ vidvān āñjana satyaṃ vakṣyāmi nānṛtam AVc saneyam aśvaṃ gām aham ātmānaṃ tava pūruṣa AVa trayo dāsā āñjanasya takmā balāsa ād ahiḥ AVc varṣiṣṭhaḥ parvatānāṃ trikakun nāma te pitā AVa yad āñjanaṃ traikakudam jātaṃ himavatas pari AVc yātūṃś ca sarvāñ jambhayat sarvāś ca yātudhānyaḥ AVa yadi vāsi traikakudaṃ yadi yāmunam ucyase AVc ubhe te bhadre nāmnī tābhyāṃ naḥ pāhy āñjana AVa vātāj jāto antarikṣād vidyuto jyotiṣas pari AVc sa no hiraṇyajāḥ śaṅkhaḥ kṛśanaḥ pātv aṃhasaḥ AVa yo agrato rocanānāṃ samudrād adhi jajñiṣe AVc śaṅkhena hatvā rakṣāṃsy attriṇo vi ṣahāmahe AVa śaṅkhenāmīvām amatiṃ śaṅkhenota sadānvāḥ AVc śaṅkho no viśvabheṣajaḥ kṛśanaḥ pātv aṃhasaḥ AVa divi jātaḥ samudrajaḥ sindhutas pary ābhṛtaḥ AVc sa no hiraṇyajāḥ śaṅkha āyuṣprataraṇo maṇiḥ AVa samudrāj jāto maṇir vṛtrāj jāto divākaraḥ AVc so asmānt sarvataḥ pātu hetyā devāsurebhyaḥ AVa hiraṇyānām eko si somāt tvam adhi jajñiṣe AVc rathe tvam asi darśata iṣudhau rocanas tvaṃ pra ṇa āyūṃṣi tāriṣat AVa devānām asthi kṛśanaṃ babhūva tad ātmanvac caraty apsv antaḥ AVc tat te badhnāmy āyuṣe varcase balāya dīrghāyutvāya śataśāradāya kārśanas tvābhi rakṣatu AVa anaḍvān dādhāra pṛthivīm uta dyām anaḍvān dādhārorv antarikṣam AVc anaḍvān dādhāra pradiśaḥ ṣaḍ urvīr anaḍvān viśvaṃ bhuvanam ā viveśa AVa anaḍvān indraḥ sa paśubhyo vi caṣṭe trayāṃ chakro vi mimīte adhvanaḥ AVc bhūtaṃ bhaviṣyad bhuvanā duhānaḥ sarvā devānām carati vratāni AVa indro jāto manuṣyeṣv antar gharmas taptaś carati śośucānaḥ AVc suprajāḥ sant sa udāre na sarṣad yo nāśnīyād anaḍuho vijānan AVa anaḍvān duhe sukṛtasya loka ainaṃ pyāyayati pavamānaḥ purastāt AVc parjanyo dhārā maruta ūdho asya yajñaḥ payo dakṣiṇā doho asya AVa yasya neśe yajñapatir na yajño nāsya dāteśe na pratigrahītā AVc yo viśvajid viśvabhṛd viśvakarmā gharmaṃ no brūta yatamaś catuṣpāt AVa yena devāḥ svar āruruhur hitvā śarīram amṛtasya nābhim AVc tena geṣma sukṛtasya lokaṃ gharmasya vratena tapasā yaśasyavaḥ AVa indro rūpeṇāgnir vahena prajāpatiḥ parameṣṭhī virāṭ AVc viśvānare akramata vaiśvānare akramatānaduhy akramata AVe so dṛṃhayata so dhārayata AVa madhyam etad anaḍuho yatraiṣa vaha āhitaḥ AVc etāvad asya prācīnaṃ yāvān pratyaṅ samāhitaḥ AVa yo vedānaduho dohān saptānupadasvataḥ AVc prajāṃ ca lokaṃ cāpnoti tathā saptaṛṣayo viduḥ AVa padbhiḥ sedim avakrāmann irāṃ jaṅghābhir utkhidan AVc srameṇānaḍvān kīlālaṃ kīnāśaś cābhi gachataḥ AVa dvādaśa vā etā rātrīr vratyā āhuḥ prajāpateḥ AVc tatropa brahma yo veda tad vā anaḍuho vratam AVa duhe sāyaṃ duhe prātar duhe madhyaṃdinaṃ pari AVc dohā ye asya saṃyanti tān vidmānupadasvataḥ AVa rohaṇy asi rohaṇy asthnaś chinnasya rohaṇī AVc rohayedam arundhati AVa yat te riṣṭaṃ yat te dyuttam asti peṣṭraṃ ta ātmani AVc dhātā tad bhadrayā punaḥ saṃ dadhat paruṣā paruḥ AVa saṃ te majjā majjñā bhavatu sam u te paruṣā paruḥ AVc saṃ te māṃsasya visrastaṃ sam asthy api rohatu AVa majjā majñā saṃ dhīyatāṃ carmaṇā carma rohatu AVc asṛk te asthi rohatu māṃsaṃ māṃsena rohatu AVa loma lomnā saṃ kalpayā tvacā saṃ kalpayā tvacam AVc asṛk te asthi rohatu chinnaṃ saṃ dhehy oṣadhe AVa sa ut tiṣṭha prehi pra drava rathaḥ sucakraḥ AVc supaviḥ sunābhiḥ prati tiṣṭhordhvaḥ AVa yadi kartaṃ patitvā saṃśaśre yadi vāśmā prahṛto jaghāna AVc ṛbhū rathasyevāṅgāni saṃ dadhat paruṣā paruḥ AVa uta devā avahitaṃ devā un nayathā punaḥ AVc utāgaś cakruṣaṃ devā devā jīvayathā punaḥ AVa dvāv imau vātau vāta ā sindhor ā parāvataḥ AVc dakṣaṃ te anya āvātu vy anyo vātu yad rapaḥ AVa ā vāta vāhi bheṣajaṃ vi vāta vāhi yad rapaḥ AVc tvaṃ hi viśvabheṣaja devānāṃ dūta īyase AVa trāyantām imaṃ devās trāyantāṃ marutāṃ gaṇāḥ AVc trāyantāṃ viśvā bhūtāni yathāyam arapā asat AVa ā tvāgamaṃ śaṃtātibhir atho ariṣṭatātibhiḥ AVc dakṣaṃ ta ugram ābhāriṣaṃ parā yakṣmaṃ suvāmi te AVa ayaṃ me hasto bhagavān ayaṃ me bhagavattaraḥ AVc ayaṃ me viśvabheṣajo yaṃ śivābhimarśanaḥ AVa hastābhyāṃ daśaśākhābhyāṃ jihvā vācaḥ purogavī AVc anāmayitnubhyāṃ hastābhyāṃ tābhyāṃ tvābhi mṛśāmasi AVa ajo hy agner ajaniṣṭa śokāt so apaśyaj janitāram agre AVc tena devā devatām agrā āyan tena rohān ruruhur medhyāsaḥ AVa kramadhvam agninā nākam ukhyān hasteṣu bibhrataḥ AVc divas pṛṣṭhaṃ svar gatvā miśrā devebhir ādhvam AVa pṛṣṭhāt pṛthivyā aham antarikṣam āruham antarikṣād divam āruham AVc divo nākasya pṛṣṭhāt svar jyotir agām aham AVa svar yanto nāpekṣanta ā dyāṃ rohanti rodasī AVc yajñaṃ ye viśvatodhāraṃ suvidvāṃso vitenire AVa agne prehi prathamo devatānāṃ cakṣur devānām uta mānuṣānām AVc iyakṣamāṇā bhṛgubhiḥ sajoṣāḥ svar yantu yajamānāḥ svasti AVa ajam anajmi payasā ghṛtena divyaṃ suparnaṃ payasaṃ bṛhantam AVc tena geṣma sukṛtasya lokaṃ svar ārohanto abhi nākam uttamam AVa pañcaudanaṃ pañcabhir aṅgulibhir darvyoddhara pañcadhaitam odanam AVc prācyāṃ diśi śiro ajasya dhehi dakṣiṇāyāṃ diśi dakṣiṇaṃ dhehi pārśvam AVa pratīcyāṃ diśi bhasadam asya dhehy uttarasyāṃ diśy uttaraṃ dhehi pārśvam AVc ūrdhvāyāṃ diśy ajasyānūkaṃ dhehi diśi dhruvāyāṃ dhehi pājasyam antarikṣe madhyato madhyam asya AVa śṛtam ajaṃ śṛtayā prorṇuhi tvacā sarvair aṅgaiḥ saṃbhṛtaṃ viśvarūpam AVc sa ut tisṭheto abhi nākam uttamaṃ padbhiś caturbhiḥ prati tiṣṭha dikṣu AVa samutpatantu pradiśo nabhasvatīḥ sam abhrāṇi vātajūtāni yantu AVc mahaṛṣabhasya nadato nabhasvato vāśrā āpaḥ pṛthivīṃ tarpayantu AVa sam īkṣayantu taviṣāḥ sudānavo pāṃ rasā oṣadhībhiḥ sacantām AVc varṣasya sargā mahayantu bhūmiṃ pṛthag jāyantām oṣadhayo viśvarūpāḥ AVa sam īkṣayasva gāyato nabhāṃsy apām vegāsaḥ pṛthag ud vijantām AVc varṣasya sargā mahayantu bhūmiṃ pṛthag jāyantām vīrudho viśvarūpāḥ AVa gaṇās tvopa gāyantu mārutāḥ parjanya ghoṣiṇaḥ pṛthak AVc sargā varṣasya varṣato varṣantu pṛthivīm anu AVa ud īrayata marutaḥ samudratas tveṣo arko nabha ut pātayātha AVc mahaṛṣabhasya nadato nabhasvato vāśrā āpaḥ pṛthivīṃ tarpayantu AVa abhi kranda stanayārdayodadhiṃ bhūmiṃ parjanya payasā sam aṅdhi AVc tvayā sṛṣṭaṃ bahulam aitu varṣam āśāraiṣī kṛśagur etv astam AVa saṃ vo vantu sudānava utsā ajagarā uta AVc marudbhiḥ pracyutā meghā varṣantu pṛthivīm anu AVa āśāmāśāṃ vi dyotatāṃ vātā vāntu diśodiśaḥ AVc marudbhiḥ pracyutā meghāḥ saṃ yantu pṛthivīm anu AVa āpo vidyud abhraṃ varṣaṃ saṃ vo vantu sudānava utsā ajagarā uta AVc marudbhiḥ pracyutā meghāḥ prāvantu pṛthivīm anu AVa apām agnis tanūbhiḥ saṃvidāno ya oṣadhīnām adhipā babhūva AVc sa no varṣaṃ vanutāṃ jātavedāḥ prāṇaṃ prajābhyo amṛtaṃ divas pari AVa prajāpatiḥ salilād ā samudrād āpa īrayann udadhim ardayāti AVc pra pyāyatāṃ vṛṣṇo aśvasya reto rvān etena stanayitnunehi AVa apo niṣiñcann asuraḥ pitā naḥ śvasantu gargarā apāṃ varuṇāva nīcīr apaḥ sṛja AVc vadantu pṛśnibāhavo maṇḍūkā iriṇānu AVa saṃvatsaraṃ śaśayānā brāhmaṇā vratacāriṇaḥ AVc vācam parjanyajinvitāṃ pra maṇdūkā avādiṣuḥ AVa upapravada maṇḍūki varṣaṃ ā vada tāduri AVc madhye hradasya plavasva vigṛhya caturaḥ padaḥ AVa khaṇvakhāi khaimakhāi madhye taduri AVc varṣaṃ vanudhvaṃ pitaro marutāṃ mana ichata AVa mahāntaṃ kośam ud acābhi ṣiñca savidyutaṃ bhavatu vātu vātaḥ AVc tanvatāṃ yajñaṃ bahudhā visṛṣṭā ānandinīr oṣadhayo bhavantu AVa bṛhann eṣām adhiṣṭhātā antikād iva paśyati AVc ya stāyan manyate carant sarvaṃ devā idaṃ viduḥ AVa yas tiṣṭhati carati yaś ca vañcati yo nilāyaṃ carati yaḥ prataṅkam AVc dvau saṃniṣadya yan mantrayete rājā tad veda varuṇas tṛtīyaḥ AVa uteyaṃ bhūmir varuṇasya rājña utāsau dyaur bṛhatī dūreantā AVc uto samudrau varuṇasya kukṣī utāsminn alpa udake nilīnaḥ AVa uta yo dyām atisarpāt parastān na sa mucyātai varuṇasya rājñaḥ AVc diva spaśaḥ pra carantīdam asya sahasrākṣā ati paśyanti bhūmim AVa sarvaṃ tad rājā varuṇo vi caṣṭe yad antarā rodasī yat parastāt AVc saṃkhyātā asya nimiṣo janānām akṣān iva śvaghnī ni minoti tāni AVa ye te pāśā varuṇa saptasapta tredhā tiṣṭhanti viṣitā ruṣantaḥ AVc chinantu sarve anṛtaṃ vadantaṃ yaḥ satyavādy ati taṃ sṛjantu AVa śatena pāśair abhi dhehi varuṇainaṃ mā te mocy anṛtavāṅ nṛcakṣaḥ AVc āstāṃ jālma udaraṃ śraṃśayitvā kośa ivābandhaḥ parikṛtyamānaḥ AVa yaḥ samābhyo varuṇo yo vyābhyo yaḥ saṃdeśyo varuṇo yo videśyo AVc yo daivo varuṇo yaś ca mānuṣaḥ AVa tais tvā sarvair abhi ṣyāmi pāśair asāv āmuṣyāyaṇāmuṣyāḥ putra AVc tān u te sarvān anusaṃdiśāmi AVa īśāṇāṃ tvā bheṣajānām ujjeṣa ā rabhāmahe AVc cakre sahasravīryam sarvasmā oṣadhe tvā AVa satyajitaṃ śapathayāvanīṃ sahamānāṃ punaḥsarām AVc sarvāḥ sam ahvy oṣadhīr ito naḥ pārayād iti AVa yā śaśāpa śapanena yāghaṃ mūram ādadhe AVc yā rasasya haraṇāya jātam ārebhe tokam attu sā AVa yāṃ te cakrur āme pātre yāṃ cakrur nīlalohite AVc āme māṃse kṛtyāṃ yāṃ cakrus tayā kṛtyākṛto jahi AVa dauṣvapnyaṃ daurjīvityaṃ rakṣo abhvam arāyyaḥ AVc durṇāmnīḥ sarvā durvācas tā asman nāśayāmasi AVa kṣudhāmāraṃ tṛṣṇāmāram agotām anapatyatām AVc apāmārga tvayā vayaṃ sarvaṃ tad apa mṛjmahe AVa tṛṣṇāmāraṃ kṣudhāmāraṃ atho akṣaparājayam AVc apāmārga tvayā vayaṃ sarvaṃ tad apa mṛjmahe AVa apāmārga oṣadhīnāṃ sarvāsām eka id vaśī AVc tena te mṛjma āsthitam atha tvam agadaś cara AVa samaṃ jyotiḥ sūryeṇāhnā rātrī samāvatī AVc kṛṇomi satyam ūtaye rasāḥ santu kṛtvarīḥ AVa yo devāḥ kṛtyāṃ kṛtvā harād aviduṣo gṛham AVc vatso dhārur iva mātaraṃ taṃ pratyag upa padyatām AVa amā kṛtvā pāpmānaṃ yas tenānyaṃ jighāṃsati AVc aśmānas tasyāṃ dagdhāyāṃ bahulāḥ phaṭ karikrati AVa sahasradhāman viśikhān vigrīvāṃ chāyayā tvam AVc prati sma cakruṣe kṛtyāṃ priyāṃ priyāvate hara AVa anayāham oṣadhyā sarvāḥ kṛtyā adūduṣam AVc yāṃ kṣetre cakrur yāṃ goṣu yāṃ vā te puruṣeṣu AVa yaś cakāra na śaśāka kartuṃ śaśre pādam aṅgurim AVc cakāra bhadram asmabhyam ātmane tapanam tu saḥ AVa apāmārgo pa mārṣṭu kṣetriyaṃ śapathaś ca yaḥ AVc apāha yātudhānīr apa sarvā arāyyaḥ AVa apamṛjya yātudhānān apa sarvā arāyyaḥ AVc apāmārga tvayā vayaṃ sarvaṃ tad apa mṛjmahe AVa uto asy abandhukṛd uto asi nu jāmikṛt AVc uto kṛtyākṛtaḥ prajāṃ nadam ivā chindhi vārṣikam AVa brāhmaṇena paryuktāsi kaṇvena nārṣadena AVc senevaiṣi tviṣīmatī na tatra bhayam asti yatra prāpnoṣy oṣadhe AVa agram eṣy oṣadhīnāṃ jyotiṣevābhidīpayan AVc uta trātāsi pākasyātho hantāsi rakṣasaḥ AVa yad ado devā asurāṃs tvayāgre nirakurvata AVc tatas tvam adhy oṣadhe pāmārgo ajāyathāḥ AVa vibhindatī śataśākhā vibhindan nāma te pitā AVc pratyag vi bhindhi tvaṃ taṃ yo asmāṃ abhidāsati AVa asad bhūmyāḥ sam abhavat tad yām eti mahad vyacaḥ AVc tad vai tato vidhūpāyat pratyak kartāram ṛchatu AVa pratyaṅ hi saṃbabhūvitha pratīcīnaphalas tvam AVc sarvān mac chapathām adhi varīyo yāvayā vadham AVa śatena mā pari pāhi sahasreṇābhi rakṣā mā AVc indras te vīrudhāṃ pata ugra ojmānam ā dadhat AVa ā paśyati prati paśyati parā paśyati paśyati AVc divam antarikṣam ād bhūmiṃ sarvaṃ tad devi paśyati AVa tisro divas tisraḥ pṛthivīḥ ṣaṭ cemāḥ pradiśāḥ pṛthak AVc tvayāhaṃ sarvā bhūtāni paśyāni devy oṣadhe AVa divyasya suparṇasya tasya hāsi kanīnikā AVc sā bhūmim ā rurohitha vahyaṃ śrāntā vadhūr iva AVa tāṃ me sahasrākṣo devo dakṣiṇe hasta ā dadhat AVc tayāhaṃ sarvaṃ paśyāmi yaś ca śūdra utāryaḥ AVa āviṣ kṛṇuṣva rūpāni mātmānam apa gūhathāḥ AVc atho sahasracakṣo tvaṃ prati paśyāḥ kimīdinaḥ AVa darśaya mā yātudhānān darśaya yātudhānyaḥ AVc piśācānt sarvān darśayeti tvā rabha oṣadhe AVa kaśyapasya cakṣur asi śunyāś ca caturakṣyāḥ AVc vīdhre sūryam iva sarpantaṃ mā piśācaṃ tiras karaḥ AVa ud agrabhaṃ paripāṇād yātudhānaṃ kimīdinam AVc tenāhaṃ sarvaṃ paśyāmy uta śūdram utāryam AVa yo antarikṣeṇa patati divam yaś ca atisarpati AVc bhūmiṃ yo manyate nāthaṃ taṃ piśācam pra darśaya AVa ā gāvo agmann uta bhadram akrant sīdantu goṣṭhe raṇayantv asme AVc prajāvatīḥ pururūpā iha syur indrāya pūrvīr uṣaso duhānāḥ AVa indro yajvane gṛṇate ca śikṣata uped dadāti na svaṃ muṣāyati AVc bhūyobhūyo rayim id asya vardhayann abhinne khilye ni dadhāti devayum AVa na tā naśanti na dabhāti taskaro nāsām āmitro vyathir ā dadharṣati AVc devāṃś ca yābhir yajate dadāti ca jyog it tābhiḥ sacate gopatiḥ saha AVa na tā arvā reṇukakāṭo śnute na saṃskṛtatram upa yanti tā abhi AVc urugāyam abhayaṃ tasya tā anu gāvo martasya vi caranti yajvanaḥ AVa gāvo bhago gāva indro ma ichād gāva somasya prathamasya bhakṣaḥ AVc imā yā gāvaḥ sa janāsa indra ichāmi hṛdā manasā cid indram AVa yūyaṃ gāvo medayatha kṛśaṃ cid aśrīraṃ cit kṛṇuthā supratīkam AVc bhadraṃ gṛhaṃ kṛṇutha bhadravāco bṛhad vo vaya ucyate sabhāsu AVa prajāvatīḥ sūyavase ruśantīḥ śuddhā apaḥ suprapāṇe pibantīḥ AVc mā va stena īśata māghaśaṃsaḥ pari vo rudrasya hetir vṛṇaktu AVa imam indra vardhaya kṣatriyaṃ me imaṃ viśām ekavṛṣaṃ kṛṇu tvam AVc nir amitrān akṣṇuhy asya sarvāṃs tān randhayāsmā ahamuttareṣu AVa emaṃ bhaja grāme aśveṣu goṣu niṣ ṭaṃ bhaja yo amitro asya AVc varṣma kṣatrāṇām ayam astu rājendra śatruṃ randhaya sarvam asmai AVa ayam astu dhanapatir dhanānām ayaṃ viśāṃ viśpatir astu rājā AVc asminn indra mahi varcāṃsi dhehy avarcasaṃ kṛṇuhi śatrum asya AVa asmai dyāvāpṛthivī bhūri vāmaṃ duhāthāṃ gharmadughe iva dhenū AVc ayaṃ rājā priya indrasya bhūyāt priyo gavām oṣadhīnāṃ paśūnām AVa yunajmi ta uttarāvantam indraṃ yena jayanti na parājayante AVc yas tvā karad ekavṛṣaṃ janānām uta rājñām uttamaṃ mānavānām AVa uttaras tvam adhare te sapatnā ye ke ca rājan pratiśatravas te AVc ekavṛṣa indrasakhā jigīvāṃ chatrūyatām ā bharā bhojanāni AVa siṃhapratīko viśo addhi sarvā vyāghrapratīko va bādhasva śatrūn AVc ekavṛṣa indrasakhā jigīvāṃ chatrūyatām ā khidā bhojanāni AVa agner manve prathamasya pracetasaḥ pāñcajanyasya bahudhā yam indhate AVc viśoviśaḥ praviśivāṃsam īmahe sa no muñcatv aṃhasaḥ AVa yathā havyaṃ vahasi jātavedo yathā yajñaṃ kalpayasi prajānan AVc evā devebhyaḥ sumatiṃ na ā vaha sa no muñcatv aṃhasaḥ AVa yāmanyāmann upayuktaṃ vahiṣṭhaṃ karmaṅkarmann ābhagam agnim īḍe AVc rakṣohaṇaṃ yajñavṛdhaṃ ghṛtāhutaṃ sa no muñcatv aṃhasaḥ AVa sujātaṃ jātavedasam agniṃ vaiśvānaraṃ vibhum AVc havyavāhaṃ havāmahe sa no muñcatv aṃhasaḥ AVa yena ṛṣayo balam adyotayan yujā yenāsurāṇām ayuvanta māyāḥ AVc yenāgninā paṇīn indro jigāya sa no muñcatv aṃhasaḥ AVa yena devā amṛtam anvavindan yenauṣadhīr madhumatīr akṛṇvan AVc yena devāḥ svar ābharant sa no muñcatv aṃhasaḥ AVa yasyedaṃ pradiśi yad virocate yaj jātaṃ janitavyaṃ ca kevalam AVc staumy agniṃ nāthito johavīmi sa no muñcatv aṃhasaḥ AVa indrasya manmahe śaśvad id asya manmahe vṛtraghna stomā upa mema āguḥ AVc yo dāśuṣaḥ sukṛto havam eti sa no muñcatv aṃhasaḥ AVa ya ugrīṇām ugrabāhur yayur yo dānavānāṃ balam āruroja AVc yena jitāḥ sindhavo yena gāvaḥ sa no muñcatv aṃhasaḥ AVa yaś carṣaṇipro vṛṣabhaḥ svarvid yasmai grāvāṇaḥ pravadanti nṛmṇam AVc yasyādhvaraḥ saptahotā madiṣṭhaḥ sa no muñcatv aṃhasaḥ AVa yasya vaśāsa ṛṣabhāsa ukṣaṇo yasmai mīyante svaravaḥ svarvide AVc yasmai śukraḥ pavate brahmaśumbhitaḥ sa no muñcatv aṃhasaḥ AVa yasya juṣṭiṃ sominaḥ kāmayante yaṃ havanta iṣumantaṃ gaviṣṭau AVc yasminn arkaḥ śiśriye yasminn ojaḥ sa no muñcatv aṃhasaḥ AVa yaḥ prathamaḥ karmakṛtyāya jajñe yasya vīryam prathamasyānubuddham AVc yenodyato vajro bhyāyatāhiṃ sa no muñcatv aṃhasaḥ AVa yaḥ saṃgrāmān nayati saṃ yudhe vaśī yaḥ puṣṭāni saṃsṛjati dvayāni AVc staumīndraṃ nāthito johavīmi sa no muñcatv aṃhasaḥ AVa vāyoḥ savitur vidathāni manmahe yāv ātmanvad viśatho yau ca rakṣathaḥ AVc yau viśvasya paribhū babhūvathus tau no muñcatam aṃhasaḥ AVa yayoḥ saṃkhyātā varimā pārhivāni yābhyāṃ rajo yupitam antarikṣe AVc yayoḥ prāyaṃ nānv ānaśe kaś cana tau no muñcatam aṃhasaḥ AVa tava vrate ni viśante janāsas tvayy udite prerate citrabhāno AVc yuvaṃ vāyo savitā ca bhuvanāni rakṣathas tau no muñcatam aṃhasaḥ AVa apeto vāyo savitā ca duṣkṛtam apa rakṣāṃsi śimidāṃ ca sedhatam AVc saṃ hy ūrjayā sṛjathaḥ saṃ balena tau no muñcatam aṃhasaḥ AVa rayiṃ me poṣaṃ savitota vāyus tanū dakṣam ā suvatāṃ suśevam AVc ayakṣmatātiṃ maha iha dhattaṃ tau no muñcatam aṃhasaḥ AVa pra sumatiṃ savitar vāya ūtaye mahasvantaṃ matsaraṃ mādayāthaḥ AVc arvāg vāmasya pravato ni yachataṃ tau no muñcatam aṃhasaḥ AVa upa śreṣṭhā na āśiṣo devayor dhāmann asthiran AVc staumi devaṃ savitāraṃ ca vāyuṃ tau no muñcantv aṃhasaḥ AVa manve vāṃ dyāvāpṛthivī subhojasau sacetasau ye aprathethām amitā yojanāni AVc pratiṣṭhe hy abhavataṃ vasūnāṃ te no muñcatam aṃhasaḥ AVa pratiṣṭhe hy abhavataṃ vasūnāṃ pravṛddhe devī subhage urūcī AVc dyāvāpṛthivī bhavataṃ me syone te no muñcatam aṃhasaḥ AVa asantāpe sutapasau huve ham urvī gambhīre kavibhir namasye AVc dyāvāpṛthivī bhavataṃ me syone te no muñcatam aṃhasaḥ AVa ye amṛtaṃ bibhṛtho ye havīṃṣi ye srotyā bibhṛtho ye manuṣyān AVc dyāvāpṛthivī bhavataṃ me syone te no muñcatam aṃhasaḥ AVa ye usriyā bibhṛtho ye vanaspatīn yayor vāṃ viśvā bhuvanāny antaḥ AVc dyāvāpṛthivī bhavataṃ me syone te no muñcatam aṃhasaḥ AVa ye kīlālena tarpayatho ye ghṛtena yābhyām ṛte na kiṃ cana śaknuvanti AVc dyāvāpṛthivī bhavataṃ me syone te no muñcatam aṃhasaḥ AVa yan medam abhiśocati yenayena vā kṛtaṃ pauruṣeyān na daivāt AVc staumi dyāvāpṛthivī nāthito johavīmi te no muñcatam aṃhasaḥ AVa marutāṃ manve adhi me bruvantu premaṃ vājaṃ vājasāte avantu AVc āśūn iva suyamān ahva ūtaye te no muñcantv aṃhasaḥ AVa utsam akṣitaṃ vyacanti ye sadā ya āsiñcanti rasam oṣadhīṣu AVc puro dadhe marutaḥ pṛśnimātṝṃs te no muñcantv aṃhasaḥ AVa payo dhenūnāṃ rasam oṣadhīnāṃ javam arvatāṃ kavayo ya invatha AVc śagmā bhavantu maruto naḥ syonās te no muñcantv aṃhasaḥ AVa apaḥ samudrād divam ud vahanti divas pṛthivīm abhi ye sṛjanti AVc ye adbhir īśānā marutaś caranti te no muñcantv aṃhasaḥ AVa ye kīlālena tarpayanti ye ghṛtena ye vā vayo medasā saṃsṛjanti AVc ye adbhir īśānā maruto varṣayanti te no muñcantv aṃhasaḥ AVa yadīd idaṃ maruto mārutena yadi devā daivyenedṛg āra AVc yūyam īśidhve vasavas tasya niṣkṛtes te no muñcantv aṃhasaḥ AVa tigmam anīkam viditaṃ sahasvan mārutaṃ śardhaḥ pṛtanāsūgram AVc staumi maruto nāthito johavīmi te no muñcantv aṃhasaḥ AVa bhavāśarvau manve vāṃ tasya vittaṃ yayor vām idaṃ pradiśi yad virocate AVc yāv asyeśāthe dvipado yau catuṣpadas tau no muñcatam aṃhasaḥ AVa yayor abhyabhva uta yad dūre cid yau viditāv iṣubhṛtām asiṣṭhau AVc yāv asyeśathe dvipado yau catuṣpadas tau no muñcatam aṃhasaḥ AVa sahasrākṣau vṛtrahanā huvehaṃ dūregavyūtī stuvann emy ugrau AVc yāv asyeśathe dvipado yau catuṣpadas tau no muñcatam aṃhasaḥ AVa yāv ārebhāthe bahu sākam agre pra ced asrāṣṭram abhibhāṃ janeṣu AVc yāv asyeśathe dvipado yau catuṣpadas tau no muñcatam aṃhasaḥ AVa yayor vadhān nāpapadyate kaś canāntar deveṣūta mānuṣeṣu AVc yāv asyeśathe dvipado yau catuṣpadas tau no muñcatam aṃhasaḥ AVa yaḥ kṛtyākṛn mūlakṛd yātudhāno ni tasmin dhattaṃ vajram ugrau AVc yāv asyeśathe dvipado yau catuṣpadas tau no muñcatam aṃhasaḥ AVa adhi no brūtaṃ pṛtanāsūgrau saṃ vajreṇa sṛjataṃ yaḥ kimīdī AVc staumi bhavāśarvau nāthito johavīmi tau no muñcatam aṃhasaḥ AVa manve vāṃ mitrāvaruṇāv ṛtāvṛdhau sacetasau druhvaṇo yau nudethe AVc pra satyāvānam avatho bhareṣu tau no muñcatam aṃhasaḥ AVa sacetasau druhvaṇo yau nudethe pra satyāvānam avatho bhareṣu AVc yau gachatho nṛcakṣasau babhruṇā sutaṃ tau no muñcatam aṃhasaḥ AVa yāv aṅgirasam avatho yāv agastiṃ mitrāvaruṇā jamadagnim attrim AVc yau kaśyapam avatho yau vasiṣṭhaṃ tau no muñcatam aṃhasaḥ AVa yau śyāvāśvam avatho vādhryaśvaṃ mitrāvaruṇā purumīḍham attrim AVc yau vimadam avatho saptavadhriṃ tau no muñcatam aṃhasaḥ AVa yau bharadvājam avatho yau gaviṣṭhiraṃ viśvāmitraṃ varuṇa mitra kutsam AVc yau kakṣīvantam avatho prota kaṇvaṃ tau no muñcatam aṃhasaḥ AVa yau medhātithim avatho yau triśokaṃ mitrāvaruṇāv uśanām kāvyaṃ yau AVc yau gotamam avatho prota mugdalaṃ tau no muñcatam aṃhasaḥ AVa yayo rathaḥ satyavartma rjuraśmir mithuyā carantam abhiyāti dūṣayan AVc staumi mitrāvaruṇau nāthito johavīmi tau no muñcatam aṃhasaḥ AVa ahaṃ rudrebhir vasubhiś carāmy aham ādityair uta viśvadevaiḥ AVc ahaṃ mitrāvarunobhā bibharmy aham indrāgnī aham aśvinobhā AVa ahaṃ rāṣṭrī saṃgamanī vasūnāṃ cikituṣī prathamā yajñiyānām AVc tāṃ mā devā vy adadhuḥ purutrā bhūristhātrāṃ bhūry āveśayantaḥ AVa aham eva svayam idaṃ vadāmi juṣṭaṃ devānām uta mānuṣāṇām AVc yaṃ kāmaye tantam ugraṃ kṛṇomi taṃ brahmāṇaṃ tam ṛṣiṃ taṃ sumedhām AVa mayā so nnam atti yo vipaśyati yaḥ prāṇati ya īm śṛṇoty uktam AVc amantavo māṃ ta upa kṣiyanti śrudhi śruta śruddheyaṃ te vadāmi AVa ahaṃ rudrāya dhanur ā tanomi brahmadviṣe śarave hantavā u AVc ahaṃ janāya samadaṃ kṛṇomi aham dyāvāpṛthivī ā viveśa AVa ahaṃ somam āhanasaṃ bibharmy ahaṃ tvaṣṭāram uta pūṣaṇaṃ bhagam AVc ahaṃ dadhāmi draviṇā haviṣmate suprāvyā yajamānāya sunvate AVa ahaṃ suve pitaram asya mūrdhan mama yonir apsv antaḥ samudre AVc tato vi tiṣṭhe bhuvanāni viśvotāmūṃ dyāṃ varṣmaṇopa spṛśāmi AVa aham eva vātaiva pra vāmy ārabhamāṇā bhuvanāni viśvā AVc paro divā para enā pṛthivyaitāvatī mahimnā saṃ babhūva AVa tvayā manyo saratham ārujanto harṣamāṇā hṛṣitāso marutvan AVc tigmeṣava āyudhā saṃśiśānā upa pra yantu naro agnirūpāḥ AVa agnir iva manyo tviṣitaḥ sahasva senānīr naḥ sahure hūta edhi AVc hatvāya śatrūn vi bhajasva veda ojo mimāno vi mṛdho nudasva AVa sahasva manyo abhimātim asmai rujan mṛṇan pramṛṇan prehi śatrūn AVc ugraṃ te pājo nanv ā rurudhre vaśī vaśaṃ nayāsā ekaja tvam AVa eko bahūnām asi manya īḍitā viśaṃviśam yuddhāya saṃ śiśādhi AVc akṛttaruk tvayā yujā vayaṃ dyumantaṃ ghoṣam vijayāya kṛṇmasi AVa vijeṣakṛd indra ivānavabravo smākaṃ manyo adhipā bhaveha AVc priyaṃ te nāma sahure gṛṇīmasi vidmā tam utsaṃ yata ābabhūtha AVa ābhūtyā sahajā vajra sāyaka saho bibharṣi sahabhūta uttaram AVc kratvā no manyo saha medy edhi mahādhanasya puruhūta saṃsṛji AVa saṃsṛṣṭaṃ dhanam ubhayaṃ samākṛtam asmabhyaṃ dhattāṃ varuṇaś ca manyuḥ AVc bhiyo dadhānā hṛdayeṣu śatravaḥ parājitāso apa ni layantām AVa yas te manyo vidhad vajra sāyaka saha ojaḥ puṣyati viśvam ānuṣak AVc sāhyāma dāsam āryaṃ tvayā yujā vayaṃ sahaskṛtena sahasā sahasvatā AVa manyur indro manyur evāsa devo manyur hotā varuṇo jātavedāḥ AVc manyuṃ viśa īḍate mānuṣīr yāḥ pahi no manyo tapasā sajoṣāḥ AVa abhīhi manyo tavasas tavīyān tapasā yujā vi jahi śatrūn AVc amitrahā vṛtrahā dasyuhā ca viśvā vasūny ā bharā tvaṃ naḥ AVa tvaṃ hi manyo abhibhūtyojāḥ svayaṃbhūr bhāmo abhimātiṣāhaḥ AVc viśvacarṣaṇiḥ sahuriḥ sahīyān asmāsv ojaḥ pṛtanāsu dhehi AVa abhāgaḥ sann apa pareto asmi tava kratvā taviṣasya pracetaḥ AVc taṃ tvā manyo akratur jihīḍāhaṃ svā tanūr baladāvā na ehi AVa ayaṃ te asmy upa na ehy arvāṅ pratīcīnaḥ sahure viśvadāvan AVc manyo vajrinn abhi na ā vavṛtsva hanāva dasyūṃr uta bodhy āpeḥ AVa abhi prehi dakṣiṇato bhavā no dhā vṛtrāṇi jaṅghanāva bhūri AVc juhomi te dharuṇaṃ madhvo agram ubhāv upāṃśu prathamā pibāva AVa apa naḥ śośucad agham agne śuśugdhy ā rayim AVc apa naḥ śośucad agham AVa sukṣetriyā sugātuyā vasūyā ca yajāmahe AVc apa naḥ śośucad agham AVa pra yad bhandiṣṭha eṣāṃ prāsmākāsaś ca sūrayaḥ AVc apa naḥ śośucad agham AVa pra yat te agne sūrayo jāyemahi pra te vayam AVc apa naḥ śośucad agham AVa pra yad agneḥ sahasvato viśvato yanti bhānavaḥ AVc apa naḥ śośucad agham AVa tvaṃ hi viśvatomukha viśvataḥ paribhūr asi AVc apa naḥ śośucad agham AVa dviṣo no viśvatomukhāti nāveva pāraya AVc apa naḥ śośucad agham AVa sa naḥ sindhum iva nāvāti parṣa svastaye AVc apa naḥ śośucad agham AVa brahmāsya śīrṣaṃ bṛhad asya pṛṣṭhaṃ vāmadevyam udaram odanasya AVc chandāṃsi pakṣau mukham asya satyaṃ viṣṭārī jātas tapasodhi yajñaḥ AVa anasthāḥ pūtāḥ pavanena śuddhāḥ śucayaḥ śucim api yanti lokam AVc naiṣāṃ śiśnaṃ pra dahati jātavedāḥ svarge loke bahu straiṇam eṣām AVa viṣṭāriṇam odanaṃ ye pacanti nainān avartiḥ sacate kadā cana AVc āste yama upa yāti devānt saṃ gandharvair madate somyebhiḥ AVa viṣṭāriṇam odanam ye pacanti nainān yamaḥ pari muṣṇāti retaḥ AVc rathī ha bhūtvā rathayāna īyate pakṣī ha bhūtvāti divaḥ sam eti AVa eṣa yajñānāṃ vitato vahiṣṭho viṣṭāriṇaṃ paktvā divam ā viveśa AVc āṇḍīkaṃ kumudaṃ saṃ tanoti bisaṃ śālūkaṃ śaphako mulālī AVe etās tvā dhārā upa yantu sarvāḥ svarge loke madhumat pinvamānā upa tvā tiṣṭhantu puṣkariṇīḥ samantāḥ AVa ghṛtahradā madhukūlāḥ surodakāḥ kṣīreṇa pūrṇā udakena dadhnā AVc etās tvā dhārā upa yantu sarvāḥ svarge loke madhumat pinvamānā upa tvā tiṣṭhantu puṣkariṇīḥ samantāḥ AVa caturaḥ kumbhāṃś caturdhā dadāmi kṣīreṇa pūrnāṃ udakena dadhnā AVc etās tvā dhārā upa yantu sarvāḥ svarge loke madhumat pinvamānā upa tvā tiṣṭhantu puṣkariṇīḥ samantāḥ AVa imam odanaṃ ni dadhe brāhmaṇeṣu viṣṭāriṇaṃ lokajitaṃ svargam AVc sa me mā kṣeṣṭa svadhayā pinvamāno viśvarūpā dhenuḥ kāmadughā me astu AVa yam odanaṃ prathamajā ṛtasya prajāpatis tapasā brahmaṇe pacat AVc yo lokānāṃ vidhṛtir nābhireṣāt tenaudanenāti tarāṇi mṛtyum AVa yenātaran bhūtakṛto ti mṛtyuṃ yam anvavindan tapasā śrameṇa AVc yaṃ papāca brahmaṇe brahma pūrvaṃ tenaudanenāti tarāṇi mṛtyum AVa yo dādhāra pṛthivīṃ viśvabhojasaṃ yo antarikṣam āpṛṇād rasena AVc yo astabhnād divam ūrdhvo mahimnā tenaudanenāti tarāṇi mṛtyum AVa yasmān māsā nirmitās triṃśadarāḥ saṃvatsaro yasmān nirmito dvādaśāraḥ AVc ahorātrā yaṃ pariyanto nāpus tenaudanenāti tarāṇi mṛtyum AVa yaḥ prāṇadaḥ prāṇadavān babhūva yasmai lokā ghṛtavantaḥ kṣaranti AVc jyotiṣmatīḥ pradiśo yasya sarvās tenaudanenāti tarāṇi mṛtyum AVa yasmāt pakvād amṛtaṃ saṃbabhūva yo gāyatryā adhipatir babhūva AVc yasmin vedā nihitā viśvarūpās tenaudanenāti tarāṇi mṛtyum AVa ava bādhe dviṣantaṃ devapīyuṃ sapatnā ye me pa te bhavantu AVc brahmaudanaṃ viśvajitaṃ pacāmi śṛṇvantu me śraddadhānasya devāḥ AVa tānt satyaujāḥ pra dahatv agnir vaiśvānaro vṛṣā AVc yo no durasyād dipsāc cātho yo no arātiyāt AVa yo no dipsād adipsato dipsato yaś ca dipsati AVc vaiśvānarasya daṃṣṭrayor agner api dadhāmi tam AVa ya āgare mṛgayante pratikrośe māvāsye AVc kravyādo anyān dipsataḥ sarvāṃs tānt sahasā sahe AVa sahe piśācānt sahasaiṣāṃ draviṇaṃ dade AVc sarvān durasyato hanmi saṃ ma ākūtir ṛdhyatām AVa ye devās tena hāsante sūryeṇa mimate javam AVc nadīṣu parvateṣu ye saṃ taiḥ paśubhir vide AVa tapano asmi piśācānāṃ vyāghro gomatām iva AVc śvānaḥ siṃham iva dṛṣṭvā te na vindante nyañcanam AVa na piśācaiḥ saṃ śaknomi na stenaiḥ na vanargubhiḥ AVc piśācās tasmān naśyanti yam ahaṃ grāmam āviśe AVa yaṃ grāmam āviśata idam ugraṃ saho mama AVc piśācās tasmān naśyanti na pāpam upa jānate AVa ye mā krodhayanti lapitā hastinaṃ maśakā iva AVc tān ahaṃ manye durhitān jane alpaśayūn iva AVa abhi taṃ nirṛtir dhattām aśvam iva aśvābhidhānyā AVc malvo yo mahyaṃ krudhyati sa u pāśān na mucyate AVa tvayā pūrvam atharvāṇo jaghnū rakṣāṃsy oṣadhe AVc tvayā jaghāna kaśyapas tvayā kaṇvo agastyaḥ AVa tvayā vayam apsaraso gandharvāṃs cātayāmahe AVc ajaśṛṅgy aja rakṣaḥ sarvān gandhena nāśaya AVa nadīṃ yantv apsaraso pāṃ tāram avaśvasam AVc gulgulūḥ pīlā nalady aukṣagandhiḥ pramandanī AVe tat paretāpsarasaḥ pratibuddhā abhūtana AVa yatrāśvatthā nyagrodhā mahāvṛkṣāḥ śikhaṇḍinaḥ AVc tat paretāpsarasaḥ pratibuddhā abhūtana AVa yatra vaḥ preṅkhā haritā arjunā uta yatrāghātāḥ karkaryaḥ saṃvadanti AVc tat paretāpsarasaḥ pratibuddhā abhūtana AVa eyam agann oṣadhīnāṃ vīrudhām vīryāvatī AVc ajaśṛṅgy arāṭakī tīkṣṇaśṛṅgī vyṛṣatu AVa ānṛtyataḥ śikhaṇḍino gandharvasyāpsarāpateḥ AVc bhinadmi muṣkāv api yāmi śepaḥ AVa bhīmā indrasya hetayaḥ śataṃ ṛṣṭīr ayasmayīḥ AVc tābhir haviradān gandharvān avakādān vyṛṣatu AVa bhīmā indrasya hetayaḥ śataṃ ṛṣṭīr hiraṇyayīḥ AVc tābhir haviradān gandharvān avakādān vyṛṣatu AVa avakādān abhiśocān apsu jyotaya māmakān AVc piśācānt sarvān oṣadhe pra mṛṇīhi sahasva ca AVa śvevaikaḥ kapir ivaikaḥ kumāraḥ sarvakeśakaḥ AVc priyo dṛśa iva bhūtvā gandharvaḥ sacate striyas AVe tam ito nāśayāmasi brahmaṇā vīryāvatā AVa jāyā id vo apsaraso gandharvāḥ patayo yuyam AVc apa dhāvatāmartyā martyān mā sacadhvam AVa udbhindatīṃ saṃjayantīm apsarāṃ sādhudevinīm AVc glahe kṛtāni kṛṇvānām apsarāṃ tām iha huve AVa vicinvatīm ākirantīm apsarāṃ sādhudevinīm AVc glahe kṛtāni gṛhṇānām apsarāṃ tām iha huve AVa yāyaiḥ parinṛtyaty ādadānā kṛtaṃ glahāt AVc sā naḥ kṛtāni sīṣatī prahām āpnotu māyayā AVe sā naḥ payasvaty aitu mā no jaiṣur idaṃ dhanam AVa yā akṣeṣu pramodante śucaṃ krodhaṃ ca bibhratī AVc ānandinīṃ pramodinīm apsarāṃ tām iha huve AVa sūryasya raśmīn anu yāḥ sañcaranti marīcīr vā yā anusañcaranti AVc yāsām ṛṣabho dūrato vājinīvānt sadyaḥ sarvān lokān paryeti rakṣan AVe sa na aitu homam imaṃ jusāṇo ntarikṣeṇa saha vājinīvān AVa antarikṣena saha vājinīvan karkīṃ vatsām iha rakṣa vājin AVc ime te stokā bahulā ehy arvāṅ iyaṃ te karkīha te mano stu AVa antarikṣeṇa saha vājinīvan karkīṃ vatsām iha rakṣa vājin AVc ayaṃ ghāso ayaṃ vraja iha vatsāṃ ni badhnīmaḥ AVe yathānāma va īśmahe svāhā AVa pṛthivyām agnaye sam anamant sa ārdhnot AVc yathā pṛthivyām agnaye samanamann evā mahyaṃ saṃnamaḥ saṃ namantu AVa pṛthivī dhenus tasyā agnir vatsaḥ AVc sā me gninā vatseneṣam ūrjaṃ kāmaṃ duhām AVe āyuḥ prathamaṃ prajāṃ poṣaṃ rayiṃ svāhā AVa antarikṣe vāyave sam anamant sa ārdhnot AVc yathāntarikṣe vāyave samanamann evā mahyaṃ saṃnamaḥ saṃ namantu AVa antarikṣaṃ dhenus tasyā vatsaḥ AVc sā me vāyunā vatseneṣam ūrjaṃ kāmaṃ duhām AVe āyuḥ prathamaṃ prajāṃ poṣaṃ rayiṃ svāhā AVa divyādityāya sam anamant sa ārdhnot AVc yathā divyādityāya samanamann evā mahyaṃ saṃnamaḥ saṃ namantu AVa dyaur dhenus tasyā ādityo vatsaḥ AVc sā ma ādityena vatseneṣam ūrjaṃ kāmaṃ duhām AVe āyuḥ prathamaṃ prajāṃ poṣaṃ rayiṃ svāhā AVa dikṣu candrāya sam anamant sa ārdhnot AVc yathā dikṣu candrāya samanamann evā mahyaṃ saṃnamaḥ saṃ namantu AVa diśo dhenavas tāsāṃ candro vatsaḥ AVc tā me candreṇa vatseneṣam ūrjaṃ kāmaṃ duhām āyuḥ prathamaṃ prajāṃ posaṃ rayiṃ svāhā AVa agnāv agniś carati praviṣṭa ṛṣīṇām putro abhiśastipā u AVc namaskāreṇa namasā te juhomi mā devānāṃ mithuyā karma bhāgam AVa hṛdā pūtam manasā jātavedo viśvāni deva vayunāni vidvān AVc saptāsyāni tava jātavedas tebhyo juhomi sa juṣasva havyam AVa ye purastāj juhvati jātavedaḥ prācyā diśo bhidāsanty asmān AVc agnim ṛtvā te parāñco vyathantāṃ pratyag enān pratisareṇa hanmi AVa ye dakṣiṇato juhvati jātavedo dakṣiṇāyā diśo bhidāsanty asmān AVc yamaṃ ṛtvā te parāñco vyathantāṃ pratyag enā pratisareṇa hanmi AVa ye paścāj juhvati jātavedaḥ pratīcyā diśo bhidāsanty asmān AVc varuṇam ṛtvā te parāñco vyathantāṃ pratyag enān pratisareṇa hanmi AVa ya uttarato juhvati jātaveda udīcyā diśo bhidāsanty asmān AVc somam ṛtvā te parāñco vyathantāṃ pratyag enān pratisareṇa hanmi AVa ye dhastāj juhvati jātaveda udīcyā diśo bhidāsanty asmān AVc bhūmim ṛtvā te parāñco vyathantāṃ pratyag enān pratisareṇa hanmi AVa ye ntarikṣāj juhvati jātavedo vyadhvāyā diśo bhidāsanty asmān AVc vāyum ṛtvā te parāñco vyathantāṃ pratyag enān pratisareṇa hanmi AVa ya upariṣṭāj juhvati jātaveda ūrdhvāyā diśo bhidāsanty asmān AVc sūryam ṛtvā te parāñco vyathantāṃ pratyag enān pratisareṇa hanmi AVa ye diśām antardeśebhyo juhvati jātavedaḥ sarvābhyo digbhyo bhidāsanti asmān AVc brahma rtvā te parāñco vyathantāṃ pratyag enān pratisareṇa hanmi AVa ṛdhaṅmantro yoniṃ ya ābabhūvāmṛtāsur vardhamānaḥ sujanmā AVc adabdhāsur bhrājamāno heva trito dhartā dādhāra trīṇi AVa ā yo dharmāṇi prathamaḥ sasāda tato vapūṃṣi kṛṇuṣe purūṇi AVc dhāsyur yoniṃ prathama ā viveśā yo vācam anuditāṃ ciketa AVa yas te śokāya tanvaṃ rireca kṣarad dhiraṇyaṃ śucayo nu svāḥ AVc atrā dadhete amṛtāni nāmāsme vastrāṇi viśa erayantām AVa pra yad ete prataraṃ pūrvyaṃ guḥ sadaḥsada ātiṣṭhanto ajuryam AVc kaviḥ śuṣasya mātarā rihāṇe jāmyai dhuryaṃ patim erayethām AVa tad ū ṣu te mahat pṛthujman namaḥ kaviḥ kāvyenā kṛṇomi AVc yat samyañcāv abhiyantāv abhi kṣām atrā mahī rodhacakre vāvṛdhete AVa sapta maryādāḥ kavayas tatakṣus tāsām id ekām abhy aṃhuro gāt AVc āyor ha skambha upamasya nīḍe pathāṃ visarge dharuṇeṣu tasthau AVa utāmṛtāsur vrata emi kṛnvann asur ātmā tanvas tat sumadguḥ AVc uta vā śakro ratnaṃ dadhāty ūrjayā vā yat sacate havirdāḥ AVa uta putraḥ pitaraṃ kṣatram īḍe jyeṣṭhaṃ maryādam ahvayant svastaye AVc darśan nu tā varuṇa yās te viṣṭhā āvarvratataḥ kṛṇavo vapūṃṣi AVa ardham ardhena payasā pṛṇakṣy ardhena śuṣma vardhase amura AVc aviṃ vṛdhāma śagmiyaṃ sakhāyaṃ varuṇaṃ putram adityā iṣiram AVe kaviśastāny asmai vapūṃṣy avocāma rodasī satyavācā AVa tad id āsa bhuvaneṣu jyeṣṭham yato yajña ugras tveṣanṛmṇaḥ AVc sadyo jajñāno ni riṇāti śatrūn anu yad enaṃ madanti viśva ūmāḥ AVa vavṛdhānaḥ śavasā bhūryojāḥ śatrur dāsāya bhiyasaṃ dadhāti AVc avyanac ca vyanac ca sasni saṃ te navanta prabhṛtā madeṣu AVa tve kratum api pṛñcanti bhūri dvir yad ete trir bhavanty ūmāḥ AVc svadoḥ svādīyaḥ svādunā sṛjā sam adaḥ su madhu madhunābhi yodhīḥ AVa yadi cin nu tvā dhanā jayantaṃ raṇeraṇe anumadanti viprāḥ AVc ojīyaḥ śuṣmint sthiram ā tanuṣva mā tvā dabhan durevāsaḥ kaśokāḥ AVa tvayā vayaṃ śāśadmahe raṇeṣu prapaśyanto yudhenyāni bhūri AVc codayāmi ta āyudhā vacobhiḥ saṃ te śiśāmi brahmaṇā vayāṃsi AVa ni tad dadhiṣe vare pare ca yasminn āvithāvasā duroṇe AVc ā sthāpayata mātaraṃ jigatnum ata invata karvarāṇi bhūri AVa stuṣva varṣman puruvartmānaṃ sam ṛbhvāṇam inatamam āptam āptyānām AVc ā darśati śavasā bhūryojāḥ pra sakṣati pratimānaṃ pṛthivyāḥ AVa imā brahma bṛhaddivaḥ kṛṇavad indrāya śūṣam agriyaḥ svarṣāḥ AVc maho gotrasya kṣayati svarājā turaś cid viśvam arṇavat tapasvān AVa evā mahān bṛhaddivo atharvāvocat svāṃ tanvam indram eva AVc svasārau mātaribhvarī aripre hinvanti caine śavasā vardhayanti ca AVa mamāgne varco vihaveṣv astu vayaṃ tvendhānās tanvam puṣema AVc mahyaṃ namantāṃ pradiśaś catasras tvayādhyakṣeṇa pṛtanā jayema AVa agne manyuṃ pratinudan pareṣāṃ tvaṃ no gopāḥ pari pāhi viśvataḥ AVc apāñco yantu nivatā durasyavo maiṣāṃ cittaṃ prabudhāṃ vi neśat AVa mama devā vihave santu sarva indravanto maruto viṣṇur agniḥ AVc mamāntarikṣam urulokam astu mahyaṃ vātaḥ pavatāṃ kāmāyāsmai AVa mahyaṃ yajantāṃ mama yānīṣṭākūtiḥ satyā manaso me astu AVc eno mā ni gāṃ katamac canāhaṃ viśve devā abhi rakṣantu meha AVa mayi devā draviṇam ā yajantāṃ mayi āśīr astu mayi devahūtiḥ AVc daivāḥ hotāraḥ saniṣan na etad ariṣṭāḥ syāma tanvā suvīrāḥ AVa daivīḥ ṣaḍ urvīr uru naḥ kṛṇota viśve devāsa iha mādayadhvam AVc mā no vidad abhibhā mo aśastir mā no vidad vṛjinā dveṣyā yā AVa tisro devīr mahi naḥ śarma yachata prajāyai nas tanve yac ca puṣṭam AVc mā hāsmahi prajayā mā tanūbhir mā radhāma dviṣate soma rājan AVa uruvyacā no mahiṣaḥ śarma yachatv asmin have puruhūtaḥ purukṣu AVc sa naḥ prajāyai haryaśva mṛḍendra mā no rīriṣo mā parā dāḥ AVa dhātā vidhātā bhuvanasya yas patir devaḥ savitābhimātiṣāhaḥ AVc ādityā rudrā aśvinobhā devāḥ pāntu yajamānaṃ nirṛthāt AVa ye naḥ sapatnā apa te bhavantv indrāgnibhyām ava bādhāmaha enān AVc ādityā rudrā uparispṛśo no ugraṃ cettāram adhirājam akrata AVa arvāñcam indram amuto havāmahe yo gojid dhanajid aśvajid yaḥ AVc imaṃ no yajñaṃ vihave śṛṇotv asmākam abhūr haryaśva medī AVa yo giriṣv ajāyathā vīrudhāṃ balavattamaḥ AVc kuṣṭhehi takmanāśana takmānaṃ nāśayann itaḥ AVa suparṇasuvane girau jātaṃ himavatas pari AVc dhanair abhi śrutvā yanti vidur hi takmanāśanam AVa aśvattho devasadanas tṛtīyasyām ito divi AVc tatrāmṛtasya cakṣaṇaṃ devāḥ kuṣṭham avanvata AVa hiraṇyayī naur acarad dhiraṇyabandhanā divi AVc tatrāmṛtasya puṣpaṃ devāḥ kuṣṭham avanvata AVa hiraṇyayāḥ panthāna āsann aritrāṇi hiraṇyayā AVc nāvo hiraṇyayīr āsan yābhiḥ kuṣṭhaṃ nirāvahan AVa imaṃ me kuṣṭha pūruṣaṃ tam ā vaha taṃ niṣ kuru AVc tam u me agadaṃ kṛdhi AVa devebhyo adhi jāto si somasyāsi sakhā hitaḥ AVc sa prāṇāya vyānāya cakṣuṣe me asmai mṛḍa AVa udaṅ jāto himavataḥ sa prācyāṃ nīyase janam AVc tatra kuṣṭhasya nāmāny uttamāni vi bhejire AVa uttamo nāma kuṣṭhasy uttamo nāma te pitā AVc yakṣmaṃ ca sarvaṃ nāśaya takmānaṃ cārasaṃ kṛdhi AVa śīrṣāmayam upahatyām akṣyos tanvo rapaḥ AVc kuṣṭhas tat sarvaṃ niṣ karad daivaṃ samaha vṛṣṇyam AVa rātrī mātā nabhaḥ pitāryamā te pitāmahaḥ AVc silācī nāma vā asi sā devānām asi svasā AVa yas tvā pibati jīvati trāyase puruṣaṃ tvam AVc bhartrī hi śaśvatām asi janānāṃ ca nyañcanī AVa vṛkṣaṃvṛkṣam ā rohasi vṛṣaṇyantīva kanyalā AVc jayantī pratyātiṣṭhantī sparaṇī nāma vā asi AVa yad daṇḍena yad iṣvā yad vārur harasā kṛtam AVc tasya tvam asi niṣkṛtiḥ semaṃ niṣ kṛdhi pūruṣam AVa bhadrāt plakṣān nis tiṣṭhasy aśvatthāt khadirād dhavāt AVc bhadrān nyagrodhāt parṇāt sā na ehy arundhati AVa hiraṇyavarṇe subhage sūryavarṇe vapuṣṭame AVc rutaṃ gachāsi niṣkṛte niṣkṛtir nāma vā asi AVa hiraṇyavarṇe subhage śuṣme lomaśavakṣane AVc apām asi svasā lākṣe vāto hātmā babhūva te AVa silācī nāma kānīno jababhru pitā tava AVc aśvo yamasya yaḥ śyāvas tasya hāsnāsy ukṣitā AVa aśvasyāsnaḥ saṃpatitā sā vṛkṣāṃ abhi siṣyade AVc sarā patatriṇī bhūtvā sā na ehy arundhati AVa brahma jajñānaṃ prathamaṃ purastād vi sīmataḥ suruco vena āvaḥ AVc sa budhnyā upamā asya viṣṭhāḥ sataś ca yonim asataś ca vi vaḥ AVa anāptā ye vaḥ prathamā yāni karmāṇi cakrire AVc vīrān no atra mā dabhan tad va etat puro dadhe AVa sahasradhāra eva te sam asvaran divo nāke madhujihvā asaścataḥ AVc tasya spaśo na ni miṣanti bhūrṇayaḥ padepade pāśinaḥ santi setave AVa pary ū ṣu pra dhanvā vājasātaye pari vṛtrāṇi sakṣaṇiḥ AVc dviṣas tad adhy arṇaveneyase sanisraso nāmāsi trayodaśo māsa indrasya gṛhaḥ AVa nv etenārātsīr asau svāhā AVc tigmāyudhau tigmahetī suśevau somārudrāv iha su mṛḍataṃ naḥ AVa avaitenārātsīr asau svāhā AVc tigmāyudhau tigmahetī suśevau somārudrāv iha su mṛḍataṃ naḥ AVa apaitenārātsīr asau svāhā AVc tigmāyudhau tigmahetī suśevau somārudrāv iha su mṛḍataṃ naḥ AVa mumuktam asmān duritād avadyāj juṣethām yajñam amṛtam asmāsu dhattam AVa cakṣuṣo hete manaso hete brahmaṇo hete tapasaś ca hete AVc menyā menir asy amenayas te santu ye smāṃ abhyaghāyanti AVa yo smāṃś cakṣuṣā manasā cittyākūtyā ca yo aghāyur abhidāsāt AVc tvaṃ tān agne menyāmenīn kṛṇu svāhā AVa indrasya gṛho si AVc taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me sti tena AVa indrasya śarmāsi AVc taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me sti tena AVa indrasya varmāsi AVc taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me sti tena AVa indrasya varūtham asi AVc taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me sti tena AVa ā no bhara mā pari ṣṭhā arāte mā no rakṣīr dakṣiṇāṃ nīyamānām AVc namo vīrtsāyā asamṛddhaye namo astv arātaye AVa yam arāte purodhatse puruṣaṃ parirāpiṇam AVc namas te tasmai kṛṇmo mā vaniṃ vyathayīr mama AVa pra ṇo vanir devakṛtā divā naktaṃ ca kalpatām AVc arātim anupremo vayaṃ namo astv arātaye AVa sarasvatīm anumatiṃ bhagaṃ yanto havāmahe AVc vācam juṣṭāṃ madhumatīm avādiṣaṃ devānāṃ devahūtiṣu AVa yaṃ yācāmy ahaṃ vācā sarasvatyā manoyujā AVc śraddhā tam adya vindatu dattā somena babhruṇā AVa mā vaniṃ mā vācaṃ no vīrtsīr ubhāv indrāgnī ā bharatāṃ no vasūni AVc sarve no adya ditsanto rātiṃ prati haryata AVa paro pehy asamṛddhe vi te hetiṃ nayāmasi AVc veda tvāhaṃ nimīvantīṃ nitudantīm arāte AVa uta nagnā bobhuvatī svapnayā sacase janam AVc arāte cittaṃ vīrtsanty ākūtiṃ puruṣasya ca AVa yā mahatī mahonmānā viśvā āśā vyānaśe AVc tasyai hiraṇyakeśyai nirṛtyā akaraṃ namaḥ AVa hiraṇyavarṇā subhagā hiraṇyakaśipur mahī AVc tasyai hiraṇyadrāpaye rātyā akaraṃ namaḥ AVa vaikaṅkatenedhmena devebhya ājyaṃ vaha AVc agne tāṃ iha mādaya sarva ā yantu me havam AVa indrā yāhi me havam idaṃ kariṣyāmi tac chṛṇu AVc ima aindrā atisarā ākūtiṃ saṃ namantu me AVe tebhiḥ śakema vīryaṃ jātavedas tanūvaśin AVa yad asāv amuto devā adevaḥ saṃścikīrṣati AVc mā tasyāgnir havyaṃ vākṣīd dhavaṃ devā asya mopa gur mamaiva havam etana AVa ati dhāvatātisarā indrasya vacasā hata AVc aviṃ vṛka iva mathnīta sa vo jīvan mā moci prāṇam asyāpi nahyata AVa yam amī purodadhire brahmāṇam apabhūtaye AVc indra sa te adhaspadaṃ taṃ praty asyāmi mṛtyave AVa yadi preyur devapurā brahma varmāṇi cakrire AVc tanūpānaṃ paripāṇaṃ kṛṇvānā yad upocire sarvaṃ tad arasaṃ kṛdhi AVa yān asāv atisarāṃś cakāra kṛṇavac ca yān AVc tvaṃ tān indra vṛtrahan pratīcaḥ punar ā kṛdhi yathāmuṃ tṛṇahāṃ janam AVa yathendra udvācanaṃ labdhvā cakre adhaspadam AVc kṛṇve ham adharān tathā amūñ chaśvatībhyaḥ samābhyaḥ AVa atrainān indra vṛtrahann ugro marmaṇi vidhya AVc atraivainān abhi tiṣṭhendra medy ahaṃ tava AVe anu tvendrā rabhāmahe syāma sumatau tava AVa dive svāhā AVa pṛthivyai svāhā AVa antarikṣāya svāhā AVa antarikṣāya svāhā AVa dive svāhā AVa pṛthivyai svāhā AVa sūryo me cakṣur vātaḥ prāṇo ntarikṣam ātmā pṛthivī śarīram AVc astṛto nāmāham ayam asmi sa ātmānaṃ ni dadhe dyāvāpṛthivībhyāṃ gopīthāya AVa ud āyur ud balam ut kṛtam ut kṛtyām un manīṣām ud indriyam AVc āyuṣkṛd āyuṣpatnī svadhāvantau gopā me staṃ gopāyataṃ mā AVe ātmasadau me staṃ mā mā hiṃsiṣṭam AVa aśmavarma me si yo mā prācyā diśo ghāyur abhidāsāt AVc etat sa ṛchāt AVa aśmavarma me si yo mā dakṣiṇāyā diśo ghāyur abhidāsāt AVc etat sa ṛchāt AVa aśmavarma me si yo mā pratīcyā diśo ghāyur abhidāsāt AVc etat sa ṛchāt AVa aśmavarma me si yo modīcyā diśo ghāyur abhidāsāt AVc etat sa ṛchāt AVa aśmavarma me si yo mā dhruvāyā diśo ghāyur abhidāsāt AVc etat sa ṛchāt AVa aśmavarma me si yo mordhvāyā diśo ghāyur abhidāsāt AVc etat sa ṛchāt AVa aśmavarma me si yo mā diśām antardeśebhyo ghāyur abhidāsāt AVc etat sa ṛchāt AVa bṛhatā mana upa hvaye mātariśvanā prāṇāpānau AVc sūryāc cakṣur antarikṣāc chrotraṃ pṛthivyāḥ śarīram AVe sarasvatyā vācam upa hvayāmahe manoyujā AVa kathaṃ mahe asurāyābravīr iha kathaṃ pitre haraye tveṣanṛmṇaḥ AVc pṛśniṃ varuṇa dakṣiṇāṃ dadāvān punarmagha tvaṃ manasācikitsīḥ AVa na kāmena punarmagho bhavāmi saṃ cakṣe kaṃ pṛśnim etām upāje AVc kena nu tvam atharvan kāvyena kena jātenāsi jātavedāḥ AVa satyam ahaṃ gabhīraḥ kāvyena satyaṃ jātenāsmi jātavedāḥ AVc na me dāso nāryo mahitvā vrataṃ mīmāya yad ahaṃ dhariṣye AVa na tvad anyaḥ kavitaro na medhayā dhīrataro varuṇa svadhāvan AVc tvaṃ tā viśvā bhuvanāni vettha sa cin nu tvaj jano māyī bibhāya AVa tvaṃ hy aṅga varuṇa svadhāvan viśvā vettha janima supraṇīte AVc kiṃ rajasa enā paro anyad asty enā kiṃ pareṇāvaram amura AVa ekaṃ rajasa enā paro anyad asty enā para ekena durṇaśaṃ cid arvāk AVc tat te vidvān varuṇa pra bravīmy adhovacasaḥ paṇayo bhavantu nīcair dāsā upa sarpantu bhūmim AVa tvaṃ hy aṅga varuṇa bravīṣi punarmagheṣv avadyāni bhūri AVc mo ṣu paṇīṃr abhy etāvato bhūn mā tvā vocann arādhasaṃ janāsaḥ AVa mā mā vocann arādhasaṃ janāsaḥ punas te pṛśniṃ jaritar dadāmi AVc stotraṃ me viśvam ā yāhi śacībhir antar viśvāsu mānuṣīṣu dikṣu AVa ā te stotrāṇy udyatāni yantv antar viśvāsu mānuṣīṣu dikṣu AVc dehi nu me yan me adatto asi yujyo me saptapadaḥ sakhāsi AVa samā nau bandhur varuṇa samā jā vedāhaṃ tad yan nāv eṣā samā jā AVc dadāmi tad yat te adatto asmi yujyas te saptapadaḥ sakhāsmi AVa devo devāya gṛṇate vayodhā vipro viprāya stuvate sumedhāḥ AVc ajījano hi varuṇa svadhāvann atharvāṇaṃ pitaraṃ devabandhum AVe tasmā u rādhaḥ kṛṇuhi supraśastaṃ sakhā no asi paramaṃ ca bandhuḥ AVa samiddho adya manuṣo duroṇe devo devān yajasi jātavedaḥ AVc ā ca vaha mitramahaś cikitvān tvaṃ dūtaḥ kavir asi pracetāḥ AVa tanūnapāt patha ṛtasya yānān madhvā samañjant svadayā sujihva AVc manmāni dhībhir uta yajñam ṛndhan devatrā ca kṛṇuhy adhvaram naḥ AVa ājuhvāna īḍyo bandyaś cā yāhy agne vasubhiḥ sajoṣāḥ AVc tvaṃ devānām asi yahva hotā sa enān yakṣīṣito yajīyān AVa prācīnaṃ barhiḥ pradiśā pṛthivyā vastor asyā vṛjyate agre ahnām AVc vy u prathate vitaraṃ varīyo devebhyo aditaye syonam AVa vyacasvatīr urviyā vi śrayantāṃ patibhyo na janayaḥ śumbhamānāḥ AVc devīr dvāro bṛhatīr viśvaminvā devebhyo bhavata suprāyaṇāḥ AVa ā suṣvayantī yajate upāke uṣāsānaktā sadatāṃ ni yonau AVc divye yoṣaṇe bṛhatī surukme adhi śriyaṃ śukrapiśaṃ dadhāne AVa daivyā hotārā prathamā suvācā mimānā yajñaṃ manuṣo yajadhyai AVc pracodayantā vidatheṣu kārū prācīnaṃ jyotiḥ pradiśā diśantā AVa ā no yajñaṃ bhāratī tūyam etv iḍā manuṣvad iha cetayantī AVc tisro devīr barhir edaṃ syonaṃ sarasvatīḥ svapasaḥ sadantām AVa ya ime dyāvāpṛthivī janitrī rūpair apiṃśad bhuvanāni viśvā AVc tam adya hotar iṣito yajīyān devaṃ tvaṣṭāram iha yakṣi vidvān AVa upāvasṛja tmanyā samañjan devānāṃ pātha ṛtuthā havīṃṣi AVc vanaspatiḥ śamitā devo agniḥ svadantu havyaṃ madhunā ghṛtena AVa sadyo jāto vy amimīta yajñam agnir devānām abhavat purogāḥ AVc asya hotuḥ praśiṣy ṛtasya vāci svāhākṛtaṃ havir adantu devāḥ AVa dadir hi mahyaṃ varuṇo divaḥ kavir vacobhir ugrair ni riṇāmi te viṣam AVc khātam akhātam uta saktam agrabham ireva dhanvan ni jajāsa te viṣam AVa yat te apodakaṃ viṣaṃ tat ta etāsv agrabham AVc gṛhṇāmi te madhyamam uttamaṃ rasam utāvamam bhiyasā neśad ād u te AVa vṛṣā me ravo nabhasā na tanyatur ugreṇa te vacasā bādha ād u te AVc ahaṃ tam asya nṛbhir agrabham rasaṃ tamasa iva jyotir ud etu sūryaḥ AVa cakṣuṣā te cakṣur hanmi viṣeṇa hanmi te viṣam AVc ahe mriyasva mā jīvīḥ pratyag abhy etu tvā viṣam AVa kairāta pṛśna upatṛṇya babhra ā me śṛṇutāsitā alīkāḥ AVc mā me sakhyuḥ stāmānam api ṣṭhātāśrāvayanto ni viṣe ramadhvam AVa asitasya taimātasya babhror apodakasya ca AVc sātrāsāhasyāhaṃ manyor ava jyām iva dhanvano vi muñcāmi rathāṃ iva AVa āligī ca viligī ca pitā ca matā ca AVc vidma vaḥ sarvato bandhv arasāḥ kiṃ kariṣyatha AVa urugūlāyā duhitā jātā dāsy asiknyā AVc prataṅkaṃ dadruṣīṇāṃ sarvāsām arasam viṣam AVa karṇā śvāvit tad abravīd girer avacarantikā AVc yāḥ kāś cemāḥ khanitrimās tāsām arasatamaṃ viṣam AVa tābuvaṃ na tābuvaṃ na ghet tvam asi tābuvam AVc tābuvenārasaṃ viṣam AVa tastuvaṃ na tastuvaṃ na ghet tvam asi tastuvam AVc tastuvenārasaṃ viṣam AVa suparṇas tvānv avindat sūkaras tvākhanan nasā AVc dipsauṣadhe tvaṃ dipsantam ava kṛtyākṛtaṃ jahi AVa ava jahi yātudhānān ava kṛtyākṛtaṃ jahi AVc atho yo asmān dipsati tam u tvaṃ jahy oṣadhe AVa riśyasyeva parīśāsaṃ parikṛtya pari tvacaḥ AVc kṛtyāṃ kṛtyākṛte devā niṣkam iva prati muñcata AVa punaḥ kṛtyāṃ kṛtyākṛte hastagṛhya parā ṇaya AVc samakṣam asmā ā dhehi yathā kṛtyākṛtam hanat AVa kṛtyāḥ santu kṛtyākṛte śapathaḥ śapathīyate AVc sukho ratha iva vartatāṃ kṛtyā kṛtyākṛtaṃ punaḥ AVa yadi strī yadi vā pumān kṛtyāṃ cakāra pāpmane AVc tām u tasmai nayāmasy aśvam ivāśvābhidhānyā AVa yadi vāsi devakṛtā yadi vā puruṣaiḥ kṛtā AVc tāṃ tvā punar ṇayāmasīndreṇa sayujā vayam AVa agne pṛtanāṣāṭ pṛtanāḥ sahasva AVc punaḥ kṛtyāṃ kṛtyākṛte pratiharaṇena harāmasi AVa kṛtavyadhani vidhya taṃ yaś cakāra tam ij jahi AVc na tvām acakruṣe vayaṃ vadhāya saṃ śiśīmahi AVa putra iva pitaraṃ gacha svaja ivābhiṣṭhito daśa AVc bandham ivāvakrāmī gacha kṛtye kṛtyākṛtaṃ punaḥ AVa ud eṇīva vāraṇy abhiskandaṃ mṛgīva AVc kṛtyā kartāram ṛchatu AVa iṣvā ṛjīyaḥ patatu dyāvāpṛthivī taṃ prati AVc sā taṃ mṛgam iva gṛhṇātu kṛtyā kṛtyākṛtaṃ punaḥ AVa agnir ivaitu pratikūlam anukūlam ivodakam AVc sukho ratha iva vartatāṃ kṛtyā kṛtyākṛtaṃ punaḥ AVa ekā ca me daśa ca me pavaktāra oṣadhe AVc ṛtajāta ṛtāvari madhu me madhulā karaḥ AVa dve ca me viṃśatiś ca me pavaktāra oṣadhe AVc ṛtajāta ṛtāvari madhu me madhulā karaḥ AVa tisraś ca me triṃśac ca me pavaktāra oṣadhe AVc ṛtajāta ṛtāvari madhu me madhulā karaḥ AVa catasraś ca me catvāriṃśac ca me pavaktāra oṣadhe AVc ṛtajāta ṛtāvari madhu me madhulā karaḥ AVa pañca ca me pañcāśac ca me pavaktāra oṣadhe AVc ṛtajāta ṛtāvari madhu me madhulā karaḥ AVa ṣaṭ ca me ṣaṣṭiś ca me pavaktāra oṣadhe AVc ṛtajāta ṛtāvari madhu me madhulā karaḥ AVa sapta ca me saptatiś ca me pavaktāra oṣadhe AVc ṛtajāta ṛtāvari madhu me madhulā karaḥ AVa aṣṭa ca me śītiś ca me pavaktāra oṣadhe AVc ṛtajāta ṛtāvari madhu me madhulā karaḥ AVa nava ca me navatiś ca me pavaktāra oṣadhe AVc ṛtajāta ṛtāvari madhu me madhulā karaḥ AVa daśa ca me śataṃ ca me pavaktāra oṣadhe AVc ṛtajāta ṛtāvari madhu me madhulā karaḥ AVa śataṃ ca me sahasraṃ cāpavaktāra oṣadhe AVc ṛtajāta ṛtāvari madhu me madhulā karaḥ AVa yady ekavṛṣo si sṛjāraso si AVa yadi dvivṛṣo si sṛjāraso si AVa yadi trivṛso si sṛjāraso si AVa yadi caturvṛṣo si sṛjāraso si AVa yadi pañcavṛṣo si sṛjāraso si AVa yadi ṣaḍvṛṣo si sṛjāraso si AVa yadi saptavṛṣo si sṛjāraso si AVa yady aṣṭavṛṣo si sṛjāraso si AVa yadi navavṛṣo si sṛjāraso si AVa yadi daśavṛṣo si sṛjāraso si AVa yady ekādaśo si so podako si AVa te vadan prathamā brahmakilbiṣe kūpāraḥ salilo mātariśvā AVc vīḍuharās tapa ugraṃ mayobhūr āpo devīḥ prathamajā ṛtasya AVa somo rājā prathamo brahmajāyāṃ punaḥ prāyachad ahṛṇīyamānaḥ AVc anvartitā varuṇo mitra āsīd agnir hotā hastagṛhyā nināya AVa hastenaiva grāhya ādhir asyā brahmajāyeti ced avocat AVc na dūtāya praheyā tastha eṣā tathā rāṣṭraṃ gupitaṃ kṣatriyasya AVa yām āhus tārakaiṣā vikeśīti duchunāṃ grāmam avapadyamānām AVc sā brahmajāyā vi dunoti rāṣṭraṃ yatra prāpādi śaśa ulkuṣīmān AVa brahmacārī carati veviṣad viṣaḥ sa devānāṃ bhavaty ekam aṅgam AVc tena jāyām anv avindad bṛhaspatiḥ somena nītāṃ juhvaṃ na devāḥ AVa devā vā etasyām avadanta pūrve saptaṛṣayas tapasā ye niṣeduḥ AVc bhīmā jāyā brāhmaṇasyāpanītā durdhāṃ dadhāti parame vyoman AVa ye garbhā avapadyante jagad yac cāpalupyate AVc vīrā ye tṛhyante mitho brahmajāyā hinasti tān AVa uta yat patayo daśa striyāḥ pūrve abrāhmaṇāḥ AVc brahmā ced dhastam agrahīt sa eva patir ekadhā AVa brāhmaṇa eva patir na rājanyo na vaiśyaḥ AVc tat sūryaḥ prabruvann eti pañcabhyo mānavebhyaḥ AVa punar vai devā adaduḥ punar manuṣyā adaduḥ AVc rājānaḥ satyaṃ gṛhṇānā brahmajāyāṃ punar daduḥ AVa punardāya brahmajāyāṃ kṛtvā devair nikilbiṣam AVc ūrjaṃ pṛthivyā bhaktvorugāyam upāsate AVa nāsya jāyā śatavāhī kalyāṇī talpam ā śaye AVc yasmin rāṣṭre nirudhyate brahmajāyācittyā AVa na vikarṇaḥ pṛthuśirās tasmin veśmani jāyate AVc yasmin rāṣṭre nirudhyate brahmajāyācittyā AVa nāsya kṣattā niṣkagrīvaḥ sūnānām ety agrataḥ AVc yasmin rāṣṭre nirudhyate brahmajāyācittyā AVa nāsya śvetaḥ kṛṣṇakarṇo dhuri yukto mahīyate AVc yasmin rāṣṭre nirudhyate brahmajāyācittyā AVa nāsya kṣetre puṣkariṇī nāṇḍīkaṃ jāyate bisam AVc yasmin rāṣṭre nirudhyate brahmajāyācittyā AVa nāsmai pṛśniṃ vi duhanti ye syā doham upāsate AVc yasmin rāṣṭre nirudhyate brahmajāyācittyā AVa nāsya dhenuḥ kalyāṇī nānaḍvānt sahate dhuram AVc vijānir yatra brahmaṇo rātriṃ vasati pāpayā AVa naitāṃ te devā adadus tubhyaṃ nṛpate attave AVc mā brāhmaṇasya rājanya gāṃ jighatso anādyām AVa akṣadrugdho rājanyaḥ pāpa ātmaparājitaḥ AVc sa brāhmaṇasya gām adyād adya jīvāni mā śvaḥ AVa āviṣṭitāghaviṣā pṛdākūr iva carmaṇā AVc sā brāhmaṇasya rājanya tṛṣṭaiṣā gaur anādyā AVa nir vai kṣatraṃ nayati hanti varco gnir ivārabdho vi dunoti sarvam AVc yo brāhmaṇaṃ manyate annam eva sa viṣasya pibati taimātasya AVa ya enaṃ hanti mṛduṃ manyamāno devapīyur dhanakāmo na cittāt AVc saṃ tasyendro hṛdaye gnim indhe ubhe enaṃ dviṣṭo nabhasī carantam AVa na brāhmaṇo hiṃsitavyo gniḥ priyatanor iva AVc somo hy asya dāyāda indro asyābhiśastipāḥ AVa śatāpāṣṭhāṃ ni girati tāṃ na śaknoti niḥkhidam AVc annaṃ yo brahmaṇām malvaḥ svādv admīti manyate AVa jihvā jyā bhavati kulmalaṃ vāṅ nāḍīkā dantās tapasābhidigdhāḥ AVc tebhir brahmā vidhyati devapīyūn hṛdbalair dhanurbhir devajūtaiḥ AVa tīkṣṇeṣavo brāhmaṇā hetimanto yām asyanti śaravyāṃ na sā mṛṣā AVc anuhāya tapasā manyunā cota durād ava bhindanty enam AVa ye sahasram arājann āsan daśaśatā uta AVc te brāhmaṇasya gāṃ jagdhvā vaitahavyāḥ parābhavan AVa gaur eva tān hanyamānā vaitahavyāṃ avātirat AVc ye kesaraprābandhāyāś caramājām apeciran AVa ekaśataṃ tā janatā yā bhūmir vyadhūnuta AVc prajāṃ hiṃsitvā brāhmaṇīm asaṃbhavyaṃ parābhavan AVa devapīyuś carati martyeṣu garagīrṇo bhavaty asthibhūyān AVc yo brāhmaṇaṃ devabandhuṃ hinasti na sa pitṛyāṇam apy eti lokam AVa agnir vai naḥ padavāyaḥ somo dāyāda ucyate AVc hantābhiśastendras tathā tad vedhaso viduḥ AVa iṣur iva digdhā nṛpate pṛdākūr iva gopate AVc sā brāhmaṇasyeṣur ghorā tayā vidhyati pīyataḥ AVa atimātram avardhanta nod iva divam aspṛśan AVc bhṛguṃ hiṃsitvā sṛñjayā vaitahavyāḥ parābhavan AVa ye bṛhatsāmānam āṅgirasam ārpayan brāhmaṇaṃ janāḥ AVc petvas teṣām ubhayādam avis tokāny āvayat AVa ye brāhmaṇaṃ pratyaṣṭhīvan ye vāsmiñ chulkam īṣire AVc asnas te madhye kulyāyāḥ keśān khādanta āsate AVa brahmagavī pacyamānā yāvat sābhi vijaṅgahe AVc tejo rāṣṭrasya nir hanti na vīro jāyate vṛṣā AVa krūram asyā āśasanaṃ tṛṣṭaṃ piśitam asyate AVc kṣīraṃ yad asyāḥ pīyate tad vai pitṛṣu kilbiṣam AVa ugro rājā manyamāno brāhmaṇaṃ yo jighatsati AVc parā tat sicyate rāṣṭraṃ brāhmaṇo yatra jīyate AVa aṣṭāpadī caturakṣī catuḥśrotrā caturhanuḥ AVc dvyāsyā dvijihvā bhūtvā sā rāṣṭram ava dhūnute brahmajyasya AVa tad vai rāṣṭram ā sravati nāvaṃ bhinnām ivodakam AVc brahmāṇaṃ yatra hiṃsanti tad rāṣṭraṃ hanti duchunā AVa taṃ vṛkṣā apa sedhanti chāyāṃ no mopa gā iti AVc yo brāhmaṇasya sad dhanam abhi nārada manyate AVa viṣam etad devakṛtaṃ rājā varuṇo bravīt AVc na brāhmaṇasya gāṃ jagdhvā rāstre jāgāra kaś cana AVa navaiva tā navatayo yā bhūmir vyadhūnuta AVc prajāṃ hiṃsitvā brāhmaṇīm asaṃbhavyaṃ parābhavan AVa yām mṛtāyānubadhnanti kūdyaṃ padayopanīm AVc tad vai brahmajya te devā upastaraṇam abruvan AVa aśrūṇi kṛpamānasya yāni jītasya vāvṛtuḥ AVc taṃ vai brahmajya te devā apāṃ bhāgam adhārayan AVa yena mṛtaṃ snapayanti śmaśrūṇi yenondate AVc taṃ vai brahmajya te devā apāṃ bhāgam adhārayan AVa na varṣaṃ maitrāvaruṇaṃ brahmajyam abhi varṣati AVc nāsmai samitiḥ kalpate na mitraṃ nayate vaśam AVa uccairghoṣo dundubhiḥ satvanāyan vānaspatyaḥ saṃbhṛta usṛiyābhiḥ AVc vācaṃ kṣuṇuvāno damayant sapatnānt siṃha iva jeṣyann abhi taṃstanīhi AVa siṃha ivāstānīd druvayo vibaddho bhikrandann ṛṣabho vāsitām iva AVc vṛṣā tvaṃ vadhrayas te sapatnā aindras te śuṣmo abhimātiṣāhaḥ AVa vṛṣeva yūthe sahasā vidāno gavyann abhi ruva saṃdhanājit AVc śucā vidhya hṛdayaṃ pareṣāṃ hitvā grāmān pracyutā yantu śatravaḥ AVa saṃjayan pṛtanā ūrdhvamāyur gṛhyā gṛhṇāno bahudhā vi cakṣva AVc daivīṃ vācaṃ dundubha ā gurasva vedhāḥ śatrūṇām upa bharasva vedaḥ AVa dundubher vācaṃ prayatāṃ vadantīm āśṛṇvatī nāthitā ghoṣabuddhā AVc nārī putraṃ dhāvatu hastagṛhyāmitrī bhītā samare vadhānām AVa pūrvo dundubhe pra vadāsi vācaṃ bhūmyāḥ pṛṣṭhe vada rocamānaḥ AVc amitrasenām abhijañjabhāno dyumad vada dundubhe sūnṛtāvat AVa antareme nabhasī ghoṣo astu pṛthak te dhvanayo yantu śībham AVc abhi kranda stanayotpipānaḥ ślokakṛn mitratūryāya svardhī AVa dhībhiḥ kṛtaḥ pra vadāti vācam ud dharṣaya satvanām āyudhāni AVc indramedī satvano ni hvayasva mitrair amitrāṃ ava jaṅghanīhi AVa saṃkrandanaḥ pravado dhṛṣṇuṣeṇaḥ pravedakṛd bahudhā grāmaghoṣī AVc śriyo vanvano vayunāni vidvān kīrtim bahubhyo vi hara dvirāje AVa śreyaḥketo vasujit sahīyānt saṃgrāmajit saṃśito brahmaṇāsi AVc aṃśūn iva grāvādhiṣavaṇe adrir gavyan dundubhedhi nṛtya vedaḥ AVa śatrūṣāṇ nīṣād abhimātiṣāho gaveṣaṇaḥ sahamāna udbhit AVc vāgvīva mantraṃ pra bharasva vācam sāṃgrāmajityāyeṣam ud vadeha AVa acyutacyut samado gamiṣṭho mṛdho jetā puraetāyodhyaḥ AVc indreṇa gupto vidathā nicikyad dhṛddyotano dviṣatāṃ yāhi śībham AVa vihṛdayaṃ vaimanasyaṃ vadāmitreṣu dundubhe AVc vidveṣaṃ kaśmaśaṃ bhayam amitreṣu ni dadhmasy ava enān dundubhe jahi AVa udvepamānā manasā cakṣuṣā hṛdayena ca AVc dhāvantu bibhyato mitrāḥ pratrāsenājye hute AVa vānaspatyaḥ saṃbhṛta usriyābhir viśvagotryaḥ AVc pratrāsam amitrebhyo vadājyenābhighāritaḥ AVa yathā mṛgāḥ saṃvijanta āraṇyāḥ puruṣād adhi AVc eva tvaṃ dundubhe mitrān abhi kranda pra trāsayātho cittāni mohaya AVa yathā vṛkād ajāvayo dhāvanti bahu bibhyatīḥ AVc eva tvaṃ dundubhe mitrān abhi kranda pra trāsayātho cittāni mohaya AVa yathā śyenāt patatriṇaḥ saṃvijante ahardivi siṃhasya stanathor yathā AVc eva tvaṃ dundubhe mitrān abhi kranda pra trāsayātho cittāni mohaya AVa parāmitrān dundubhinā hariṇasyājinena ca AVc sarve devā atitrasan ye saṃgrāmasyeṣate AVa yair indraḥ prakrīḍate padghoṣaiś chāyayā saha AVc tair amitrās trasantu no mī ye yanty anīkaśaḥ AVa jyāghoṣā dundubhayo bhi krośantu yā diśaḥ AVc senāḥ parājitā yatīr amitrāṇām anīkaśaḥ AVa āditya cakṣur ā datsva marīcayo nu dhāvata AVc patsaṅginīr ā sajantu vigate bāhuvīrye AVa yūyam ugrā marutaḥ pṛśnimātara indreṇa yujā pra mṛnīta śatrūn AVc somo rājā varuṇo rājā mahādeva uta mṛtyur indraḥ AVa etā devasenāḥ sūryaketavaḥ sacetasaḥ AVc amitrān no jayantu svāhā AVa agnis takmānam apa bādhatām itaḥ somo grāvā varuṇaḥ pūtadakṣāḥ AVc vedir barhiḥ samidhaḥ śośucānā apa dveṣāṃsy amuyā bhavantu AVa ayaṃ yo viśvān haritān kṛṇoṣy ucchocayann agnir ivābhidunvan AVc adhā hi takmann araso hi bhūyā adhā nyaṅṅ adharān vā parehi AVa yaḥ paruṣaḥ pāruṣeyo vadhvaṃsa ivāruṇaḥ AVc takmānaṃ viśvadhāvīryādharāñcaṃ parā suvā AVa adharāñcam pra hiṇomi namaḥ kṛtvā takmane AVc śakambharasya muṣṭihā punar etu mahāvṛṣān AVa oko asya mūjavanta oko asya mahāvṛṣāḥ AVc yāvaj jātas takmaṃs tāvān asi balhikeṣu nyocaraḥ AVa takman vyāla vi gada vyaṅga bhūri yāvaya AVc dāsīṃ niṣṭakvarīm icha tām vajreṇa sam arpaya AVa takman mūjavato gacha balhikān vā parastarām AVc śūdrām icha prapharvyaṃ tāṃ takman vīva dhūnuhi AVa mahāvṛṣān mūjavato bandhv addhi paretya AVc praitāni takmane brūmo anyakṣetrāṇi vā imā AVa anyakṣetre na ramase vaśī san mṛḍayāsi naḥ AVc abhūd u prārthas takmā sa gamiṣyati balhikān AVa yat tvaṃ śīto tho rūraḥ saha kāsāvepayaḥ AVc bhīmās te takman hetayas tābhiḥ sma pari vṛṅgdhi naḥ AVa mā smaitānt sakhīn kuruthā balāsaṃ kāsam udyugam AVc mā smātorvāṅ aiḥ punas tat tvā takmann upa bruve AVa takman bhrātrā balāsena svasrā kāsikayā saha AVc pāpmā bhrātṛvyeṇa saha gachāmum araṇaṃ janam AVa tṛtīyakaṃ vitṛtīyaṃ sadandim uta śāradam AVc takmānaṃ śītaṃ rūraṃ graiṣmaṃ nāśaya vārṣikam AVa gandhāribhyo mūjavadbhyo ṅgebhyo magadhebhyaḥ AVc praiṣyan janam iva śevadhiṃ takmānaṃ pari dadmasi AVa ote me dyāvāpṛthivī otā devī sarasvatī AVc otau ma indraś cāgniś ca krimiṃ jambhayatām iti AVa asyendra kumārasya krimīn dhanapate jahi AVc hatā viśvā arātaya ugreṇa vacasā mama AVa yo akṣyau parisarpati yo nāse parisarpati AVc datāṃ yo madhyaṃ gachati taṃ krimiṃ jambhayāmasi AVa sarūpau dvau virūpau dvau kṛṣṇau dvau rohitau dvau AVc babhruś ca babhrukarṇaś ca gṛdhraḥ kokaś ca te hatāḥ AVa ye krimayaḥ śitikakṣā ye kṛṣṇāḥ śitibāhavaḥ AVc ye ke ca viśvarūpās tān krimīn jambhayāmasi AVa ut purastāt sūrya eti viśvadṛṣṭo adṛṣṭahā AVc dṛṣṭāṃś ca ghnann adṛṣṭāṃś ca sarvāṃś ca pramṛṇan krimīn AVa yevāṣāsaḥ kaṣkaṣāsa ejatkāḥ śipavitnukāḥ AVc dṛṣṭaś ca hanyatāṃ krimir utādṛṣṭaś ca hanyatām AVa hato yevāṣaḥ krimīṇāṃ hato nadanimota AVc sarvān ni maṣmaṣākaraṃ dṛṣadā khalvāṃ iva AVa triśīrṣāṇaṃ trikakudaṃ krimiṃ sāraṅgam arjunam AVc śṛṇāmy asya pṛṣṭīr api vṛścāmi yac chiraḥ AVa atrivad vaḥ krimayo hanmi kaṇvavaj jamadagnivat AVc agastyasya brahmaṇā saṃ pinaṣmy ahaṃ krimīn AVa hato rājā krimīṇām utaiṣāṃ sthapatir hataḥ AVc hato hatamātā krimir hatabhrātā hatasvasā AVa hatāso asya veśaso hatāsaḥ pariveśasaḥ AVc atho ye kṣullakā iva sarve te krimayo hatāḥ AVa sarveṣāṃ ca krimīṇāṃ sarvāsāṃ ca krimīnām AVc bhinadmy aśmanā śiro dahāmy agninā mukham AVa savitā prasavānām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyām pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa agnir vanaspatīnām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa dyāvāpṛthivī dātṝṇām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa varuṇo pām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa mitrāvaruṇau vṛṣṭyādhipatī tau māvatām AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa marutaḥ parvatānām adhipatayas te māvantu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa somo vīrudhām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa vāyur antarikṣasyādhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa sūryaś cakṣuṣām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa candramā nakṣatrāṇām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa indro divo dhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa marutāṃ pitā paśūnām adhipatiḥ sa māvatu AVc asmin brahmaṇy asmin karmaṇy asyām purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa mṛtyuḥ prajānām adhipatiḥ sa māvatu AVc asmin brahmaṇy asmin karmaṇy asyām purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa yamaḥ pitṝṇām adhipatiḥ sa māvatu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa pitaraḥ pare te māvantu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa tatā avare te māvantu AVc asmin brahmaṇy asmin karmaṇy asyāṃ purodhāyām asyāṃ pratisṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa tatas tatāmahās te māvantu AVc asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ AVe cittyām asyām ākūtyām asyām āśiṣy asyāṃ devahūtyāṃ svāhā AVa parvatād divo yoner aṅgādaṅgāt samābhṛtam AVc śepo garbhasya retodhāḥ sarau parṇam ivā dadhat AVa yatheyaṃ pṛthivī mahī bhūtānāṃ garbham ādadhe AVc evā dadhāmi te garbhaṃ tasmai tvām avase huve AVa garbhaṃ dhehi sinīvāli garbhaṃ dhehi sarasvati AVc garbhaṃ te aśvinobhā dhattāṃ puṣkarasrajā AVa garbhaṃ te mitrāvaruṇau garbham devo bṛhaspatiḥ AVc garbhaṃ ta indraś cāgniś ca garbhaṃ dhātā dadhātu te AVa viṣṇur yoniṃ kalpayatu tvaṣṭā rūpāṇi piṃśatu AVc ā siñcatu prajāpatir dhātā garbhaṃ dadhātu te AVa yad veda rājā varuṇo yad vā devī sarasvatī AVc yad indro vṛtrahā veda tad garbhakaraṇaṃ piba AVa garbho asy oṣadhīnāṃ garbho vanaspatīnām AVc garbho viśvasya bhūtasya so agne garbham eha dhāḥ AVa adhi skanda vīrayasva garbham ā dhehi yonyām AVc vṛṣāsi vṛṣṇyāvan prajāyai tvā nayāmasi AVa vi jihīṣva bārhatsāme garbhas te yonim ā śayām AVc aduṣ ṭe devāḥ putraṃ somapā ubhayāvinam AVa dhātaḥ śreṣṭhena rūpeṇāsyā nāryā gavīnyoḥ AVc pumāṃsaṃ putram ā dhehi daśame māsi sūtave AVa tvaṣṭaḥ śreṣṭhena rūpeṇāsyā nāryā gavīnyoḥ AVc pumāṃsaṃ putram ā dhehi daśame māsi sūtave AVa savitaḥ śreṣṭhena rūpeṇāsyā nāryā gavīnyoḥ AVc pumāṃsaṃ putram ā dhehi daśame māsi sūtave AVa prajāpate śreṣṭhena rūpeṇāsyā nāryā gavīnyoḥ AVc pumāṃsaṃ putram ā dhehi daśame māsi sūtave AVa yajūṃṣi yajñe samidhaḥ svāhāgniḥ pravidvān iha vo yunaktu AVa yunaktu devaḥ savitā prajānann asmin yajñe mahiṣaḥ svāhā AVa indra ukthāmadāny asmin yajñe pravidvān yunaktu suyujaḥ svāhā AVa praiṣā yajñe nividaḥ svāhā śiṣṭāḥ patnībhir vahateha yuktāḥ AVa chandāṃsi yajñe marutaḥ svāhā māteva putraṃ pipṛteha yuktāḥ AVa eyam agan barhiṣā prokṣaṇībhir yajñaṃ tanvānāditiḥ svāhā AVa viṣṇur yunaktu bahudhā tapāṃsy asmin yajñe suyujaḥ svāhā AVa tvaṣṭā yunaktu bahudhā nu rūpā asmin yajñe yunaktu suyujaḥ svāhā AVa bhago yunaktvāśiṣo nv asmā asmin yajñe pravidvān yunaktu suyujaḥ svāhā AVa somo yunaktu bahudhā payāṃsy asmin yajñe suyujaḥ svāhā AVa indro yunaktu bahudhā payāṃsy asmin yajñe suyujaḥ svāhā AVa aśvinā brahmaṇā yātam arvāñcau vaṣaṭkāreṇa yajñaṃ vardhayantau AVc bṛhaspate brahmaṇā yāhy arvāṅ yajño ayaṃ svar idaṃ yajamānāya svāhā AVa ūrdhvā asya samidho bhavanty ūrdhvā śukrā śocīṣy agneḥ AVc dyumattamā supratīkaḥ sasūnus tanūnapād asuro bhūripāṇiḥ AVa devo deveṣu devaḥ patho anakti madhvā ghṛtena AVa madhvā yajñam nakṣati praiṇāno narāśaṃso agniḥ sukṛd devaḥ savitā viśvavāraḥ AVa achāyam eti śavasā ghṛtā cid īdāno vahnir namasā AVa agniḥ sruco adhvareṣu prayakṣu sa yakṣad asya mahimānam agneḥ AVa tarī mandrāsu prayakṣu vasavaś cātiṣṭhan vasudhātaraś ca AVa dvāro devīr anv asya viśve vrataṃ rakṣanti viśvahā AVa uruvyacasāgner dhāmnā patyamāne AVc ā suṣvayantī yajate upāke uṣāsānaktemaṃ yajñam avatām adhvaram naḥ AVa daivā hotāra ūrdhvam adhvaraṃ no gner jihvayābhi gṛnata gṛnatā naḥ sviṣṭaye AVc tisro devīr barhir edaṃ sadantām iḍā sarasvatī mahī bhāratī gṛṇānā AVa tan nas turīpam adbhutaṃ purukṣu AVc deva tvaṣṭā rāyas poṣaṃ vi ṣya nābhim asya AVa vanaspate va sṛjā rarāṇaḥ AVc tmanā devebhyo agnir havyaṃ śamitā svadayatu AVa agne svāhā kṛṇuhi jātavedaḥ AVc indrāya yajñaṃ viśve devā havir idaṃ juṣantām AVa nava prāṇān navabhiḥ saṃ mimīte dīrghāyutvāya śataśāradāya AVc harite trīṇi rajate trīṇy ayasi trīṇi tapasāviṣṭitāni AVa agniḥ sūryaś candramā bhūmir āpo dyaur antarikṣaṃ pradiśo diśaś ca AVc ārtavā ṛtubhiḥ saṃvidānā anena mā trivṛtā pārayantu AVa trayaḥ poṣās trivṛti śrayantām anaktu pūṣā payasā ghṛtena AVc annasya bhūmā puruṣasya bhūmā bhūmā paśūnāṃ ta iha śrayantām AVa imam ādityā vasunā sam ukṣatemam agne vardhaya vavṛdhānaḥ AVc imam indra saṃ sṛja vīryeṇāsmin trivṛc chrayatāṃ poṣayiṣṇu AVa bhūmiṣ ṭvā pātu haritena viśvabhṛd agniḥ pipartv ayasā sajoṣāḥ AVc vīrudbhiṣ ṭe arjunaṃ saṃvidānaṃ dakṣaṃ dadhātu sumanasyamānam AVa tredhā jātam janmanedaṃ hiraṇyam agner ekaṃ priyatamaṃ babhūva somasyaikaṃ hiṃsitasya parāpatat AVc apām ekaṃ vedhasāṃ reta āhus tat te hiraṇyaṃ trivṛd astv āyuṣe AVa tryāyuṣaṃ jamadagneḥ kaśyapasya tryāyuṣam AVc tredhāmṛtasya cakṣaṇaṃ trīṇy āyūṃṣi te karam AVa trayaḥ suparṇās trivṛtā yad āyann ekākṣaram abhisaṃbhūya śakrāḥ AVc praty auhan mṛtyum amṛtena sākam antardadhānā duritāni viśvā AVa divas tvā pātu haritaṃ madhyāt tvā pātv arjunam AVc bhūmyā ayasmayaṃ pātu prāgād devapurā ayam AVa imās tisro devapurās tās tvā rakṣantu sarvataḥ AVc tās tvaṃ bibhrad varcasvy uttaro dviṣatāṃ bhava AVa puraṃ devānām amṛtaṃ hiraṇyam ya ābedhe prathamo devo agre AVc tasmai namo daśa prācīḥ kṛṇomy anu manyatāṃ trivṛd ābadhe me AVa ā tvā cṛtatv aryamā pūṣā bṛhaspatiḥ AVc aharjātasya yan nāma tena tvāti cṛtāmasi AVa ṛtubhiṣ ṭvārtavair āyuṣe varcase tvā AVc saṃvatsarasya tejasā tena saṃhanu kṛṇmasi AVa ghṛtād ulluptam madhunā samaktaṃ bhūmidṛṃham acyutam pārayiṣṇu AVc bhindat sapatnān adharāṃś ca kṛṇvad ā mā roha mahate saubhagāya AVa purastād yukto vaha jātavedo gne viddhi kriyamāṇam yathedam AVc tvaṃ bhiṣag bheṣajasyāsi kartā tvayā gām aśvaṃ puruṣaṃ sanema AVa tathā tad agne kṛṇu jātavedo viśvebhir devaiḥ saha saṃvidānaḥ AVc yo no dideva yatamo jaghāsa yathā so asya paridhiṣ patāti AVa yathā so asya paridhiṣ patāti tathā tad agne kṛṇu jātavedaḥ AVc viśvebhir devair saha saṃvidānaḥ AVa akṣyau ni vidhya hṛdayaṃ ni vidhya jihvāṃ ni tṛnddhi pra dato mṛṇīhi AVc piśāco asya yatamo jaghāsāgne yaviṣṭha prati śṛṇīhi AVa yad asya hṛtaṃ vihṛtaṃ yat parābhṛtam ātmano jagdhaṃ yatamat piśācaiḥ AVc tad agne vidvān punar ā bhara tvaṃ śarīre māṃsam asum erayāmaḥ AVa āme supakve śabale vipakve yo mā piśāco aśane dadambha AVc tad ātmanā prajayā piśācā vi yātayantām agado yam astu AVa kṣire mā manthe yatamo dadambhākṛṣṭapacye aśane dhānye yaḥ AVc tad ātmanā prajayā piśācā vi yātayantām agado yam astu AVa apāṃ mā pāne yatamo dadambha kravyād yātūnām śayane śayānam AVc tad ātmanā prajayā piśācā vi yātayantām agado yam astu AVa divā mā naktaṃ yatamo dadambha kravyād yātūnām śayane śayānam AVc tad ātmanā prajayā piśācā vi yātayantām agado yam astu AVa kravyādam agne rudhiraṃ piśācaṃ manohanaṃ jahi jātavedaḥ AVc tam indro vājī vajreṇa hantu chinattu somaḥ śiro asya dhṛṣṇuḥ AVa sanād agne mṛṇasi yātudhānān na tvā rakṣāṃsi pṛtanāsu jigyuḥ AVc sahamūrān anu daha kravyādo mā te hetyā mukṣata daivyāyāḥ AVa samāhara jātavedo yad dhṛtaṃ yat parābhṛtam AVc gātrāṇy asya vardhantām aṃśur ivā pyāyatām ayam AVa somasyeva jātavedo aṃśur ā pyāyatām ayam AVc agne virapśinaṃ medhyam ayakṣmaṃ kṛṇu jīvatu AVa etās te agne samidhaḥ piśācajambhanīḥ AVc tās tvaṃ juṣasva prati cainā gṛhāṇa jātavedaḥ AVa tārṣṭāghīr agne samidhaḥ prati gṛhṇāhy arciṣā AVc jahātu kravyād rūpaṃ yo asya māṃsaṃ jihīrṣati AVa āvatas ta āvataḥ parāvatas ta āvataḥ AVc ihaiva bhava mā nu gā mā pūrvān anu gāḥ pitṝn asuṃ badhnāmi te dṛḍham AVa yat tvābhiceruḥ puruṣaḥ svo yad araṇo janaḥ AVc unmocanapramocane ubhe vācā vadāmi te AVa yad dudrohitha śepiṣe striyai puṃse acittyā AVc unmocanapramocane ubhe vācā vadāmi te AVa yat enaso mātṛkṛtāc cheṣe pitṛkṛtāc ca yat AVc unmocanapramocane ubhe vācā vadāmi te AVa yat te mātā yat te pitā jamir bhrātā ca sarjataḥ AVc pratyak sevasva bheṣajaṃ jaradaṣṭiṃ kṛṇomi tvā AVa ihaidhi puruṣa sarveṇa manasā saha AVc dūtau yamasya mānu gā adhi jīvapurā ihi AVa anuhūtaḥ punar ehi vidvān udayanaṃ pathaḥ AVc ārohaṇam ākramaṇaṃ jīvatojīvato yanam AVa mā bibher na mariṣyasi jaradaṣṭiṃ kṛṇomi tvā AVc nir avocam ahaṃ yakṣmam aṅgebhyo aṅgajvaraṃ tava AVa aṅgabhedo aṅgajvaro yaś ca te hṛdayāmayaḥ AVc yakṣmaḥ śyena iva prāpaptad vacā sāḍhaḥ parastarām AVa ṛṣī bodhapratībodhāv asvapno yaś ca jāgṛviḥ AVc tau te prāṇasya goptārau divā naktaṃ ca jāgṛtām AVa ayam agnir upasadya iha sūrya ud etu te AVc udehi mṛtyor gambhīrāt kṛṣṇāc cit tamasas pari AVa namo yamāya namo astu mṛtyave namaḥ pitṛbhya uta ye nayanti AVc utpāraṇasya yo veda tam agniṃ puro dadhe smā ariṣṭatātaye AVa aitu prāṇa aitu mana aitu cakṣur atho balam AVc śarīram asya sam vidāṃ tat padbhyāṃ prati tiṣṭhatu AVa prāṇenāgne cakṣuṣā saṃ sṛjemaṃ sam īraya tanvā saṃ balena AVc vetthāmṛtasya mā nu gān mā nu bhūmigṛho bhuvat AVa mā te prāṇa upa dasan mo apāno pi dhāyi te AVc sūryas tvādhipatir mṛtyor udāyachatu raśmibhiḥ AVa iyam antar vadati jihvā baddhā paniṣpadā AVc tvayā yakṣmam nir avocaṃ śataṃ ropīś ca takmanaḥ AVa ayaṃ lokaḥ priyatamo devānām aparājitaḥ AVc yasmai tvam iha mṛtyave diṣṭaḥ puruṣa jajñiṣe AVe sa ca tvānu hvayāmasi mā purā jaraso mṛthāḥ AVa yāṃ te cakrur āme pātre yāṃ cakrur miśradhānye AVc āme māṃse kṛtyāṃ yāṃ cakruḥ punaḥ prati harāmi tām AVa yāṃ te cakruḥ kṛkavākāv aje vā yāṃ kurīriṇi AVc avyāṃ te kṛtyāṃ yām cakruḥ punaḥ prati harāmi tām AVa yāṃ te cakrur ekaśaphe paśūnām ubhayādati AVc gardabhe kṛtyāṃ yāṃ cakruḥ punaḥ prati harāmi tām AVa yāṃ te cakrur amūlāyāṃ valagaṃ vā narācyām AVc kṣetre te kṛtyāṃ yāṃ cakruḥ punaḥ prati harāmi tām AVa yāṃ te cakrur gārhapatye pūrvāgnāv uta duścitaḥ AVc śālāyāṃ kṛtyāṃ yām cakruḥ punaḥ prati harāmi tām AVa yāṃ te cakruḥ sabhāyāṃ yām cakrur adhidevane AVc akṣeṣu kṛtyāṃ yāṃ cakruḥ punaḥ prati harāmi tām AVa yāṃ te cakruḥ senāyāṃ yāṃ cakrur iṣvāyudhe AVc dundubhau kṛtyāṃ yāṃ cakruḥ punaḥ prati harāmi tām AVa yāṃ te kṛtyām kūpe vadadhuḥ śmaśāne vā nicakhnuḥ AVc sadmani kṛtyām yāṃ cakruḥ punaḥ prati harāmi tām AVa yāṃ te cakruḥ puruṣāsthe agnau saṃkasuke ca yām AVc mrokaṃ nirdāhaṃ kravyādaṃ punaḥ prati harāmi tām AVa apathenā jabhāraināṃ tāṃ pathetaḥ pra hiṇmasi AVc adhīro maryādhīrebhyaḥ saṃ jabhārācittyā AVa yaś cakāra na śaśāka kartuṃ śaśre pādam aṅgurim AVc cakāra bhadram asmabhyam abhago bhagavadbhyaḥ AVa kṛtyākṛtaṃ valaginaṃ mūlinaṃ śapatheyyam AVc indras taṃ hantu mahatā vadhenāgnir vidhyatv astayā AVa doṣo gāya bṛhad gāya dyumad dhehi AVc ātharvaṇa stuhi devaṃ savitāram AVa tam u ṣṭuhi yo antaḥ sindhau sūnuḥ AVc satyasya yuvānam adroghavācaṃ suśevam AVa sa ghā no devaḥ savitā sāviṣad amṛtāni bhūri AVc ubhe suṣṭutī sugātave AVa indrāya somam ṛtvijaḥ sunotā ca dhāvata AVc stotur yo vacaḥ śṛṇavad dhavaṃ ca me AVa ā yaṃ viśantīndavo vayo na vṛkṣam andhasaḥ AVc virapśin vi mṛdho jahi rakṣasvinīḥ AVa sunotā somapāvne somam indrāya vajriṇe AVc yuvā jeteśānaḥ sa puruṣṭutaḥ AVa pātaṃ na indrāpūṣaṇāditiḥ pāntu marutaḥ AVc apāṃ napāt sindhavaḥ sapta pātana pātu no viṣṇur uta dyauḥ AVa pātāṃ no dyāvāpṛthivī abhiṣṭaye pātu grāvā pātu somo no aṃhasaḥ AVc pātu no devī subhagā sarasvatī pātv agniḥ śivā ye asya pāyavaḥ AVa pātām no devāśvinā śubhas patī uṣāsānaktota na uruṣyatām AVc apāṃ napād abhihrutī gayasya cid deva tvaṣṭar vardhaya sarvatātaye AVa tvaṣṭā me daivyaṃ vacaḥ parjanyo brahmaṇas patiḥ AVc putrair bhrātṛbhir aditir nu pātu no duṣṭaraṃ trāyamāṇaṃ sahaḥ AVa aṃśo bhago varuṇo mitro aryamāditiḥ pāntu marutaḥ AVc apa tasya dveṣo gamed abhihruto yāvayac chatrum antitam AVa dhiye sam aśvinā prāvataṃ na uruṣyā ṇa urujmann aprayuchan AVc dyauṣ pitar yāvaya duchunā yā AVa ud enam uttaraṃ nayāgne ghṛtenāhuta AVc sam enaṃ varcasā sṛja prajayā ca bahuṃ kṛdhi AVa indremaṃ prataraṃ kṛdhi sajātānām asad vaśī AVc rāyas poṣeṇa saṃ sṛja jīvātave jarase naya AVa yasya kṛṇmo havir gṛhe tam agne vardhayā tvam AVc tasmai somo adhi bravad ayaṃ ca brahmaṇas patiḥ AVa yo smān brahmaṇas pate devo abhimanyate AVc sarvaṃ tam randhayāsi me yajamānāya sunvate AVa yo naḥ soma suśaṃsino duḥśaṃsa ādideśati AVc vajreṇāsya mukhe jahi sa saṃpiṣṭo apāyati AVa yo naḥ somābhidāsati sanābhir yaś ca niṣṭyaḥ AVc apa tasya balaṃ tira mahīva dyaur vadhatmanā AVa yena somāditiḥ pathā mitrā vā yanty adruhaḥ AVc tenā no vasā gahi AVa yena soma sāhantyāsurān randhayāsi naḥ AVc tenā no adhi vocata AVa yena devā asurāṇām ojāṃsy avṛṇīdhvam AVc tenā naḥ śarma yachata AVa yathā vṛkṣaṃ libujā samantaṃ pariṣasvaje AVc evā pari ṣvajasva māṃ yathā māṃ kāminy aso yathā man nāpagā asaḥ AVa yathā suparṇaḥ prapatan pakṣau nihanti bhūmyām AVc evā ni hanmi te mano yathā māṃ kāminy aso yathā man nāpagā asaḥ AVa yatheme dyāvāpṛthivī sadyaḥ paryeti sūryaḥ AVc evā pary emi te mano yathā māṃ kāminy aso yathā man nāpagā asaḥ AVa vāñcha me tanvaṃ pādau vāñchākṣyau vāñcha sakthyau AVc akṣyau vṛṣaṇyantyāḥ keśā māṃ te kāmena śuṣyantu AVa mama tvā doṣaṇiśriṣaṃ kṛṇomi hṛdayaśriṣam AVc yathā mama kratāv aso mama cittam upāyasi AVa yāsāṃ nābhir ārehaṇaṃ hṛdi saṃvananaṃ kṛtam gāvo ghṛtasya mātaro mūṃ saṃ vānayantu me AVa pṛthivyai śrotrāya vanaspatibhyo gnaye dhipataye svāhā AVa prāṇāyāntarikṣāya vayobhyo vāyave dhipataye svāhā AVa dive cakṣuṣe nakṣatrebhyaḥ sūryāyādhipataye svāhā AVa śamīm aśvattha ārūḍhas tatra puṃsuvanaṃ kṛtam AVc tad vai putrasya vedanaṃ tat strīṣv ā bharāmasi AVa puṃsi vai reto bhavati tat striyām anu ṣicyate AVc tad vai putrasya vedanaṃ tat prajāpatir abravīt AVa prajāpatir anumatiḥ sinīvāly acīkḷpat AVc straiṣūyam anyatra dadhat pumāṃsam u dadhat iha AVa pari dyām iva sūryo hīnāṃ janimāgamam AVc rātrī jagad ivānyad dhaṃsāt tenā te vāraye viṣam AVa yad brahmabhir yad ṛṣibhir yad devair viditaṃ purā AVc yad bhūtaṃ bhavyam āsanvat tenā te vāraye viṣam AVa madhvā pṛñce nadyaḥ parvatā girayo madhu AVc madhu paruṣṇī śīpālā śam āsne astu śaṃ hṛde AVa namo devavadhebhyo namo rājavadhebhyaḥ AVc atho ye viśyānāṃ vadhās tebhyo mṛtyo namo stu te AVa namas te adhivākāya parāvākāya te namaḥ AVc sumatyai mṛtyo te namo durmatyai te idaṃ namaḥ AVa namas te yātudhānebhyo namas te bheṣajebhyaḥ AVc namas te mṛtyo mūlebhyo brāhmaṇebhya idaṃ namaḥ AVa asthisraṃsaṃ parusraṃsam āsthitam hṛdayāmayam AVc balāsaṃ sarvaṃ nāśayāṅgeṣṭhā yaś ca parvasu AVa nir balāsaṃ balāsinaḥ kṣiṇomi muṣkaraṃ yathā AVc chinadmy asya bandhanaṃ mūlam urvārvā iva AVa nir balāsetaḥ pra patāśuṅgaḥ śiśuko yathā AVc atho ita iva hāyano pa drāhy avīrahā AVa uttamo asy oṣadhīnāṃ tava vṛkṣā upastayaḥ AVc upastir astu so smākaṃ yo asmāṃ abhidāsati AVa sabandhuś cāsabandhuś ca yo asmāṃ abhidāsati AVc teṣāṃ sā vṛkṣāṇām ivāhaṃ bhūyāsam uttamaḥ AVa yathā soma oṣadhīnām uttamo haviṣāṃ kṛtaḥ AVc talāśā vṛkṣāṇām ivāhaṃ bhūyāsam uttamaḥ AVa ābayo anābayo rasas ta ugra ābayo AVc ā te karambham admasi AVa vihahlo nāma te pitā madāvatī nāma te mātā AVc sa hina tvam asi yas tvam ātmānam āvayaḥ AVa tauvilike velayāvāyam ailaba ailayīt AVc babhruś ca babhrukarṇaś cāpehi nir āla AVa alasālāsi pūrva silāñjālāsy uttarā AVc nīlāgalasāla AVa yatheyam pṛthivī mahī bhūtānāṃ garbham ādadhe AVc evā te dhriyatāṃ garbho anu sūtuṃ savitave AVa yatheyaṃ pṛthivī mahī dādhāremān vanaspatīn AVc evā te dhriyatāṃ garbho anu sūtuṃ savitave AVa yatheyaṃ pṛthivī mahī dādhāra parvatān girīn AVc evā te dhriyatāṃ garbho anu sūtuṃ savitave AVa yatheyaṃ pṛthivī mahī dādhāra viṣṭhitaṃ jagat AVc evā te dhriyatāṃ garbho anu sūtuṃ savitave AVa īrṣyāyā dhrājiṃ prathamāṃ prathamasyā utāparām AVc agniṃ hṛdayyaṃ śokaṃ taṃ te nir vāpayāmasi AVa yathā bhūmir mṛtamanā mṛtān mṛtamanastarā AVc yathota mamruṣo mana everṣyor mṛtaṃ manaḥ AVa ado yat te hṛdi śritaṃ manaskaṃ patayiṣṇukam AVc tatas ta īrṣyāṃ muñcāmi nir ūṣmāṇaṃ dṛter iva AVa punantu mā devajanāḥ punantu manavo dhiyā AVc punantu viśvā bhūtāni pavamānaḥ punātu mā AVa pavamānaḥ punātu mā kratve dakṣāya jīvase AVc atho ariṣṭatātaye AVa ubhābhyāṃ deva savitaḥ pavitreṇa savena ca AVc asmān punīhi cakṣase AVa agner ivāsya dahata eti śuṣmiṇa uteva matto vilapann apāyati AVc anyam asmad ichatu kaṃ cid avratas tapurvadhāya namo astu takmane AVa namo rudrāya namo astu takmane namo rājñe varuṇāya tviṣīmate AVc namo dive namaḥ pṛthivyai nama oṣadhībhyaḥ AVa ayaṃ yo abhiśocayiṣṇur viśvā rūpāṇi haritā kṛṇoṣi AVc tasmai te ruṇāya babhrave namaḥ kṛṇomi vanyāya takmane AVa imā yās tisraḥ pṛthivīs tāsāṃ ha bhūmir uttamā AVc tāsām adhi tvaco ahaṃ bheṣajaṃ sam u jagrabham AVa śreṣṭham asi bheṣajānāṃ vasiṣṭhaṃ vīrudhānām AVc somo bhaga iva yāmeṣu deveṣu varuṇo yathā AVa revatīr anādhṛṣaḥ siṣāsavaḥ siṣāsatha AVc uta stha keśadṛmhaṇīr atho ha keśavardhanīḥ AVa kṛṣṇaṃ niyānaṃ harayaḥ suparṇā apo vasānā divam ut patanti AVc ta āvavṛtrant sadanād ṛtasyād id ghṛtena pṛthivīṃ vy ūduḥ AVa payasvatīḥ kṛṇuthāpa oṣadhīḥ śivā yad ejathā maruto rukmavakṣasaḥ AVc ūrjaṃ ca tatra sumatiṃ ca pinvata yatrā naro marutaḥ siñcathā madhu AVa udapruto marutas tāṃ iyarta vṛṣṭir yā viśvā nivatas pṛṇāti AVc ejāti glahā kanyeva tunnairuṃ tundānā patyeva jāyā AVa sasruṣīs tad apaso divā naktaṃ ca sasruṣīḥ AVc vareṇyakratur aham apo devīr upa hvaye AVa otā āpaḥ karmaṇyā muñcantv itaḥ praṇītaye AVc sadyaḥ kṛṇvantv etave AVa devasya savituḥ save karma kṛṇvantu mānuṣāḥ AVc śaṃ no bhavantv apa oṣadhīḥ śivāḥ AVa himavataḥ pra sravanti sindhau samaha saṅgamaḥ AVc āpo ha mahyaṃ tad devīr dadan hṛddyotabheṣajam AVa yan me akṣyor ādidyota pārṣṇyoḥ prapadoś ca yat AVc āpas tat sarvaṃ niṣ karan bhiṣajāṃ subhiṣaktamāḥ AVa sindhupatnīḥ sindhurājñīḥ sarvā yā nadya sthana AVc datta nas tasya bheṣajaṃ tenā vo bhunajāmahai AVa pañca ca yāḥ pañcāśac ca saṃyanti manyā abhi AVc itas tāḥ sarvā naśyantu vākā apacitām iva AVa sapta ca yāḥ saptatiś ca saṃyanti graivyā abhi AVc itas tāḥ sarvā naśyantu vākā apacitām iva AVa nava ca yā navatiś ca saṃyanti skandhyā abhi AVc itas tāḥ sarvā naśyantu vākā apacitām iva AVa ava mā pāpmant sṛja vaśī san mṛdayāsi naḥ AVc ā mā bhadrasya loke pāpman dhehy avihrutam AVa yo naḥ pāpman na jahāsi tam u tvā jahimo vayam AVc pathām anu vyāvartane nyaṃ pāpmānu padyatām AVa anyatrāsman ny ucyatu sahasrākṣo amartyaḥ AVc yaṃ dveṣāma tam ṛchatu yam u dviṣmas tam ij jahi AVa devāḥ kapota iṣito yad ichan dūto nirṛtyā idam ājagāma AVc tasmā arcāma kṛṇavāma niṣkṛtiṃ śaṃ no astu dvipade śaṃ catuṣpade AVa śivaḥ kapota iṣito no astv anāgā devāḥ śakuno gṛhaṃ naḥ AVc agnir hi vipro juṣatām havir naḥ pari hetiḥ pakṣiṇī no vṛṇaktu AVa hetiḥ pakṣiṇī na dabhāty asmān āṣṭrī padaṃ kṛṇute agnidhāne AVc śivo gobhya uta puruṣebhyo no astu mā no devā iha hiṃsīt kapota AVa ṛcā kapotaṃ nudata praṇodam iṣaṃ madantaḥ pari gāṃ nayāmaḥ AVc saṃlobhayanto duritā padāni hitvā na ūrjaṃ pra padāt pathiṣṭhaḥ AVa parīme gnim arṣata parīme gām aneṣata AVc deveṣv akrata śravaḥ ka imāṃ ā dadharṣati AVa yaḥ prathamaḥ pravatam āsasāda bahubhyaḥ panthām anupaspaśānaḥ AVc yo syeśe dvipado yaś catuṣpadas tasmai yamāya namo astu mṛtyave AVa amūn hetiḥ patatriṇī ny etu yad ulūko vadati mogham etat AVc yad vā kapota padam agnau kṛṇoti AVa yau te dūtau nirṛta idam eto prahitau prahitau vā gṛhaṃ naḥ AVc kapotolūkābhyām apadaṃ tad astu AVa avairahatyāyedam ā papatyāt suvīratāyā idam ā sasadyāt AVc parāṅ eva parā vada parācīm anu saṃvatam AVe yathā yamasya tvā gṛhe rasaṃ praticākaśān ābhūkaṃ praticākaśān AVa devā imaṃ madhunā saṃyutaṃ yavaṃ sarasvatyām adhi maṇāv acarkṛṣuḥ AVc indra āsīt sīrapatiḥ śatakratuḥ kīnāśā āsan marutaḥ sudānavaḥ AVa yas te mado vakeśo vikeśo yenābhihasyaṃ puruṣaṃ kṛṇoṣi AVc ārāt tvad anyā vanāni vṛkṣi tvaṃ śami śatavalśā vi roha AVa bṛhatpalāśe subhage varṣavṛddha ṛtāvari AVc māteva putrebhyo mṛḍa keśebhyaḥ śami AVa āyaṃ gauḥ pṛśnir akramīd asadan mātaram puraḥ AVc pitaram ca prayant svaḥ AVa antaś carati rocanā asya prāṇād apānataḥ AVc vy akhyan mahiṣaḥ svaḥ AVa triṃśad dhāmā vi rājati vāk pataṅgo aśiśriyat AVc prati vastor ahar dyubhiḥ AVa antardāve juhuta sv etad yātudhānakṣayaṇaṃ ghṛtena AVc ārād rakṣāṃsi prati daha tvam agne na no gṛhāṇām upa tītapāsi AVa rudro vo grīvā aśarait piśācāḥ pṛṣṭīr vo pi śṛṇātu yātudhānāḥ AVc vīrud vo viśvatovīryā yamena sam ajīgamat AVa abhayaṃ mitrāvaruṇāv ihāstu no rciṣāttriṇo nudataṃ pratīcaḥ AVc mā jñātāraṃ mā pratiṣṭhāṃ vidanta mitho vighnānā upa yantu mṛtyum AVa yasyedam ā rajo yujas tuje janā navaṃ svaḥ AVc indrasya rantyaṃ bṛhat AVa nādhṛṣa ā dadhṛṣate dhṛṣāṇo dhṛṣitaḥ śavaḥ AVc purā yathā vyathiḥ śrava indrasya nādhṛṣe śavaḥ AVa sa no dadātu tāṃ rayim uruṃ piśaṅgasaṃdṛśam AVc indraḥ patis tuviṣṭamo janeṣv ā AVa prāgnaye vācam īraya vṛṣabhāya kṣitīnām AVc sa naḥ parṣad ati dviṣaḥ AVa yo rakṣāṃsi nijūrvaty agnis tigmena śociṣā AVc sa naḥ parṣad ati dviṣaḥ AVa yaḥ parasyāḥ parāvatas tiro dhanvātirocate AVc sa naḥ parṣad ati dviṣaḥ AVa yo viśvābhi vipaśyati bhuvanā saṃ ca paśyati AVc sa naḥ parṣad ati dviṣaḥ AVa yo asya pāre rajasaḥ śukro agnir ajāyata AVc sa naḥ parṣad ati dviṣaḥ AVa vaiśvānaro na ūtaya ā pra yātu parāvataḥ AVc agnir naḥ suṣṭutīr upa AVa vaiśvānaro na āgamad imaṃ yajñaṃ sajūr upa AVc agnir uktheṣv aṃhasu AVa vaiśvānaro ṅgirasāṃ stomam ukthaṃ ca cākḷpat AVc aiṣu dyumnaṃ svar yamat AVa ṛtāvānaṃ vaiśvānaram ṛtasya jyotiṣas patim AVc ajasraṃ gharmam īmahe AVa sa viśvā prati cākḷpa ṛtūṃr ut sṛjate vaśī AVc yajñasya vaya uttiran AVa agniḥ pareṣu dhāmasu kāmo bhūtasya bhavyasya AVc samrād eko vi rājati AVa upa prāgāt sahasrākṣo yuktvā śapatho ratham AVc śaptāram anvichan mama vṛka ivāvimato gṛham AVa pari ṇo vṛṅgdhi śapatha hradam agnir ivā dahan AVc śaptāram atra no jahi divo vṛkṣam ivāśaniḥ AVa yo naḥ śapād aśapataḥ śapato yaś ca naḥ śapāt AVc śune peṣṭram ivāvakṣāmaṃ taṃ praty asyāmi mṛtyave AVa siṃhe vyāghra uta yā pṛdākau tviṣir agnau brāhmaṇe sūrye yā AVc indraṃ yā devī subhagā jajāna sā na aitu varcasā saṃvidānā AVa yā hastini dvīpini yā hiraṇye tviṣir apsu goṣu yā puruṣeṣu AVc indraṃ yā devī subhagā jajāna sā na aitu varcasā saṃvidānā AVa rathe akṣeṣv ṛṣabhasya vāje vāte parjanye varuṇasya śuṣme AVc indram yā devī subhagā jajāna sā na aitu varcasā saṃvidānā AVa rājanye dundubhāv āyatāyām aśvasya vāje puruṣasya māyau AVc indram yā devī subhagā jajāna sā na aitu varcasā samvidānā AVa yaśo havir vardhatām indrajūtaṃ sahasravīryaṃ subhṛtaṃ sahaskṛtam AVc prasarsrāṇam anu dīrghāya cakṣase haviṣmantaṃ mā vardhaya jyeṣṭhatātaye AVa achā na indraṃ yaśasaṃ yaśobhir yaśasvinaṃ namasānā vidhema AVc sa no rāsva rāṣṭram indrajūtaṃ tasya te rātau yaśasaḥ syāma AVa yaśā indro yaśā agnir yaśāḥ somo ajāyata AVc yaśā viśvasya bhūtasya aham asmi yaśastamaḥ AVa abhayaṃ dyāvāpṛthivī ihāstu no bhayaṃ somaḥ savitā naḥ kṛṇotu AVc abhayaṃ no stūrv antarikṣaṃ saptaṛṣīṇāṃ ca haviṣābhayaṃ no astu AVa asmai grāmāya pradiśaś catasra ūrjaṃ subhūtaṃ svasti savitā naḥ kṛṇotu AVc aśatrv indro abhayaṃ naḥ kṛṇotv anyatra rājñām abhi yātu manyuḥ AVa anamitraṃ no adharād anamitraṃ na uttarāt AVc indrānamitraṃ naḥ paścād anamitraṃ puras kṛdhi AVa manase cetase dhiya ākūtaya uta cittaye AVc matyai śrutāya cakṣase vidhema haviṣā vayam AVa apānāya vyānāya prāṇāya bhūridhāyase AVc sarasvatyā uruvyace vidhema haviṣā vayam AVa mā no hāsiṣur ṛṣayo daivyā ye tanūpā ye nas tanvas tanūjāḥ AVc amartyā martyāṃ abhi naḥ sacadhvam āyur dhatta prataraṃ jīvase naḥ AVa ava jyām iva dhanvano manyuṃ tanomi te hṛdaḥ AVc yathā saṃmanasau bhūtvā sakhāyāv iva sacāvahai AVa sakhāyāv iva sacāvahā ava manyuṃ tanomi te AVc adhas te aśmano manyum upāsyāmasi yo guruḥ AVa abhi tiṣṭhāmi te manyuṃ pārṣṇyā prapadena ca AVc yathāvaśo na vādiṣo mama cittam upāyasi AVa ayaṃ darbho vimanyukaḥ svāya cāraṇāya ca AVc manyor vimanyukasyāyaṃ manyuśamana ucyate AVa ayaṃ yo bhūrimūlaḥ samudram avatiṣṭhati AVc darbhaḥ pṛthivyā utthito manyuśamana ucyate AVa vi te hanavyāṃ śaraṇiṃ vi te mukhyāṃ nayāmasi AVc yathāvaśo na vādiṣo mama cittam upāyasi AVa asthād dyaur asthāt pṛthivy asthād viśvam idaṃ jagat AVc asthur vṛkṣā ūrdhvasvapnās tiṣṭhād rogo ayaṃ tava AVa śataṃ yā bheṣajāni te sahasraṃ saṃgatāni ca AVc śreṣṭham āsrāvabheṣajaṃ vasiṣṭhaṃ roganāśanam AVa rudrasya mūtram asy amṛtasya nābhiḥ AVc viṣāṇakā nāma vā asi pitṝṇāṃ mūlād utthitā vātīkṛtanāśanī AVa paro pehi manaspāpa kim aśastāni śaṃsasi AVc parehi na tvā kāmaye vṛkṣāṃ vanāni saṃ cara gṛheṣu goṣu me manaḥ AVa avaśasā niḥśasā yat parāśasopārima jāgrato yat svapantaḥ AVc agnir viśvāny apa duṣkṛtāny ajuṣṭāny āre asmad dadhātu AVa yad indra brahmaṇas pate pi mṛṣā carāmasi AVc pracetā na āṅgiraso duritāt pātv aṃhasaḥ AVa yo na jīvo si na mṛto devānām amṛtagarbho si svapna AVc varuṇānī te mātā yamaḥ pitārarur nāmāsi AVa vidma te svapna janitraṃ devajāmīnāṃ putro si yamasya karaṇaḥ AVc antako si mṛtyur asi taṃ tvā svapna tathā saṃ vidma sa naḥ svapna duṣvapnyāt pāhi AVa yathā kalāṃ yathā śaphaṃ yatharṇaṃ saṃnayanti AVc evā duṣvapnyaṃ sarvaṃ dviṣate saṃ nayāmasi AVa agniḥ prātaḥsavane pātv asmān vaiśvānaro viśvakṛd viśvaśaṃbhūḥ AVc sa naḥ pāvako draviṇe dadhātv āyuṣmantaḥ sahabhakṣāḥ syāma AVa viśve devā maruta indro asmān asmin dvitīye savane na jahyuḥ AVc āyuṣmantaḥ priyam eṣāṃ vadanto vayaṃ devānāṃ sumatau syāma AVa idaṃ tṛtīyaṃ savanaṃ kavīnām ṛtena ye camasam airayanta AVc te saudhanvanāḥ svar ānaśānāḥ sviṣṭiṃ no abhi vasyo nayantu AVa śyeno si gāyatrachandā anu tvā rabhe AVc svasti mā saṃ vahāsya yajñasyodṛci svāhā AVa ṛbhur asi jagachandā anu tvā rabhe AVc svasti mā saṃ vahāsya yajñasyodṛci svāhā AVa vṛṣāsi triṣṭupchandā anu tvā rabhe AVc svasti mā saṃ vahāsya yajñasyodṛci svāhā AVa nahi te agne tanvaḥ krūram ānaṃśa martyaḥ AVc kapir babhasti tejanaṃ svaṃ jarāyu gaur iva AVa meṣa iva vai saṃ ca vi corv acyase yad uttaradrāv uparaś ca khādataḥ AVc śīrṣṇā śiro psasāpso ardayann aṃśūn babhasti haritebhir āsabhiḥ AVa suparṇā vācam akratopa dyavy ākhare kṛṣṇā iṣirā anartiṣuḥ AVc ni yan niyanti uparasya niṣkṛtiṃ purū reto dadhire sūryaśritaḥ AVa hataṃ tardaṃ samaṅkam ākhum aśvinā chintaṃ śiro api pṛṣṭīḥ śṛṇītam AVc yavān ned adān api nahyataṃ mukham athābhayaṃ kṛṇutaṃ dhānyāya AVa tarda hai pataṅga hai jabhya hā upakvasa AVc brahmevāsaṃsthitaṃ havir anadanta imān yavān ahiṃsanto apodita AVa tardāpate vaghāpate tṛṣṭajambhā ā śṛṇota me AVc ya āraṇyā vyadvarā ye ke ca stha vyadvarās tānt sarvān jambhayāmasi AVa vāyoḥ pūtaḥ pavitreṇa pratyaṅ somo ati drutaḥ AVc indrasya yujaḥ sakhā AVa āpo asmān mātaraḥ sūdayantu ghṛtena no ghṛtapvaḥ punantu AVc viśvaṃ hi ripraṃ pravahanti devīr ud id ābhyaḥ śucir ā pūta emi AVa yat kiṃ cedaṃ varuṇa daivye jane bhidrohaṃ manuṣyāś caranti AVc acittyā cet tava dharma yuyopima mā nas tasmād enaso deva rīriṣaḥ AVa ut sūryo diva eti puro rakṣāṃsi nijūrvan AVc ādityaḥ parvatebhyo viśvadṛṣṭo adṛṣṭahā AVa ni gāvo goṣṭhe asadan ni mṛgāso avikṣata AVc ny ūrmayo nadīnaṃ ny adṛṣṭā alipsata AVa āyurdadaṃ vipaścitaṃ śrutāṃ kaṇvasya vīrudham AVc ābhāriṣaṃ viśvabheṣajīm asyādṛṣṭān ni śamayat AVa dyauś ca ma idaṃ pṛthivī ca pracetasau śukro bṛhan dakṣiṇayā pipartu AVc anu svadhā cikitāṃ somo agnir vāyur naḥ pātu savitā bhagaś ca AVa punaḥ prāṇaḥ punar ātmā na aitu punaś cakṣuḥ punar asur na aitu AVc vaiśvānaro no adabdhas tanūpā antas tiṣṭhāti duritāni viśvā AVa saṃ varcasā payasā saṃ tanūbhir aganmahi manasā saṃ śivena AVc tvaṣṭā no atra varīyaḥ kṛṇotv anu no mārṣṭu tanvo yad viriṣṭam AVa idaṃ tad yuja uttaram indraṃ śumbhāmy aṣṭaye AVc asya kṣatraṃ śriyaṃ mahīṃ vṛṣṭir iva vardhayā tṛṇam AVa asmai kṣatram agnīṣomāv asmai dhārayataṃ rayim AVc imaṃ rāṣṭrasyābhīvarge kṛṇutam yuja uttaram AVa sabandhuś cāsabandhuś ca yo asmāṃ abhidāsati AVc sarvaṃ taṃ randhayāsi me yajamānāya sunvate AVa ye panthāno bahavo devayānā antarā dyāvāpṛthivī saṃcaranti AVc teṣām ajyāniṃ yatamo vahāti tasmai mā devāḥ pari datteha sarve AVa grīṣmo hemantaḥ śiśiro vasantaḥ śarad varṣāḥ svite no dadhāta AVc ā no goṣu bhajatā prajāyāṃ nivāta id vaḥ śaraṇe syāma AVa idāvatsarāya parivatsarāya saṃvatsarāya kṛṇutā bṛhan namaḥ AVc teṣāṃ vayaṃ sumatau yajñiyānām api bhadre sau manase syāma AVa mā no devā ahir vadhīt satokānt sahapuruṣān AVc samyataṃ na vi ṣparad vyāttaṃ na saṃ yaman namo devajanebhyaḥ AVa namo stv asitāya namas tiraścirājaye AVc svajāya babhrave namo namo devajanebhyaḥ AVa saṃ te hanmi datā dataḥ sam u te hanvā hanū AVc saṃ te jihvayā jihvāṃ sam v āsnāha āsyam AVa idam id vā u bheṣajam idaṃ rudrasya bheṣajam AVc yeneṣum ekatejanāṃ śataśalyām apabravat AVa jālāṣeṇābhi ṣiñcata jālāṣeṇopa siñcata AVc jālāṣam ugraṃ bheṣajaṃ tena no mṛḍa jīvase AVa śaṃ ca no mayaś ca no mā ca naḥ kiṃ canāmamat AVc kṣamā rapo viśvaṃ no astu bheṣajaṃ sarvaṃ no astu bheṣajam AVa yaśasaṃ mendro maghavān kṛṇotu yaśasaṃ dyāvāpṛthivī ubhe ime AVc yaśasaṃ mā devaḥ savitā kṛṇotu priyo dātur dakṣiṇāyā iha syām AVa yathendro dyāvāpṛthivyor yaśasvān yathāpa oṣadhīṣu yaśasvatīḥ AVc evā viśveṣu deveṣu vayaṃ sarveṣu yaśasaḥ syāma AVa yaśā indro yaśā agnir yaśāḥ somo ajāyata AVc yaśā viśvasya bhūtasyāham asmi yaśastamaḥ AVa anaḍudbhyas tvaṃ prathamaṃ dhenubhyas tvam arundhati AVc adhenave vayase śarma yacha catuṣpade AVa śarma yachatv oṣadhiḥ saha devīr arundhatī AVc karat payasvantaṃ goṣṭham ayakṣmāṃ uta pūruṣān AVa viśvarūpāṃ subhagām achāvadāmi jīvalām AVc sā no rudrasyāstāṃ hetiṃ dūraṃ nayatu gobhyaḥ AVa ayam ā yāty aryamā purastād viṣitastupaḥ AVc asyā ichann agruvai patim uta jāyām ajānaye AVa aśramad iyam aryamann anyāsāṃ samanaṃ yatī AVc aṅgo nv aryamann asyā anyāḥ samanam āyati AVa dhātā dādhāra pṛthivīm dhātā dyām uta sūryam AVc dhātāsyā agruvai patim dadhātu pratikāmyam AVa mahyam āpo madhumad erayantāṃ mahyaṃ sūro abharaj jyotiṣe kam AVc mahyaṃ devā uta viśve tapojā mahyaṃ devaḥ savitā vyaco dhāt AVa ahaṃ viveca pṛthivīm uta dyām aham ṛtūṃr ajanayaṃ sapta sākam AVc ahaṃ satyam anṛtaṃ yad vadāmy ahaṃ daivīṃ pari vācam viśaś ca AVa ahaṃ jajāna pṛthivīm uta dyām aham ṛtūṃr ajanayaṃ sapta sindhūn AVc ahaṃ satvam anṛtaṃ yad vadāmi yo agnīṣomāv ajuṣe sakhāyā AVa vaiśvānaro raśmibhir naḥ punātu vātaḥ prāṇeneṣiro nabhobhiḥ AVc dyāvāpṛthivī payasā payasvatī ṛtāvarī yajñiye na punītām AVa vaiśvānarīṃ sūnṛtām ā rabhadhvaṃ yasyā āśās tanvo vītapṛṣṭhāḥ AVc tayā gṛṇantaḥ sadhamādeṣu vayaṃ syāma patayo rayīnām AVa vaiśvānarīṃ varcasa ā rabhadhvaṃ śuddhā bhavantaḥ śucayaḥ pāvakāḥ AVc iheḍayā sadhamādaṃ madanto jyok paśyema sūryam uccarantam AVa yat te devī nirṛtir ābabandha dāma grīvāsv avimokyaṃ yat AVc tat te vi ṣyāmy āyuṣe varcase balāyādomadam annam addhi prasūtaḥ AVa namo stu te nirṛte tigmatejo yasmayān vi cṛtā bandhapāśān AVc yamo mahyam punar it tvām dadāti tasmai yamāya namo astu mṛtyave AVa ayasmaye drupade bedhiṣa ihābhihito mṛtyubhir ye sahasram AVc yamena tvaṃ pitṛbhiḥ saṃvidāna uttamaṃ nākam adhi rohayemam AVa saṃsam id yuvase vṛṣann agne viśvāny arya ā AVc iḍas pade sam idhyase sa no vasūny ā bhara AVa saṃ jānīdhvaṃ saṃ pṛcyadhvaṃ saṃ vo manāṃsi jānatām AVc devā bhāgaṃ yathā pūrve samjānānā upāsate AVa samāno mantraḥ samitiḥ samānī samānaṃ vrataṃ saha cittam eṣām AVc samānena vo haviṣā juhomi samānaṃ ceto abhisaṃviśadhvam AVa samānī va ākūtiḥ samānā hṛdayāni vaḥ AVc samānam astu vo manaḥ yathā vaḥ susahāsati AVa ava manyur avāyatāva bāhū manoyujā AVc parāśara tvaṃ teṣām parāñcaṃ śuṣmam ardayādhā no rayim ā kṛdhi AVa nirhastebhyo nairhastam yaṃ devāḥ śarum asyatha AVc vṛścāmi śatrūṇāṃ bāhūn anena haviṣā ham AVa indraś cakāra prathamaṃ nairhastam asurebhyaḥ AVc jayantu satvāno mama sthireṇendreṇa medinā AVa nirhastaḥ śatrur abhidāsann astu ye senābhir yudham āyanty asmān AVc sam arpayendra mahatā vadhena drātv eṣām aghahāro vividdhaḥ AVa ātanvānā āyachanto syanto ye ca dhāvatha AVc nirhastāḥ śatravaḥ sthanendro vo dya parāśarīt AVa nirhastāḥ santu śatravo ṅgaiṣāṃ mlāpayāmasi AVc athaiṣām indra vedāṃsi śataśo vi bhajāmahai AVa pari vartmāni sarvata indraḥ pūṣā ca sasratuḥ AVc muhyantv adyāmūḥ senā amitrāṇāṃ parastarām AVa mūḍhā amitrāś caratāśīrṣāṇa ivāhayaḥ AVc teṣāṃ vo agnimūḍhānām indro hantu varaṃvaram AVa aiṣu nahya vṛṣājinaṃ hariṇasya bhiyaṃ kṛdhi AVc parāṅ amitra eṣatv arvācī gaur upeṣatu AVa āyam agant savitā kṣureṇoṣṇena vāya udakenehi AVc ādityā rudrā vasava undantu sacetasaḥ somasya rājño vapata pracetasaḥ AVa aditiḥ śmaśru vapatv āpa undantu varcasā AVc cikitsatu prajāpatir dīrghāyutvāya cakṣase AVa yenāvapat savitā kṣureṇa somasya rājño varuṇasya vidvān AVc tena brahmāṇo vapatedam asya gomān aśvavān ayam astu prajāvān AVa girāv aragarāṭeṣu hiranye goṣu yad yaśaḥ AVc surāyāṃ sicyamānāyāṃ kīlāle madhu tan mayi AVa aśvinā sāragheṇa mā madhunāṅktaṃ śubhas patī AVc yathā bhargasvatīṃ vācam āvadāni janāṃ anu AVa mayi varco atho yaśo tho yajñasya yat payaḥ AVc tan mayi prajāpatir divi dyām iva dṛṃhatu AVa yathā māṃsam yathā surā yathākṣā adhidevane AVc yathā puṃso vṛṣaṇyata striyāṃ nihanyate manaḥ AVe evā te aghnye mano dhi vatse ni hanyatām AVa yathā hastī hastinyāḥ padena padam udyuje AVc yathā puṃso vṛṣaṇyata striyāṃ nihanyate manaḥ AVe evā te aghnye mano dhi vatse ni hanyatām AVa yathā pradhir yathopadhir yathā nabhyaṃ pradhāv adhi AVc yathā puṃso vṛṣaṇyata striyāṃ nihanyate manaḥ AVe evā te aghnye mano dhi vatse ni hanyatām AVa yad annam admi bahudhā virūpaṃ hiraṇyam aśvam uta gām ajām avim AVc yad eva kiṃ ca pratijagrahāham agniṣ ṭad dhotā suhutaṃ kṛnotu AVa yan mā hutam ahutam ājagāma dattaṃ pitṛbhir anumataṃ manuṣyaiḥ AVc yasmān me mana ud iva rārajīty agniṣ ṭad dhotā suhutaṃ kṛṇotu AVa yad annam admy anṛtena devā dāsyann adāsyann uta saṃgṛṇāmi AVc vaiśvānarasya mahato mahimnā śivaṃ mahyaṃ madhumad astv annam AVa yathāsitaḥ prathayate vaśām anu vapūṃṣi kṛṇvann asurasya māyayā AVc evā te śepaḥ sahasāyam arko ṅgenāṅgaṃ saṃsamakaṃ kṛṇotu AVa yathā pasas tāyādaraṃ vātena sthūlabhaṃ kṛtam AVc yāvat parasvataḥ pasas tāvat te vardhatāṃ pasaḥ AVa yāvadaṅgīnaṃ pārasvataṃ hāstinaṃ gārdabham ca yat AVc yāvad aśvasya vājinas tāvat te vardhatāṃ pasaḥ AVa eha yātu varuṇaḥ somo agnir bṛhaspatir vasubhir eha yātu AVc asya śriyam upasaṃyāta sarva ugrasya cettuḥ saṃmanasaḥ sajātāḥ AVa yo vaḥ śuṣmo hṛdayeṣv antar ākūtir yā vo manasi praviṣṭā AVc tānt sīvayāmi haviṣā ghṛtena mayi sajātā ramatir vo astu AVa ihaiva sta māpa yātādhy asmat pūṣā parastād apatham vaḥ kṛṇotu AVc vāstoṣ patir anu vo johavītu mayi sajātā ramatiḥ vo astu AVa saṃ vaḥ pṛcyantāṃ tanvaḥ saṃ manāṃsi sam u vratā AVc sam vo yam brahmaṇas patir bhagaḥ saṃ vo ajīgamat AVa samjñapanaṃ vo manaso tho samjñapanam hṛdaḥ AVc atho bhagasya yac chrāntaṃ tena saṃjñapayāmi vaḥ AVa yathādityā vasubhiḥ sambabhūvur marudbhir ugrā ahṛṇīyamānāḥ AVc evā triṇāmann ahṛṇīyamāna imān janānt saṃmanasas kṛdhīha AVa nir amuṃ nuda okasaḥ sapatno yaḥ pṛtanyati AVc nairbādhyena haviṣendra enaṃ parāśarīt AVa paramāṃ taṃ parāvatam indro nudatu vṛtrahā AVc yato na punar āyati śaśvatībhyaḥ samābhyaḥ AVa etu tisraḥ parāvata etu pañca janāṃ ati AVc etu tisro ti rocanā yato na punar āyati AVe śaśvatībhyaḥ samābhyo yāvat sūryo asad divi AVa ya enaṃ pariṣīdanti samādadhati cakṣase AVc saṃpreddho agnir jihvābhir ud etu hṛdayād adhi AVa agneḥ sāmtapanasyāham āyuṣe padam ā rabhe AVc addhātir yasya paśyati dhūmam udyantam āsyataḥ AVa yo asya samidhaṃ veda kṣatriyeṇa samāhitām AVc nābhihvāre padaṃ ni dadhāti sa mṛtyave AVa nainaṃ ghnanti paryāyiṇo na sannāṃ ava gachati AVc agner yaḥ kṣatriyo vidvān nāma gṛhnāti āyuṣe AVa asthād dyaur asthāt pṛthivy asthād viśvam idaṃ jagat AVc āsthāne parvatā asthu sthāmny aśvāṃ atiṣṭhipam AVa ya udānat parāyaṇaṃ ya udānaṇ nyāyanam AVc āvartanam nivartanaṃ yo gopā api taṃ huve AVa jātavedo ni vartaya śataṃ te santv āvṛtaḥ AVc sahasraṃ ta upāvṛtas tābhir naḥ punar ā kṛdhi AVa tena bhūtena haviṣāyam ā pyāyatāṃ punaḥ AVc jāyām yām asmā āvākṣus tām rasenābhi vardhatām AVa abhi vardhatāṃ payasābhi rāṣṭreṇa vardhatām AVc rayyā sahasravarcasemau stām anupakṣitau AVa tvaṣṭā jāyām ajanayat tvaṣṭāsyai tvāṃ patim AVc tvaṣṭā sahasram āyuṃṣi dīrgham āyuḥ kṛṇotu vām AVa ayaṃ no nabhasas patiḥ saṃsphāno abhi rakṣatu AVc asamātim gṛheṣu naḥ AVa tvaṃ no nabhasas pate ūrjaṃ gṛhesu dhāraya AVc ā puṣṭam etv ā vasu AVa deva saṃsphāna sahasrāpoṣasyeśiṣe AVc tasya no rāsva tasya no dhehi tasya te bhaktivāmsaḥ syāma AVa antarikṣeṇa patati viśvā bhūtāvacākaśat AVc śuno divyasya yan mahas tenā te haviṣā vidhema AVa ye trayaḥ kālakāñjā divi devā iva śritāḥ AVc tānt sarvān ahva ūtaye smā ariṣṭatātaye AVa apsu te janma divi te sadhasthaṃ samudre antar mahimā te pṛthivyām AVc śuno divyasya yan mahas tenā te haviṣā vidhema AVa yantāsi yachase hastāv apa rakṣāṃsi sedhasi AVc prajāṃ dhanaṃ ca gṛhṇānaḥ parihasto abhūd ayam AVa parihasta vi dhāraya yoniṃ garbhāya dhātave AVc maryāde putram ā dhehi taṃ tvam ā gamayāgame AVa yaṃ parihastam abibhar aditiḥ putrakāmyā AVc tvaṣṭā tam asyā ā badhnād yathā putraṃ janād AVa āgachata āgatasya nāma gṛhṇāmy āyataḥ AVc indrasya vṛtraghno vanve vāsavasya śatakratoḥ AVa yena sūryāṃ sāvitrīm aśvinohatuḥ pathā AVc tena mām abravīd bhago jayām ā vahatād iti AVa yas te ṅkuśo vasudāno bṛhann indra hiraṇyayaḥ AVc tenā janiyate jāyāṃ mahyaṃ dhehi śacīpate AVa apacitaḥ pra patata suparṇo vasater iva AVc sūryaḥ kṛṇotu bheṣajaṃ candramā vo pochatu AVa eny ekā śyeny ekā kṛṣṇaikā rohiṇī dve AVc sarvāsām agrabhaṃ nāmāvīraghnīr apetana AVa asūtikā rāmāyaṇy apacit pra patiṣyati AVc glaur itaḥ pra patiṣyati sa galunto naśiṣyati AVa vīhi svām āhutiṃ juṣāno manasā svāhā manasā yad idaṃ juhomi AVa yasyās ta āsani ghore juhomy eṣāṃ baddhānām avasarjanāya kam AVc bhūmir iti tvābhipramanvate janā nirṛtir iti tvāhaṃ pari veda sarvataḥ AVa bhūte haviṣmatī bhavaiṣa te bhāgo yo asmāsu AVc muñcemān amūn enasaḥ svāhā AVa evo ṣv asman nirṛte nehā tvam ayasmayān vi cṛtā bandhapāśān AVc yamo mahyaṃ punar it tvāṃ dadāti tasmai yamāya namo astu mṛtyave AVa ayasmaye drupade bedhiṣa ihābhihito mṛtyubhir ye sahasram AVc yamena tvaṃ pitṛbhiḥ saṃvidāna uttamaṃ nākam adhi rohayemam AVa varaṇo vārayātā ayaṃ devo vanaspatiḥ AVc yakṣmo yo asminn āviṣṭas tam u devā avīvaran AVa indrasya vacasā vayaṃ mitrasya varuṇasya ca AVc devānāṃ sarveṣāṃ vācā yakṣmaṃ te vārayāmahe AVa yathā vṛtra imā āpas tastambha viśvadhā yatīḥ AVc evā te agninā yakṣmaṃ vaiśvānareṇa vāraye AVa vṛṣendrasya vṛṣā divo vṛsā pṛthivyā ayam AVc vṛṣā viśvasya bhūtasya tvam ekavṛṣo bhava AVa samudra īśe sravatām agniḥ pṛthivyā vaśī AVc candramā nakṣatrāṇām īśe tvam ekavṛṣo bhava AVa samrāḍ asy asurāṇāṃ kakun manuṣyānām AVc devānām ardhabhāg asi tvam ekavṛṣo bhava AVa ā tvāhārṣam antar abhūr dhruvas tiṣṭhāvicācalat AVc viśas tvā sarvā vāñchantu mā tvad rāṣṭram adhi bhraśat AVa ihaivaidhi māpa cyoṣṭhāḥ parvata ivāvicācalat AVc indra iveha dhruvas tiṣṭheha rāṣṭram u dhāraya AVa indra etam adīdharat dhruvaṃ dhruveṇa haviṣā AVc tasmai somo adhi bravad ayaṃ ca brahmaṇas patiḥ AVa dhruvā dyaur dhruvā pṛthivī dhruvaṃ viśvam idaṃ jagat AVc dhruvāsaḥ parvatā ime dhruvo rājā viśām ayam AVa dhruvaṃ te rājā varuṇo dhruvam devo bṛhaspatiḥ AVc dhruvaṃ ta indraś cāgniś ca rāṣṭraṃ dhārayatāṃ dhruvam AVa dhruvo cyutaḥ pra mṛṇīhi śatrūn chatrūyato dharān pādayasva AVc sarvā diśaḥ saṃmanasaḥ sadhrīcīr dhruvāya te samitiḥ kalpatām iha AVa idaṃ yat preṇyaḥ śiro dattaṃ somena vṛṣṇyam AVc tataḥ pari prajātena hārdiṃ te śocayāmasi AVa śocayāmasi te hārdiṃ śocayāmasi te manaḥ AVc vātaṃ dhūma iva sadhryaṅ mām evānv etu ye manaḥ AVa mahyaṃ tvā mitrāvaruṇau mahyaṃ devī sarasvatī AVc mahyaṃ tvā madhyaṃ bhūmyā ubhāv antau sam asyatām AVa yāṃ te rudra iṣum āsyad aṅgebhyo hṛdayāya ca AVc idaṃ tām adya tvad vayaṃ viṣūcīṃ vi vṛhāmasi AVa yās te śataṃ dhamanayo ṅgāny anu viṣṭhitāḥ AVc tāsāṃ te sarvāsām vayaṃ nir viṣāṇi hvayāmasi AVa namas te rudrāsyate namaḥ pratihitāyai AVc namo visṛjyamānāyai namo nipatitāyai AVa imaṃ yavam aṣṭāyogaiḥ ṣadyogebhir acarkṛṣuḥ AVc tenā te tanvo rapo pācīnam apa vyaye AVa nyag vāto vāti nyak tapati sūryaḥ AVc nīcīnam aghnyā duhe nyag bhavatu te rapaḥ AVa āpa id vā u bheṣajīr āpo amīvacātanīḥ AVc āpo viśvasya bheṣajīs tās te kṛṇvantu bheṣajam AVa vātaraṃhā bhava vājin yujamāna indrasya yāhi prasave manojavāḥ AVc yuñjantu tvā maruto viśvavedasa ā te tvastā patsu javaṃ dadhātu AVa javas te arvan nihito guhā yaḥ śyene vāte uta yo carat parīttaḥ AVc tena tvaṃ vājin balavān balenājiṃ jaya samane parayiṣṇuḥ AVa tanūṣ ṭe vājin tanvaṃ nayantī vāmam asmabhyaṃ dhāvatu śarma tubhyam AVc ahruto maho dharuṇāya devo divīva jyotiḥ svam ā mimīyāt AVa yamo mṛtyur aghamāro nirṛtho babhruḥ śarvo stā nīlaśikhaṇḍaḥ AVc devajanāḥ senayottasthivāṃsas te asmākaṃ pari vṛñjantu vīrān AVa manasā homair harasā ghṛtena śarvāyāstra uta rājñe bhavāya AVc namasyebhyo nama ebhyaḥ kṛṇomy anyatrāsmad aghaviṣā nayantu AVa trāyadhvaṃ no aghaviṣābhyo vadhād viśve devā maruto viśvavedasaḥ AVc agnīṣomā varuṇaḥ pūtadakṣā vātāparjanyayoḥ sumatau syāma AVa saṃ vo manāṃsi saṃ vratā sam ākūtīr namāmasi AVc amī ye vivratā sthana tān vaḥ saṃ namayāmasi AVa ahaṃ gṛbhṇāmi manasā manāṃsi mama cittam anu cittebhir eta AVc mama vaśeṣu hṛdayāni vaḥ kṛṇomi mama yātam anuvartmāna eta AVa ote me dyāvāpṛthivī otā devī sarasvatī AVc otau ma indraś cāgniś ca rdhyāsmedaṃ sarasvati AVa aśvattho devasadanas tṛtīyasyām ito divi AVc tatrāmṛtasya cakṣaṇam devāḥ kuṣṭham avanvata AVa hiraṇyayī naur acarad dhiraṇyabandhanā divi AVc tatrāmṛtasya puṣpaṃ devāḥ kuṣṭham avanvata AVa garbho asy oṣadhīnāṃ garbho himavatām uta AVc garbho viśvasya bhūtasyemaṃ me agadaṃ kṛdhi AVa yā oṣadhayaḥ somarājñīr bahvīḥ śatavicakṣaṇāḥ AVc bṛhaspatiprasūtās tā no muñcantv aṃhasaḥ AVa muñcantu mā śapathyād atho varuṇyād uta AVc atho yamasya paḍvīśād viśvasmād devakilbiṣāt AVa yac cakṣuṣā manasā yac ca vācopārima jāgrato yat svapantaḥ AVc somas tāni svadhayā naḥ punātu AVa abhibhūr yajño abhibhūr agnir abhibhūḥ somo abhibhūr indraḥ AVc abhy ahaṃ viśvāḥ pṛtanā yathāsāny evā vidhemāgnihotrā idaṃ haviḥ AVa svadhāstu mitrāvaruṇā vipaścitā prajāvat kṣatraṃ madhuneha pinvatam AVc bādhethāṃ dūraṃ nirṛtiṃ parācaiḥ kṛtaṃ cid enaḥ pra mumuktam asmat AVa imaṃ vīram anu harṣadhvam ugram indraṃ sakhāyo anu saṃ rabhadhvam AVc grāmajitaṃ gojitaṃ vajrabāhuṃ jayantam ajma pramṛṇantam ojasā AVa indro jayāti na parā jayātā adhirājo rājasu rājayātai AVc carkṛtya īḍyo vandyaś copasadyo namasyś bhaveha AVa tvam indrādhirājaḥ śravasyus tvaṃ bhūr abhibhūtir janānām AVc tvaṃ daivīr viśa imā vi rājāyuṣmat kṣatram ajaraṃ te astu AVa prācyā diśas tvam indrāsi rājotodīcyā diśo vṛtrahan chatruho si AVc yatra yanti srotyās taj jitaṃ te dakṣiṇato vṛṣabha eṣi havyaḥ AVa abhi tvendra varimataḥ purā tvāṃhūraṇād dhuve AVc hvayāmy ugraṃ cettāraṃ puruṇāmānam ekajam AVa yo adya senyo vadho jighāṃsan na udīrate AVc indrasya tatra bāhū samantaṃ pari dadmaḥ AVa pari dadma indrasya bāhū samantaṃ trātus trāyatāṃ naḥ AVc deva savitaḥ soma rājant sumanasaṃ mā kṛṇu svastaye AVa devā aduḥ sūryo dyaur adāt pṛthivy adāt AVc tisraḥ sarasvatir aduḥ sacittā viṣadūṣaṇam AVa yad vo devā upajīkā āsiñcan dhanvany udakam AVc tena devaprasūtenedaṃ dūṣayatā viṣam AVa asurāṇāṃ duhitāsi sā devānām asi svasā AVc divas pṛthivyāḥ saṃbhūtā sā cakarthārasaṃ viṣam AVa ā vṛṣāyasva śvasihi vardhasva prathayasva ca AVc yathāṅgaṃ vardhatāṃ śepas tena yoṣitam ij jahi AVa yena kṛṣaṃ vājayanti yena hinvanty āturam AVc tenāsya brahmaṇas pate dhanur ivā tānayā pasaḥ AVa āhaṃ tanomi te paso adhi jyām iva dhanvani AVc kramasva ṛṣa iva rohitam anavaglāyatā sadā AVa yathāyaṃ vāho aśvinā samaiti saṃ ca vartate AVc evā mām abhi te manaḥ samaitu saṃ ca vartatām AVa āhaṃ khidāmi te mano rājāśvaḥ pṛṣṭyām iva AVc reṣmachinnam yathā tṛṇaṃ mayi te veṣṭatāṃ manaḥ AVa āñjanasya madughasya kuṣṭhasya naladasya ca AVc turo bhagasya hastābhyām anurodhanam ud bhare AVa saṃdānaṃ vo bṛhaspatiḥ saṃdānaṃ savitā karat AVc saṃdānaṃ mitro aryamā saṃdānaṃ bhago aśvinā AVa sam paramānt sam avamān atho saṃ dyāmi madhyamān AVc indras tān pary ahār dāmnā tān agne saṃ dyā tvam AVa amī ye yudham āyanti ketūn kṛtvānīkaśaḥ AVc indras tān pary ahār dāmna tān agne saṃ dyā tvam AVa ādānena saṃdānenāmitrān ā dyāmasi AVc apānā ye caiṣāṃ prāṇā asunāsūnt sam achidan AVa idam ādānam akaraṃ tapasendreṇa saṃśitam AVc amitrā ye tra naḥ santi tān agna ā dyā tvam AVa ainān dyatām indrāgnī somo rājā ca medinau AVc indro marutvān ādānam amitrebhyaḥ kṛṇotu naḥ AVa yathā mano manasketaiḥ parāpataty āśumat AVc evā tvaṃ kāse pra pata manaso nu pravāyyam AVa yathā bāṇaḥ susaṃśitaḥ parāpataty āśumat AVc evā tvaṃ kāse pra pata pṛthivyā anu saṃvatam AVa yathā sūryasya raśmayaḥ parāpatanty āśumat AVc evā tvaṃ kāse pra pata samudrasyānu vikṣaram AVa āyane te parāyane dūrvā rohantu puṣpiṇīḥ AVc utso vā tatra jāyatām hrado vā puṇḍarīkavān AVa apām idaṃ nyayanaṃ samudrasya niveśanam AVc madhye hradasya no gṛhāḥ parācīnā mukhā kṛdhi AVa himasya tvā jarāyuṇā śāle pari vyayāmasi AVc śītahradā hi no bhuvo gniṣ kṛṇotu bheṣajam AVa viśvajit trāyamāṇāyai mā pari dehi AVc trāyamāṇe dvipāc ca sarvaṃ no rakṣa catuṣpāḍ yac ca naḥ svam AVa trāyamāṇe viśvajite mā pari dehi AVc viśvajid dvipāc ca sarvaṃ no rakṣa catuṣpāḍ yac ca naḥ svam AVa viśvajit kalyāṇyai mā pari dehi AVc kalyāṇi dvipāc ca sarvaṃ no rakṣa catuṣpāḍ yac ca naḥ svam AVa kalyāṇi sarvavide mā pari dehi AVc sarvavid dvipāc ca sarvaṃ no rakṣa catuṣpāḍ yac ca naḥ svam AVa tvaṃ no medhe prathamā gobhir aśvebhir ā gahi AVc tvaṃ sūryasya raśmibhis tvam no asi yajñiyā AVa medhām ahaṃ prathamāṃ brahmaṇvatīṃ brahmajūtām ṛṣiṣṭutām AVc prapītāṃ brahmacāribhir devānām avase huve AVa yāṃ medhām ṛbhavo vidur yāṃ medhām asurā viduḥ AVc ṛṣayo bhadrāṃ medhāṃ yāṃ vidus tāṃ mayy ā veśayāmasi AVa yām ṛṣayo bhūtakṛto medhāṃ medhāvino viduḥ AVc tayā mām adya medhayāgne medhāvinaṃ kṛṇu AVa medhāṃ sāyaṃ medhāṃ prātar medhāṃ madhyandinaṃ pari AVc medhāṃ sūryasya raśmibhir vacasā veśayāmahe AVa pippalī kṣiptabheṣajy utātividdhabheṣajī AVc tāṃ devāḥ sam akalpayann iyaṃ jīvitavā alam AVa pippalyaḥ sam avadantāyatīr jananād adhi AVc yaṃ jīvam aśnavāmahai na sa riṣyāti pūruṣaḥ AVa asurās tvā ny akhanan devās tvod avapan punaḥ AVc vātīkṛtasya bheṣajīm atho kṣiptasya bheṣajīm AVa pratno hi kam īḍyo adhvareṣu sanāc ca hotā navyaś ca satsi AVc svām cāgne tanvaṃ piprāyasvāsmabhyaṃ ca saubhagam ā yajasva AVa jyeṣṭhaghnyāṃ jāto vicṛtor yamasya mūlabarhaṇāt pari pāhy enam AVc aty enam neṣad duritāni viśvā dīrghāyutvāya śataśāradāya AVa vyāghre hny ajaniṣṭa vīro nakṣatrajā jāyamānaḥ suvīraḥ AVc sa mā vadhīt pitaraṃ vardhamāno mā mātaraṃ pra minīj janitrīm AVa imam me agne puruṣam mumugdhy ayaṃ yo baddhaḥ suyato lālapīti AVc ato dhi te kṛṇavad bhāgadheyaṃ yadānunmadito sati AVa agniṣ ṭe ni śamayatu yadi te mana udyutam AVc kṛṇomi vidvān bheṣajaṃ yathānunmadito sasi AVa devainasād unmaditam unmattam rakṣasas pari AVc kṛṇomi vidvān bheṣajaṃ yadānunmadito sati AVa punas tvā dur apsarasaḥ punar indraḥ punar bhagaḥ AVc punas tvā dur viśve devā yathānunmadito sasi AVa mā jyeṣṭhaṃ vadhīd ayam agna eṣām mūlabarhaṇāt pari pāhy enam AVc sa grāhyāḥ pāśān vi cṛta prajānan tubhyaṃ devā anu jānantu viśve AVa un muñca pāśāṃs tvam agna eṣāṃ trayas tribhir utsitā yebhir āsan AVc sa grāhyāḥ pāśān vi cṛta prajānan pitāputrau mātaraṃ muñca sarvān AVa yebhiḥ pāśaiḥ parivitto vibaddho ṅgeaṅga ārpita utsitaś ca AVc vi te mucyantaṃ vimuco hi santi bhrūṇaghni pūṣan duritāni mṛkṣva AVa trite devā amṛjataitad enas trita enan manuṣyeṣu mamṛje AVc tato yadi tvā grāhir ānaśe tāṃ te devā brahmaṇā nāśayantu AVa marīcīr dhūmān pra viśānu pāpmann udārān gachota vā nīhārān AVc nadīnaṃ phenāṃ anu tān vi naśya bhrūṇaghni pūṣan duritāni mṛkṣva AVa dvādaśadhā nihitaṃ tritasyāpamṛṣṭam manuṣyainasāni AVc tato yadi tvā grāhir ānaśe tāṃ te devā brahmaṇā nāśayantu AVa yad devā devaheḍanaṃ devāsaś cakṛma vayam AVc ādityās tasmān no yuyam ṛtasya ṛtena muñcata AVa ṛtasya ṛtenādityā yajatrā muñcateha naḥ AVc yajñaṃ yad yajñavāhasaḥ śikṣanto nopaśekima AVa medasvatā yajamānāḥ srucājyāni juhvataḥ AVc akāmā viśve vo devāḥ śikṣanto nopa śekima AVa yad vidvāṃso yad avidvāṃsa enāṃsi cakṛmā vayam AVc yūyaṃ nas tasmān muñcata viśve devāḥ sajoṣasaḥ AVa yadi jāgrad yadi svapann ena enasyo karam AVc bhūtaṃ mā tasmād bhavyaṃ ca drupadād iva muñcatām AVa drupadād iva mumucānaḥ svinnaḥ snātvā malād iva AVc pūtaṃ pavitreṇevājyaṃ viśve śumbhantu mainasaḥ AVa yad yāmaṃ cakrur nikhananto agre kārṣīvaṇā annavido na vidyayā AVc vaivasvate rājani taj juhomy atha yajñiyaṃ madhumad astu no nnam AVa vaivasvataḥ kṛṇavad bhāgadheyaṃ madhubhāgo madhunā saṃ sṛjāti AVc mātur yad ena iṣitaṃ na āgan yad vā pitā parāddho jihīde AVa yadīdaṃ mātur yadi pitur naḥ pari bhrātuḥ putrāc cetasa ena āgan AVc yāvanto asmān pitaraḥ sacante teṣāṃ sarveṣāṃ śivo astu manyuḥ AVa apamityam apratīttaṃ yad asmi yamasya yena balinā carāmi AVc idaṃ tad agne anṛṇo bhavāmi tvaṃ pāśān vicṛtaṃ vettha sarvān AVa ihaiva santaḥ prati dadma enaj jīvā jīvebhyo ni harāma enat AVc apamitya dhānyaṃ yaj jaghasāham idaṃ tad agne anṛṇo bhavāmi AVa anṛṇā asminn anṛṇāḥ parasmin tṛtīye loke anṛṇāḥ syāma AVc ye devayānāḥ pitṛyāṇaś ca lokāḥ sarvān patho anṛṇā ā kṣiyema AVa yad dhastābhyāṃ cakṛma kilbiṣāṇy akṣāṇāṃ gatnum upalipsamānāḥ AVc ugraṃpaśye ugrajitau tad adyāpsarasāv anu dattām ṛṇaṃ naḥ AVa ugraṃpaśye rāṣṭrabhṛt kilbiṣāṇi yad akṣavṛttam anu dattam na etat AVc ṛṇān no na ṛṇam ertsamāno yamasya loke adhirajjur āyat AVa yasmā ṛṇaṃ yasya jāyām upaimi yaṃ yācamāno abhyaimi devāḥ AVc te vācaṃ vādiṣur mottarāṃ mad devapatnī apsarasāv adhītam AVa yad adīvyann ṛṇam ahaṃ kṛṇomy adāsyann agne uta saṃgṛṇāmi AVc vaiśvānaro no adhipā vasiṣṭha ud in nayāti sukṛtasya lokam AVa vaiśvānarāya prati vedayāmi yadi ṛṇaṃ saṃgaro devatāsu AVc sa etān pāśān vicṛtam veda sarvān atha pakvena saha saṃ bhavema AVa vaiśvānaraḥ pavitā mā punātu yat saṃgaram abhidhāvāmy āśām AVc anājānan manasā yācamāno yat tatraino apa tat suvāmi AVa yad antarikṣaṃ pṛthivīm uta dyām yan mātaraṃ pitaraṃ vā jihiṃsima AVc ayaṃ tasmād gārhapatyo no agnir ud in nayāti sukṛtasya lokam AVa bhūmir mātāditir no janitraṃ bhrātāntarikṣam abhiśastyā naḥ AVc dyaur naḥ pitā pitryāc chaṃ bhavāti jāmim ṛtvā māva patsi lokāt AVa yatrā suhārdaḥ sukṛto madanti vihāya rogaṃ tanvaḥ svāyāḥ AVc aślonā aṅgair ahrutāḥ svarge tatra paśyema pitarau ca putrān AVa viṣāṇā pāśān vi ṣyādhy asmad ya uttamā adhamā vāruṇā ye AVc duṣvapnyaṃ duritaṃ ni ṣvāsmad atha gachema sukṛtasya lokam AVa yad dāruṇi badhyase yac ca rajjvāṃ yad bhūmyāṃ badhyase yac ca vācā AVc ayaṃ tasmād gārhapatyo no agnir ud in nayāti sukṛtasya lokam AVa ud agātāṃ bhagavatī vicṛtau nāma tārake AVc prehāmṛtasya yachatāṃ praitu baddhakamocanam AVa vi jihīṣva lokam kṛṇu bandhān muñcāsi baddhakam AVc yonyā iva pracyuto garbhaḥ pathaḥ sarvāṃ anu kṣiya AVa etaṃ bhāgaṃ pari dadāmi vidvān viśvakarman prathamajā ṛtasya AVc asmābhir dattaṃ jarasaḥ parastād achinnaṃ tantum anu saṃ tarema AVa tataṃ tantum anv eke taranti yeṣāṃ dattaṃ pitryam āyanena AVc abandhv eke dadataḥ prayachanto dātuṃ cec chikṣānt sa svarga eva AVa anvārabhethām anusaṃrabhethām etaṃ lokaṃ śraddadhānāḥ sacante AVc yad vāṃ pakvaṃ pariviṣṭam agnau tasya guptaye dampatī saṃ śrayethām AVa yajñam yantaṃ manasā bṛhantam anvārohāmi tapasā sayoniḥ AVc upahūtā agne jarasaḥ parastāt tṛtīye nāke sadhamādaṃ madema AVa śuddhāḥ pūtā yoṣito yajñiyā imā brahmaṇāṃ hasteṣu prapṛthak sādayāmi AVc yatkāma idaṃ abhiṣiñcāmi vo haṃ indro marutvānt sa dadātu tan me AVa etaṃ sadhasthāḥ pari vo dadāmi yaṃ śevadhim āvahāj jātavedaḥ AVc anvāgantā yajamānaḥ svasti taṃ sma jānīta parame vyoman AVa jānīta smainaṃ parame vyoman devāḥ sadhasthā vida lokam atra AVc anvāgantā yajamānaḥ svastīṣṭāpūrtaṃ sma kṛṇutāvir asmai AVa devāḥ pitaraḥ pitaro devāḥ AVc yo asmi so asmi AVa sa pacāmi sa dadāmi AVc sa yaje sa dattān mā yūṣam AVa nāke rājan prati tiṣṭha tatraitat prati tiṣṭhatu AVc viddhi pūrtasya no rājant sa deva sumanā bhava AVa divo nu mām bṛhato antarikṣād apāṃ stoko abhy apaptad rasena AVc sam indriyena payasāham agne chandobhir yajñaiḥ sukṛtāṃ kṛtena AVa yadi vṛkṣād abhyapaptat phalaṃ tad yady antarikṣāt sa u vāyur eva AVc yatrāspṛkṣat tanvo yac ca vāsasa āpo nudantu nirṛtiṃ parācaiḥ AVa abhyañjanaṃ surabhi sā samṛddhir hiraṇyaṃ varcas tad u pūtrimam eva AVc sarvā pavitrā vitatādhy asmat tan mā tārīn nirṛtir mo arātiḥ AVa vanaspate vīḍvaṅgo hi bhūyā asmatsakhā prataraṇaḥ suvīraḥ AVc gobhiḥ saṃnaddho asi vīḍayasvāsthātā te jayatu jetvāni AVa divas pṛthivyāḥ pary oja udbhṛtaṃ vanaspatibhyaḥ pary ābhṛtaṃ sahaḥ AVc apām ojmānaṃ pari gobhir āvṛtam indrasya vajraṃ haviṣā rathaṃ yaja AVa indrasyaujo marutām anīkaṃ mitrasya garbho varuṇasya nābhiḥ AVc sa imāṃ no havyadātiṃ juṣāṇo deva ratha prati havyā gṛbhāya AVa upa śvāsaya pṛthivīm uta dyaṃ purutrā te vanvatāṃ viṣṭhitam jagat AVc sa dundubhe sajūr indreṇa devair dūrād davīyo apa sedha śatrūn AVa ā krandaya balam ojo na ā dhā abhi ṣṭana duritā bādhamānaḥ AVc apa sedha dundubhe duchunām ita indrasya muṣṭir asi vīḍayasva AVa prāmūṃ jayābhīme jayantu ketumad dundubhir vāvadītu AVc sam aśvaparṇāḥ patantu no naro smākam indra rathino jayantu AVa vidradhasya balāsasya lohitasya vanaspate AVc visalpakasyauṣadhe moc chiṣaḥ piśitaṃ cana AVa yau te balāsa tiṣṭhataḥ kakṣe muṣkāv apaśritau AVc vedāhaṃ tasya bheṣajaṃ cīpudrur abhicakṣaṇam AVa yo aṅgyo yaḥ karṇyo yo akṣyor visalpakaḥ AVc vi vṛhāmo visalpakaṃ vidradhaṃ hṛdayāmayam AVe parā tam ajñātam yakṣmam adharāñcaṃ suvāmasi AVa śakadhūmaṃ nakṣatrāṇi yad rājānam akurvata AVc bhadrāham asmai prāyachan idaṃ rāṣṭram asād iti AVa bhadrāhaṃ no madhyaṃdine bhadrāhaṃ sāyam astu naḥ AVc bhadrāhaṃ no ahnāṃ prātā rātrī bhadrāham astu naḥ AVa ahorātrābhyāṃ nakṣatrebhyaḥ suryācandramasābhyām AVc bhadrāham asmabhyaṃ rājan chakadhūma tvaṃ kṛdhi AVa yo no bhadrāham akaraḥ sāyaṃ naktam atho divā AVc tasmai te nakṣatrarāja śakadhūma sadā namaḥ AVa bhagena mā śāṃśapena sākam indreṇa medinā AVc kṛṇomi bhaginaṃ māpa drāntv arātayaḥ AVa yena vṛkṣāṃ abhyabhavo bhagena varcasā saha AVc tena mā bhaginaṃ kṛṇv apa drāntv arātayaḥ AVa yo andho yaḥ punaḥsaro bhago vṛkṣeṣv āhitaḥ AVc tena mā bhaginaṃ kṛṇv apa drāntv arātayaḥ AVa rathajitāṃ rāthajiteyīnām apsarasām ayaṃ smaraḥ AVc devāḥ pra hiṇuta smaram asau mām anu śocatu AVa asau me smaratād iti priyo me smaratād iti AVc devāḥ pra hiṇuta smaram asau mām anu śocatu AVa yathā mama smarād asau nāmuṣyāhaṃ kadā cana AVc devāḥ pra hiṇuta smaram asau mām anu śocatu AVa un mādayata maruta ud antarikṣa mādaya AVc agna un mādayā tvam asau mām anu śocatu AVa ni śīrṣato ni pattata ādhyo ni tirāmi te AVc devāḥ pra hiṇuta smaram asau mām anu śocatu AVa anumate nv idaṃ manyasvākute sam idaṃ namaḥ AVc devāḥ pra hiṇuta smaram asau mām anu śocatu AVa yad dhāvasi triyojanaṃ pañcayojanam āśvinam AVc tatas tvaṃ punar āyasi putrāṇāṃ no asaḥ pitā AVa yaṃ devāḥ smaram asiñcann apsv antaḥ śośucānaṃ sahādhyā AVc taṃ te tapāmi varuṇasya dharmaṇā AVa yaṃ viśve devāḥ smaram asiñcann apsv antaḥ śośucānaṃ sahādhyā AVc taṃ te tapāmi varuṇasya dharmaṇā AVa yam indrāṇī smaram asiñcad apsv antaḥ śośucānaṃ sahādhyā AVc taṃ te tapāmi varuṇasya dharmaṇā AVa yam indrāgnī smaram asiñcatām apsv antaḥ śośucānaṃ sahādhyā AVc taṃ te tapāmi varuṇasya dharmaṇā AVa yam mitrāvaruṇau smaram asiñcatām apsv antaḥ śośucānaṃ sahādhyā AVc taṃ te tapāmi varuṇasya dharmaṇā AVa ya imāṃ devo mekhalām ābabandha yaḥ saṃnanāha ya u no yuyoja AVc yasya devasya praśiṣā carāmaḥ sa pāram ichāt sa u no vi muñcāt AVa āhutāsy abhihuta ṛṣīṇām asy āyudham AVc pūrvā vratasya prāśnatī vīraghnī bhava mekhale AVa mṛtyor ahaṃ brahmacārī yad asmi niryācan bhūtāt puruṣaṃ yamāya AVc tam ahaṃ brahmaṇā tapasā śrameṇānayainaṃ mekhalayā sināmi AVa śraddhāyā duhitā tapaso dhi jātā svasā ṛṣīṇāṃ bhūtakṛtāṃ babhūva AVc sā no mekhale matim ā dhehi medhām atho no dhehi tapa indriyaṃ ca AVa yāṃ tvā pūrve bhūtakṛta ṛṣayaḥ paribedhire AVc sā tvaṃ pari ṣvajasva māṃ dīrghāyutvāya mekhale AVa ayaṃ vajras tarpayatām ṛtasyāvāsya rāṣṭram apa hantu jīvitam AVc śṛṇātu grīvāḥ pra śṛṇātūṣṇihā vṛtrasyeva śacīpatiḥ AVa adharodhara uttarebhyo gūḍhaḥ pṛthivyā mot sṛpat AVc vajreṇāvahataḥ śayām AVa yo jināti tam anvicha yo jināti tam ij jahi AVc jinato vajra tvaṃ sīmantam anvañcam anu pātaya AVa yad aśnāmi balaṃ kurva itthaṃ vajram ā dade AVc skandhān amuṣya śātayan vṛtrasyeva śacīpatiḥ AVa yat pibāmi saṃ pibāmi samudra iva saṃpibaḥ AVc prāṇān amuṣya saṃpāya saṃ pibāmo amuṃ vayam AVa yad girāmi saṃ girāmi samudra iva saṃgiraḥ AVc prāṇān amuṣya saṃgīrya saṃ girāmo amum vayam AVa devī devyām adhi jātā pṛthivyām asy oṣadhe AVc tāṃ tvā nitatni keśebhyo dṛṃhaṇāya khanāmasi AVa dṛṃha pratnān janayājātān jātān u varṣīyasas kṛdhi AVa yas te keśo vapadyate samūlo yaś ca vṛścate AVc idaṃ taṃ viśvabheṣajyābhi ṣiñcāmi vīrudhā AVa yāṃ jamadagnir akhanad duhitre keśavardhanīm AVc tāṃ vītahavya ābharad asitasya gṛhebhyaḥ AVa abhīśunā meyā āsan vyāmenānumeyāḥ AVc keśā naḍā iva vardhantāṃ śīrṣṇas te asitāḥ pari AVa dṛṃha mūlam āgraṃ yacha vi madhyaṃ yāmayauṣadhe AVc keśā naḍā iva vardhantām śīrṣṇas te asitāḥ pari AVa tvaṃ vīrudhāṃ śreṣṭhatamābhiśrutāsy oṣadhe AVc imaṃ me adya puruṣaṃ klībam opaśinaṃ kṛdhi AVa klībaṃ kṛdhy opaśinam atho kurīriṇaṃ kṛdhi AVc athāsyendro grāvabhyām ubhe bhinattv āṇḍyau AVa klība klībaṃ tvākaraṃ vadhre vadhriṃ tvākaram arasārasaṃ tvākaram AVc kurīram asya śīrṣaṇi kumbaṃ cādhinidadhmasi AVa ye te nādyau devakṛte yayos tiṣṭhati vṛṣṇyam AVc te te bhinadmi śamyayāmuṣyā adhi muṣkayoḥ AVa yathā naḍam kaśipune striyo bhindanty aśmanā AVc evā bhinadmi te śepo muṣyā adhi muṣkayoḥ AVa nyastikā rurohitha subhagaṃkaraṇī mama AVc śataṃ tava pratānās trayastriṃśan nitānāḥ AVe tayā sahasraparṇyā hṛdayaṃ śoṣayāmi te AVa śuṣyatu mayi te hṛdayam atho śuṣyatv āsyam AVc atho ni śuṣya māṃ kāmenātho śuṣkāsyā cara AVa saṃvananī samuṣpalā babhru kalyāṇi saṃ nuda AVc amūṃ ca māṃ ca saṃ nuda samānaṃ hṛdayaṃ kṛdhi AVa yathodakam apapuṣo paśuṣyaty āsyam AVc evā ni śuṣya māṃ kāmenātho śuṣkāsyā cara AVa yathā nakulo vichidya saṃdadhāty ahiṃ punaḥ AVc evā kāmasya vichinnaṃ saṃ dhehi vīryāvati AVa yau vyāghrāv avarūdhau jighatsataḥ pitaraṃ mātaraṃ ca AVc tau dantaṃ brahmaṇas pate śivau kṛṇu jātavedaḥ AVa vrīhim attaṃ yavam attam atho māṣam atho tilam AVc eṣa vāṃ bhāgo nihito ratnadheyāya dantau mā hiṃsiṣṭaṃ pitaram mātaraṃ ca AVa upahūtau sayujau syonau dantau sumaṅgalau AVc anyatra vāṃ ghoraṃ tanvaḥ paraitu dantau mā hiṃsiṣṭaṃ pitaraṃ mātaraṃ ca AVa vāyur enāḥ samākarat tvaṣṭā poṣāya dhriyatām AVc indra ābhyo adhi bravad rudro bhūmne cikitsatu AVa lohitena svadhitinā mithunaṃ karṇayoḥ kṛdhi AVc akartām aśvinā lakṣma tad astu prajayā bahu AVa yathā cakrur devāsurā yathā manuṣyā uta AVc evā sahasrapoṣāya kṛṇutaṃ lakṣmāśvinā AVa uc chrayasva bahur bhava svena mahasā yava AVc mṛṇīhi viśvā pātrāṇi mā tvā divyāśanir vadhīt AVa āśṛṇvantaṃ yavaṃ devaṃ yatra tvāchāvadāmasi AVc tad uc chrayasva dyaur iva samudra ivaidhy akṣitaḥ AVa akṣitās ta upasado kṣitāḥ santu rāśayaḥ AVc pṛṇanto akṣitāḥ santv attāraḥ santv akṣitāḥ AVa dhītī vā ye anayan vāco agraṃ manasā vā ye vadann ṛtāni AVc tṛtīyena brahmaṇā vāvṛdhānās turīyeṇāmanvata nāma dhenoḥ AVa sa veda putraḥ pitaraṃ sa mātaraṃ sa sūnur bhuvat sa bhuvat punarmaghaḥ AVc sa dyām aurṇod antarikṣaṃ svaḥ sa idaṃ viśvam abhavat sa ābharat AVa atharvāṇaṃ pitaraṃ devabandhuṃ mātur garbhaṃ pitur asuṃ yuvānam AVc ya imaṃ yajñam manasā ciketa pra ṇo vocas tam iheha bravaḥ AVa ayā viṣṭhā janayan karvarāṇi sa hi ghṛṇir urur varāya gātuḥ AVc sa pratyudaid dharuṇaṃ madhvo agraṃ svayā tanvā tanvam airayata AVa ekayā ca daśabhiś ca suhute dvābhyām iṣṭaye viṃśatyā ca AVc tisṛbhiś ca vahase triṃśatā ca viyugbhir vāya iha tā vi muñca AVa yajñena yajñam ayajanta devās tāni dharmāṇi prathamāny āsan AVc te ha nākaṃ mahimānaḥ sacanta yatra pūrve sādhyāḥ santi devāḥ AVa yajño babhūva sa ā babhūva sa pra jajñe sa u vāvṛdhe punaḥ AVc sa devānām adhipatir babhūva so asmāsu draviṇam ā dadhātu AVa yad devā devān haviṣā yajantāmartyān manasā martyena AVc madema tatra parame vyoman paśyema tad uditau sūryasya AVa yat puruṣeṇa haviṣā yajñaṃ devā atanvata AVc asti nu tasmād ojīyo yad vihavyenejire AVa mugdhā devā uta śunā yajantota gor aṅgaiḥ purudhā yajanta AVc ya imaṃ yajñaṃ manasā ciketa pra ṇo vocas tam iheha bravaḥ AVa aditir dyaur aditir antarikṣam aditir mātā sa pitā sa putraḥ AVc viśve devā aditir pañca janā aditir jātam aditir janitvam AVa mahīm ū ṣu mātaraṃ suvratānām ṛtasya patnīm avase havāmahe AVc tuvikṣatrām ajarantīm urūcīṃ suśarmāṇam aditiṃ supraṇītim AVa sutrāmāṇaṃ pṛthivīṃ dyām anehasaṃ suśarmāṇam aditiṃ supraṇītim AVc daivīṃ nāvaṃ svaritrām anāgaso asravantīm ā ruhemā svastaye AVa vājasya nu prasave mātaraṃ mahīm aditiṃ nāma vacasā karāmahe AVc yasyā upastha urv antarikṣaṃ sā naḥ śarma trivarūthaṃ ni yachāt AVa diteḥ putrāṇām aditer akāriṣam ava devānāṃ bṛhatām anarmaṇām AVc teṣāṃ hi dhāma gabhiṣak samudriyaṃ nainān namasā paro asti kaścana AVa bhadrād adhi śreyaḥ prehi bṛhaspatiḥ puraetā te astu AVc athemam asyā vara ā pṛthivyā āreśatruṃ kṛṇuhi sarvavīram AVa prapathe pathām ajaniṣṭa pūṣā prapathe divaḥ prapathe pṛthivyāḥ AVc ubhe abhi priyatame sadhasthe ā ca parā ca carati prajānan AVa pūṣemā āśā anu veda sarvāḥ so asmāṃ abhayatamena neṣat AVc svastidā āghṛṇiḥ sarvavīro prayuchan pura etu prajānan AVa pūṣan tava vrate vayaṃ na riṣyema kadā cana AVc stotāras ta iha smasi AVa pari pūṣā parastād dhastaṃ dadhātu dakṣiṇam AVc punar no naṣṭam ājatu saṃ naṣṭena gamemahi AVa yas te stanaḥ śaśayur yo mayobhūr yaḥ sumnayuḥ suhavo yaḥ sudatraḥ AVc yena viśvā puṣyasi vāryāṇi sarasvati tam iha dhātave kaḥ AVa yas te pṛthu stanayitnur ya ṛṣvo daivaḥ ketur viśvam ābhūṣatīdam AVc mā no vadhīr vidyutā deva sasyaṃ mota vadhī raśmibhiḥ sūryasya AVa sabhā ca mā samitiś cāvatāṃ prajāpater duhitarau saṃvidāne AVc yenā saṃgachā upa mā sa śikṣāc cāru vadāni pitaraḥ saṃgateṣu AVa vidma te sabhe nāma nariṣṭā nāma vā asi AVc ye te ke ca sabhāsadas te me santu savācasaḥ AVa eṣām ahaṃ samāsīnānāṃ varco vijñānam ā dade AVc asyāḥ sarvasyāḥ saṃsado mām indra bhaginaṃ kṛṇu AVa yad vo manaḥ parāgataṃ yad baddham iha veha vā AVc tad va ā vartayāmasi mayi vo ramatāṃ manaḥ AVa yathā sūryo nakṣatrāṇām udyaṃs tejāṃsy ādade AVc evā strīṇāṃ ca puṃsāṃ ca dviṣatāṃ varca ā dade AVa yāvanto mā sapatnānām āyantaṃ pratipaśyatha AVc udyant sūrya iva suptānāṃ dviṣatām varca ā dade AVa abhi tyaṃ devaṃ savitāram oṇyoḥ kavikratum AVc arcāmi satyasavaṃ ratnadhām abhi priyaṃ matim AVa urdhvā yasyāmatir bhā adidyutat savīmani AVc hiraṇyapāṇir amimīta sukratuḥ kṛpāt svaḥ AVa sāvīr hi deva prathamāya pitre varṣmāṇam asmai varimāṇam asmai AVc athāsmabhyaṃ savitar vāryāṇi divodiva ā suvā bhūri paśvaḥ AVa damūnā devaḥ savitā vareṇyo dadhad ratnaṃ pitṛbhya āyūṃṣi AVc pibāt somaṃ mamadad enam iṣṭe parijmā cit kramate asya dharmaṇi AVa tāṃ savitaḥ satyasavāṃ sucitrām āhaṃ vṛṇe sumatiṃ viśvavārām AVc yām asya kaṇvo aduhat prapīnāṃ sahasradhārāṃ mahiṣo bhagāya AVa bṛhaspate savitar vardhayainaṃ jyotayainaṃ mahate saubhagāya AVc saṃśitaṃ cit saṃtaraṃ saṃ śiśādhi viśva enam anu madantu devāḥ AVa dhātā dadhātu no rayim īśāno jagatas patiḥ AVc sa naḥ pūrṇena yachatu AVa dhātā dadhātu dāśuṣe prācīṃ jīvātum akṣitām AVc vayam devasya dhīmahi sumatiṃ viśvarādhasaḥ AVa dhātā viśvā vāryā dadhātu prajākāmāya dāśuṣe duroṇe AVc tasmai devā amṛtaṃ saṃ vyayantu viśve devā aditiḥ sajoṣāḥ AVa dhātā rātiḥ savitedaṃ juṣantāṃ prajāpatir nidhipatir no agniḥ AVc tvaṣṭā viṣṇuḥ prajayā saṃrarāṇo yajamānāya draviṇaṃ dadhātu AVa pra nabhasva pṛthivi bhinddhīdaṃ divyaṃ nabhaḥ AVc udno divyasya no dhātar īśāno vi ṣyā dṛtim AVa na ghraṃs tatāpa na himo jaghāna pra nabhatāṃ pṛthivī jīradānuḥ AVc āpaś cid asmai ghṛtam it kṣaranti yatra somaḥ sadam it tatra bhadram AVa prajāpatir janayati prajā imā dhātā dadhātu sumanasyamānaḥ AVc saṃjānānāḥ saṃmanasaḥ sayonayo mayi puṣṭaṃ puṣṭapatir dadhātu AVa anv adya no numatir yajñaṃ deveṣu manyatām AVc agniś ca havyavāhano bhavatāṃ dāśuṣe mama AVa anv id anumate tvaṃ maṃsase śaṃ ca nas kṛdhi AVc juṣasva havyam āhutaṃ prajāṃ devi rarāsva naḥ AVa anu manyatām anumanyamānaḥ prajāvantaṃ rayim akṣīyamāṇam AVc tasya vayaṃ heḍasi māpi bhūma sumṛḍīke asya sumatau syāma AVa yat te nāma suhavaṃ supraṇīte numate anumataṃ sudānu AVc tenā no yajñaṃ pipṛhi viśvavāre rayiṃ no dhehi subhage suvīram AVa emaṃ yajñam anumatir jagāma sukṣetratāyai suvīratāyai sujātam AVc bhadrā hy asyāḥ pramatir babhūva semam yajñam avatu devagopā AVa anumatiḥ sarvam idaṃ babhūva yat tiṣṭhati carati yad u ca viśvam ejati AVc tasyās te devi sumatau syāmānumate anu hi maṃsase naḥ AVa sameta viśve vacasā patiṃ diva eko vibhūr atithir janānām AVc sa pūrvyo nūtanam āvivāsat taṃ vartanir anu vāvṛta ekam it puru AVa ayaṃ sahasram ā no dṛśe kavīnāṃ matir jyotir vidharmaṇi AVa bradhnaḥ samīcīr uṣasaḥ sam airayan AVc arepasaḥ sacetasaḥ svasare manyumattamāś cite goḥ AVa dauṣvapnyam daurjīvityaṃ rakṣo abhvam arāyyaḥ AVc durṇāmnīḥ sarvā durvācas tā asman nāśayāmasi AVa yan na indro akhanad yad agnir viśve devā maruto yat svarkāḥ AVc tad asmabhyaṃ savitā satyadharmā prajāpatir anumatir ni yachāt AVa yayor ojasā skabhitā rajāṃsi yau vīryair vīratamā śaviṣṭhā AVc yau patyete apratītau sahobhir viṣṇum agan varuṇaṃ pūrvahūtiḥ AVa yasyedaṃ pradiśi yad virocate pra cānati vi ca caṣṭe śacībhiḥ AVc purā devasya dharmaṇā sahobhir viṣṇum agan varuṇaṃ pūrvahūtiḥ AVa viṣṇor nu kaṃ prā vocaṃ vīryāṇi yaḥ pārthivāni vimame rajāṃsi AVc yo askabhāyad uttaraṃ sadhasthaṃ vicakramāṇas tredhorugāyaḥ AVa pra tad viṣṇu stavate vīryāṇi mṛgo na bhīmaḥ kucaro giriṣṭhāḥ AVc parāvata ā jagamyāt parasyāḥ AVa yasyoruṣu triṣu vikramaneṣv adhikṣiyanti bhuvanāni viśvā AVc uru viṣṇo vi kramasvoru kṣayāya nas kṛdhi AVe ghṛtam ghṛtayone piba prapra yajñapatiṃ tira AVa idaṃ viṣṇur vi cakrame tredhā ni dadhe padā AVc samūḍham asya paṃsure AVa trīṇi padā vi cakrame viṣṇur gopā adābhyaḥ AVc ito dharmāṇi dhārayan AVa viṣṇoḥ karmāṇi paśyata yato vratāni paspaśe AVc indrasya yujyaḥ sakhā AVa tad viṣṇoḥ paramaṃ padaṃ sadā paśyanti sūrayaḥ AVc divīva cakṣur ātatam AVa divo viṣṇa uta pṛthivyā maho viṣṇa uror antarikṣāt AVc hastau pṛṇasva bahubhir vasavyair āprayacha dakṣiṇād ota savyāt AVa iḍaivāsmāṃ anu vastāṃ vratena yasyāḥ pade punate devayantaḥ AVc ghṛtapadī śakvarī somapṛṣṭhopa yajñam asthita vaiśvadevī AVa vedaḥ svastir drughaṇaḥ svastiḥ paraśur vediḥ paraśur naḥ svasti AVc haviṣkṛto yajñiyā yajñakāmās te devāso yajñam imaṃ juṣantām AVa agnāviṣṇū mahi tad vāṃ mahitvam pātho ghṛtasya guhyasya nāma AVc damedame sapta ratnā dadhānau prati vāṃ jihvā ghṛtam ā caraṇyāt AVa agnāviṣṇū mahi dhāma priyam vāṃ vītho ghṛtasya guhyā juṣāṇau AVc damedame suṣṭutyā vāvṛdhānau prati vāṃ jihvā ghṛtam uc caraṇyāt AVa svāktaṃ me dyāvāpṛthivī svāktaṃ mitro akar ayam AVc svāktaṃ me brahmaṇas patiḥ svāktaṃ savitā karat AVa indrotibhir bahulābhir no adya yāvacchreṣṭhābhir maghavan chūra jinva AVc yo no dveṣṭy adhara sas padīṣṭa yam u dviṣmas tam u prāṇo jahātu AVa upa priyaṃ panipnatam yuvānam āhutīvṛdham AVc aganma bibhrato namo dīrgham āyuḥ kṛṇotu me AVa saṃ mā siñcantu marutaḥ saṃ pūṣā saṃ bṛhaspatiḥ AVc saṃ māyam agniḥ siñcatu prajayā ca dhanena ca dīrgham āyuḥ kṛṇotu me AVa agne jātān pra ṇudā me sapatnān praty ajātān jātavedo nudasva AVc adhaspadaṃ kṛṇuṣva ye pṛtanyavo nāgasas te vayam aditaye syāma AVa prānyānt sapatnānt sahasā sahasva praty ajātān jātavedo nudasva AVc idaṃ rāṣṭraṃ pipṛhi saubhagāya viśva enam anu madantu devāḥ AVa imā yās te śataṃ hirāḥ sahasraṃ dhamanīr uta AVc tāsāṃ te sarvāsām aham aśmanā bilam apy adhām AVa paraṃ yoner avaraṃ te kṛṇomi mā tvā prajābhi bhūn mota sūtuḥ AVc asvaṃ tvāprajasaṃ kṛṇomy aśmānaṃ te apidhānam kṛṇomi AVa akṣyau nau madhusaṃkāśe anīkam nau samañjanam AVc antaḥ kṛṣṇuṣva māṃ hṛdi mana in nau sahāsati AVa abhi tvā manujātena dadhāmi mama vāsasā AVc yāthā so mama kevalo nānyāsāṃ kīrtayāś cana AVa idam khanāmi bheṣajaṃ māṃpaśyam abhirorudam AVc parāyato nivartanam āyataḥ pratinandanam AVa yenā nicakra āsurīndraṃ devebhyas pari AVc tenā ni kurve tvām ahaṃ yathā te sāni supriyā AVa pratīcī somam asi pratīcī uta sūryam AVc pratīcī viśvān devān tāṃ tvāchāvadāmasi AVa ahaṃ vadāmi net tvaṃ sabhāyām aha tvaṃ vada AVc mamed asas tvaṃ kevalo nānyāsāṃ kīrtayāś cana AVa yadi vāsi tirojanaṃ yadi vā nadyas tiraḥi AVc iyaṃ ha mahyaṃ tvām oṣadhir baddhveva nyānayat AVa divyaṃ suparṇaṃ payasaṃ bṛhantam apāṃ garbhaṃ vṛṣabham oṣadhīnām AVc abhīpato vṛṣṭyā tarpayantam ā no goṣṭhe rayiṣṭhāṃ sthāpayāti AVa yasya vrataṃ paśavo yanti sarve yasya vrata upatiṣṭhanta āpaḥ AVc yasya vrate puṣṭapatir niviṣṭas taṃ sarasvantam avase havāmahe AVa ā pratyañcaṃ dāśuṣe dāśvaṃsaṃ sarasvantaṃ puṣṭapatiṃ rayiṣṭhām AVc rāyas poṣaṃ śravasyuṃ vasānā iha sadanaṃ rayīṇām AVa ati dhanvāny aty apas tatarda śyeno nṛcakṣā avasānadarśaḥ AVc taran viśvāny avarā rajaṃsīndreṇa sakhyā śiva ā jagamyāt AVa śyeno nṛcakṣā divyaḥ suparṇaḥ sahasrapāc chatayonir vayodhāḥ AVc sa no ni yachād vasu yat parābhṛtam asmākam astu pitṛṣu svadhāvat AVa somārudrā vi vṛhataṃ viṣūcīm amīvā yā no gayam āviveśa AVc bādhethāṃ dūraṃ nirṛtim parācaiḥ kṛtaṃ cid enaḥ pra mumuktam asmat AVa somārudrā yuvam etāny asmad viśvā tanūṣu bheṣajāni dhattam AVc ava syataṃ muñcataṃ yan no asat tanūṣu baddhaṃ kṛtam eno asmat AVa śivās ta ekā aśivās ta ekāḥ sarvā bibharṣi sumanasyamānaḥ AVc tisro vāco nihitā antar asmin tāsām ekā vi papātānu ghoṣam AVa ubhā jigyathur na parā jayethe na parā jigye kataraś canainayoḥ AVc indraś ca viṣṇo yad apaspṛdhethāṃ tredhā sahasraṃ vi tad airayethām AVa janād viśvajanīnāt sindhutas pary ābhṛtam AVc dūrāt tvā manya udbhṛtam īrṣyāyā nāma bheṣajam AVa agner ivāsya dahato dāvasya dahataḥ pṛthak AVc etām etasyerṣyām udrāgnim iva śamaya AVa sinīvāli pṛthuṣṭuke yā devānām asi svasā AVc juṣasva havyam āhutaṃ prajāṃ devi didiḍḍhi naḥ AVa yā subāhuḥ svaṅguriḥ suṣūmā bahusūvarī AVc tasyai viśpatnyai haviḥ sinīvālyai juhotana AVa yā viśpatnīndram asi pratīcī sahasrastukābhiyantī devī AVc viṣṇoḥ patni tubhyaṃ rātā havīṃṣi patiṃ devi rādhase codayasva AVa kuhūṃ devīṃ sukṛtaṃ vidmanāpasam asmin yajñe suhavā johavīmi AVc sā no rayiṃ viśvavāraṃ ni yachād dadātu vīram śatadāyam ukthyam AVa kuhūr devānām amṛtasya patnī havyā no asya haviṣo juṣeta AVc śṛnotu yajñam uśatī no adya rāyas poṣaṃ cikituṣī dadhātu AVa rākām ahaṃ suhavā suṣṭutī huve śṛṇotu naḥ subhagā bodhatu tmanā AVc sīvyatv apaḥ sūcyāchidyamānayā dadātu vīraṃ śatadāyam ukthyam AVa yās te rāke sumatayaḥ supeśaso yābhir dadāsi dāśuṣe vasūni AVc tābhir no adya sumanā upāgahi sahasrāpoṣam subhage rarāṇā AVa devānāṃ patnīr uśatīr avantu naḥ prāvantu nas tujaye vājasātaye AVc yāḥ pārthivāso yā apām api vrate tā no devīḥ suhavāḥ śarma yachantu AVa uta gnā vyantu devapatnīr indrāṇy agnāyy aśvinī rāṭ AVc ā rodasī varunānī śṛṇotu vyantu devīr ya ṛtur janīnām AVa yathā vṛkṣam aśanir viśvāhā hanty aprati AVc evāham adya kitavān akṣair badhyāsam aprati AVa turāṇām aturāṇāṃ viśām avarjuṣīṇām AVc samaitu viśvato bhago antarhastaṃ kṛtaṃ mama AVa īḍe agniṃ svāvasuṃ namobhir iha prasakto vi cayat kṛtaṃ naḥ AVc rathair iva pra bhare vājayadbhiḥ pradakṣiṇaṃ marutāṃ stomam ṛdhyām AVa vayaṃ jayema tvayā yujā vṛtam asmākam aṃśam ud ava bharebhare AVc asmabhyam indra varīyaḥ sugaṃ kṛdhi pra śatrūṇāṃ maghavan vṛṣṇyā ruja AVa ajaiṣaṃ tvā saṃlikhitam ajaiṣam uta saṃrudham AVc aviṃ vṛko yathā mathad evā mathnāmi te kṛtam AVa uta prahām atidīvā jayati kṛtam iva śvaghnī vi cinoti kāle AVc yo devakāmo na dhanam ruṇaddhi sam it taṃ rāyaḥ sṛjati svadhābhiḥ AVa gobhiṣ ṭaremāmatiṃ durevāṃ yavena vā kṣudhaṃ puruhūta viśve AVc vayaṃ rājasu prathamā dhanāny ariṣṭāso vṛjanībhir jayema AVa kṛtaṃ me dakṣiṇe haste jayo me savya āhitaḥ AVc gojid bhūyāsam aśvajid dhanaṃjayo hiraṇyajit AVa akṣāḥ phalavatīm dyuvaṃ datta gāṃ kṣīriṇīm iva AVc saṃ mā kṛtasya dhārayā dhanuḥ snāvneva nahyata AVa bṛhaspatir naḥ pari pātu paścād utottarasmād adharād aghayoḥ AVc indraḥ purastād uta madhyato naḥ sakhā sakhibhyo varīyaḥ kṛṇotu AVa saṃjñānaṃ naḥ svebhiḥ saṃjñānam araṇebhiḥ AVc saṃjñānam aśvinā yuvam ihāsmāsu ni yachatam AVa saṃ jānāmahai manasā saṃ cikitvā mā yuṣmahi manasā daivyena AVc mā ghoṣā ut sthur bahule vinirhate meṣuḥ paptad indrasyāhany āgate AVa amutrabhūyād adhi yad yamasya bṛhaspate abhiśaster amuñcaḥ AVc praty auhatām aśvinā mṛtyum asmad devānām agne bhiṣajā śacībhiḥ AVa saṃ krāmataṃ mā jahītaṃ śarīraṃ prāṇāpānau te sayujāv iha stām AVc śataṃ jīva śarado vardhamāno gniṣ ṭe gopā adhipā vasiṣṭhaḥ AVa āyur yat te atihitaṃ parācair apānaḥ prāṇaḥ punar ā tāv itām AVc agniṣ ṭad āhār nirṛter upasthāt tad ātmani punar ā veśayāmi te AVa memaṃ prāṇo hāsīn mo apāno vahāya parā gāt AVc saptarṣibhya enaṃ pari dadāmi te enaṃ svasti jarase vahantu AVa pra viṣataṃ prāṇāpānāv anaḍvāhāv iva vrajam AVc ayaṃ jarimnaḥ śevadhir ariṣṭa iha vardhatām AVa ā te prāṇaṃ suvāmasi parā yakṣmaṃ suvāmi te AVc āyur no viśvato dadhad ayam agnir vareṇyaḥ AVa ud vayaṃ tamasas pari rohanto nākam uttamam AVc devaṃ devatrā sūryam aganma jyotir uttamam AVa ṛcaṃ sāma yajāmahe yābhyāṃ karmāṇi kurvate AVc ete sadasi rājato yajñaṃ deveṣu yachataḥ AVa ṛcaṃ sāma yad aprākṣaṃ havir ojo yajur balam AVc eṣa mā tasmān mā hiṃsīd vedaḥ pṛṣṭaḥ śacīpate AVa ye te panthāno va divo yebhir viśvam airayaḥ AVc tebhiḥ sumnayā dhehi no vaso AVa tiraścirājer asitāt pṛdākoḥ pari saṃbhṛtam AVc tat kaṅkaparvaṇo viṣam iyaṃ vīrud anīnaśat AVa iyaṃ vīrun madhujātā madhuścun madhulā madhūḥ AVc sā vihrutasya bheṣajy atho maśakajambhanī AVa yato daṣṭaṃ yato dhītaṃ tatas te nir hvayāmasi AVc arbhasya tṛpradaṃśino maśakasyārasaṃ viṣam AVa ayaṃ yo vakro viparur vyaṅgo mukhāni vakrā vṛjinā kṛṇoṣi AVc tāni tvaṃ brahmaṇas pate iṣīkām iva saṃ namaḥ AVa arasasya śarkoṭasya nīcīnasyopasarpataḥ AVc viṣaṃ hy asyādiṣy atho enam ajījabham AVa na te bāhvor balam asti na śīrṣe nota madhyataḥ AVc atha kiṃ pāpayā muyā puche bibharṣy arbhakam AVa adanti tvā pipīlikā vi vṛścanti mayūryaḥ AVc sarve bhala bravātha śārkoṭam arasaṃ viṣam AVa ya ubhābhyāṃ praharasi puchena cāsyena ca AVc āsye na te viṣaṃ kim u te puchadhāv asat AVa yad āśasā vadato me vicukṣubhe yad yācamānasya carato janāṃ anu AVc yad ātmani tanvo me viriṣṭaṃ sarasvatī tad ā pṛṇad ghṛtena AVa sapta kṣaranti siśave marutvate pitre putrāso apy avīvṛtann ṛtāni AVc ubhe id asyobhe asya rājata ubhe yatete ubhe asya puṣyataḥ AVa indrāvaruṇā sutapāv imaṃ sutaṃ somaṃ pibataṃ madyaṃ dhṛtavratau AVc yuvo ratho adhvaro devavītaye prati svasaram upa yātu pītaye AVa indrāvaruṇā madhumattamasya vṛṣṇaḥ somasya vṛṣaṇā vṛṣethām AVc idaṃ vām andhaḥ pariṣiktam āsadyāsmin barhiṣi mādayethām AVa yo naḥ śapād aśapataḥ śapato yaś ca naḥ śapāt AVc vṛkṣa iva vidyutā hata ā mūlād anu śuṣyatu AVa ūrjaṃ bibhrad vasuvaniḥ sumedhā aghoreṇa cakṣuṣā mitriyeṇa AVc gṛhān aimi sumanā vandamāno ramadhvam mā bibhīta mat AVa ime gṛhā mayobhuva ūrjasvantaḥ payasvantaḥ AVc pūrṇā vāmena tiṣṭhantas te no jānantv āyataḥ AVa yeṣām adhyeti pravasan yeṣu saumanaso bahuḥ AVc gṛhān upa hvayāmahe te no jānantv āyataḥ AVa upahūtā bhūridhanāḥ sakhāyaḥ svādusaṃmudaḥ AVc akṣudhyā atṛṣyā sta gṛhā māsmad bibhītana AVa upahūtā iha gāva upahūtā ajāvayaḥ AVc atho annasya kīlāla upahūto gṛheṣu AVa sūnṛtāvantaḥ subhagā irāvanto hasāmudāḥ AVc atṛṣyā akṣudhyā sta gṛhā māsmad bibhītana AVa ihaiva sta mānu gāta viśvā rūpāṇi puṣyata AVc aiṣyāmi bhadreṇā saha bhūyāṃso bhavatā mayā AVa yad agne tapasā tapa upatapyāmahe tapaḥ AVc priyāḥ śrutasya bhūyāsmāyuṣmantaḥ sumedhasaḥ AVa agne tapas tapyāmaha upa tapyāmahe tapaḥ AVc śrutāni śṛṇvantaḥ vayam āyuṣmantaḥ sumedhasaḥ AVa ayam agniḥ satpatir vṛddhavṛṣṇo rathīva pattīn ajayat purohitaḥ AVc nābhā pṛthivyāṃ nihito davidyutad adhaspadaṃ kṛṇutāṃ ye pṛtanyavaḥ AVa pṛtanājitaṃ sahamānam agnim ukthyair havāmahe paramāt sadhasthāt AVc sa naḥ parṣad ati durgāṇi viśvā kṣāmad devo ti duritāny agniḥ AVa idaṃ yat kṛṣṇaḥ śakunir abhiniṣpatann apīpatat AVc āpo mā tasmāt sarvasmād duritāt pāntv aṃhasaḥ AVa idaṃ yat kṛṣṇaḥ śakunir avāmṛkṣan nirṛte te mukhena AVc agnir mā tasmād enaso gārhapatyaḥ pra muñcatu AVa pratīcīnaphalo hi tvam apāmārga rurohitha AVc sarvān mac chapathām adhi varīyo yavayā itaḥ AVa yad duṣkṛtaṃ yac chamalaṃ yad vā cerima pāpayā AVc tvayā tad viśvatomukhāpāmārgāpa mṛjmahe AVa śyāvadatā kunakhinā baṇḍena yat sahāsima AVc apāmārga tvayā vayaṃ sarvaṃ tad apa mṛjmahe AVa yady antarikṣe yadi vāta āsa yadi vṛkṣeṣu yadi volapeṣu AVc yad aśravan paśava udyamānaṃ tad brāhmaṇaṃ punar asmān upaitu AVa punar maitv indriyaṃ punar ātmā draviṇaṃ brāhmaṇaṃ ca AVc punar agnayo dhiṣṇyā yathāsthāma kalpayantām ihaiva AVa sarasvati vrateṣu te divyeṣu devi dhāmasu AVc juṣasva havyam āhutaṃ prajām devi rarāsva naḥ AVa idaṃ te havyaṃ ghṛtavat sarasvatīdaṃ pitṝṇāṃ havir āsyaṃ yat AVc imāni ta uditā śamtamāni tebhir vayaṃ madhumantaḥ syāma AVa śivā naḥ śaṃtamā bhava sumṛḍīkā sarasvati AVc mā te yuyoma saṃdṛśaḥ AVa śaṃ no vāto vātu śaṃ nas tapatu sūryaḥ AVc ahāni śaṃ bhavantu naḥ śaṃ rātrī prati dhīyatāṃ AVe śaṃ uṣā no vy uchatu AVa yat kiṃ cāsau manasā yac ca vācā yajñair juhoti haviṣā yajuṣā AVc tan mṛtyunā nirṛtiḥ saṃvidānā purā satyād āhutiṃ hantv asya AVa yātudhānā nirṛtir ād u rakṣas te asya ghnantv anṛtena satyam AVc indreṣitā devā ājam asya mathnantu mā tat saṃ pādi yad asau juhoti AVa ajirādhirājau śyenau saṃpātināv iva AVc ājyaṃ pṛtanyato hatāṃ yo naḥ kaścābhyaghāyati AVa apāñcau ta ubhau bāhū api nahyāmy āsyam AVc agner devasya manyunā tena te vadhiṣaṃ haviḥ AVa api nahyāmi te bāhū api nahyāmy āsyam AVc agner ghorasya manyunā tena vadhiṣaṃ haviḥ AVa pari tvāgne puraṃ vayaṃ vipraṃ sahasya dhīmahi AVc dhṛṣadvarṇaṃ divedive hantāraṃ bhaṅgurāvataḥ AVa ut tiṣṭhatāva paśyatendrasya bhāgam ṛtviyam AVc yadi śrātam juhotana yady aśrātaṃ mamattana AVa śrātam havir o ṣv indra pra yāhi jagāma sūro adhvano vi madhyam AVc pari tvāsate nidhibhiḥ sakhāyaḥ kulapā na vrājapatim carantam AVa śrātaṃ manya ūdhani śrātam agnau suśṛtaṃ manye tad ṛtaṃ navīyaḥ AVc mādhyandinasya savanasya dadhnaḥ pibendra vajrin purukṛj juṣāṇaḥ AVa samiddho agnir vṛṣaṇā rathī divas tapto gharmo duhyate vām iṣe madhu AVc vayaṃ hi vāṃ purudamāso aśvinā havāmahe sadhamādeṣu kāravaḥ AVa samiddho agnir aśvinā tapto vāṃ gharma ā gatam AVc duhyante nūnaṃ vṛṣaṇeha dhenavo dasrā madanti vedhasaḥ AVa ivāhākṛtaḥ śucir deveṣu yajño yo aśvinoś camaso devapānaḥ AVc tam u viśve amṛtāso juṣāṇā gandharvasya praty āsnā rihanti AVa yad usriyāsv āhutaṃ ghṛtaṃ payo yaṃ sa vām aśvinā bhāga ā gatam AVc mādhvī dhartārā vidathasya satpatī taptaṃ gharmaṃ pibatam divaḥ AVa tapto vāṃ gharmo nakṣatu svahotā pra vām adhvaryuś caratu payasvān AVc madhor dugdhasyāśvinā tanāyā vītaṃ pātaṃ payasa usriyāyāḥ AVa upa drava payasā godhug oṣam ā gharme siñca paya usriyāyāḥ AVc vi nākam akhyat savitā vareṇyo nuprayāṇam uṣaso vi rājati AVa upa hvaye sudughāṃ dhenum etāṃ suhasto godhug uta dohad enām AVc śreṣṭhaṃ savaṃ savitā sāviṣan no bhīddho gharmas tad u ṣu pra vocat AVa hiṅkṛṇvatī vasupatnī vasūnāṃ vatsam ichantī manasā nyāgan AVc duhām aśvibhyāṃ payo aghnyeyaṃ sā vardhatāṃ mahate saubhagāya AVa juṣṭo damūnā atithir duroṇa imaṃ no yajñam upa yāhi vidvān AVc viśvā agne abhiyujo vihatya śatrūyatām ā bharā bhojanāni AVa agne śardha mahate saubhagāya tava dyumnāny uttamāni santu AVc saṃ jāspatyaṃ suyamam ā kṛṇuṣva śatrūyatām abhi tiṣṭhā mahāṃsi AVa sūyavasād bhagavatī hi bhūyā adhā vayaṃ bhagavantaḥ syāma AVc addhi tṛṇam aghnye viśvadānīṃ piba śuddham udakam ācarantī AVa apacitāṃ lohinīnāṃ kṛṣṇā māteti śuśruma AVc muner devasya mūlena sarvā vidhyāmi tā aham AVa vidhyāmy āsāṃ prathamāṃ vidhyāmi uta madhyamām AVc idaṃ jaghanyām āsām ā chinadmi stukām iva AVa tvāṣṭreṇāhaṃ vacasā vi ta īrṣyām amīmadam AVc atho yo manyuṣ ṭe pate tam u te śamayāmasi AVa vratena tvaṃ vratapate samakto viśvāhā sumanā dīdihīha AVc taṃ tvā vayaṃ jātavedaḥ samiddhaṃ prajāvanta upa sadema sarve AVa prajāvatīḥ sūyavase ruśantīḥ śuddhā apaḥ suprapāṇe pibantīḥ AVc mā va stena īśata māghaśaṃsaḥ pari vo rudrasya hetir vṛṇaktu AVa padajñā stha ramatayaḥ saṃhitā viśvanāmnīḥ AVc upa mā devīr devebhir eta AVe imaṃ goṣṭham idaṃ sado ghṛtenāsmānt sam ukṣata AVa ā susrasaḥ susraso asatībhyo asattarāḥ AVc sehor arasatarā havaṇād vikledīyasīḥ AVa yā graivyā apacito tho yā upapakṣyāḥ AVc vijāmni yā apacitaḥ svayaṃsrasaḥ AVa yaḥ kīkasāḥ praśṛṇāti talīdyam avatiṣṭhati AVc nir hās taṃ sarvaṃ jāyānyam yaḥ kaś ca kakudi śritaḥ AVa pakṣī jāyānyaḥ patati sa ā viśati pūruṣam AVc tad akṣitasya bheṣajam ubhayoḥ sukṣatasya ca AVa vidma vai te jāyānya jānaṃ yato jāyānya jāyase AVc kathaṃ ha tatra tvam hano yasya kṛṇmo havir gṛhe AVa dhṛṣat piba kalaśe somam indra vṛtrahā śūra samare vasūnām AVc mādhyandine savana ā vṛṣasva rayiṣṭhāno rayim asmāsu dhehi AVa sāṃtapanā idaṃ havir marutas taj jujuṣṭana AVc asmākotī riśādasaḥ AVa yo no marto maruto durhṛṇāyus tiraś cittāni vasavo jighāṃsati AVc druhaḥ pāśān prati muñcatāṃ sas tapiṣṭhena tapasā hantanā tam AVa samvatsarīṇā marutaḥ svarkā urukṣayāḥ sagaṇā mānuṣāsaḥ AVc te asmat pāśān pra muñcantv enasas sāṃtapanā matsarā mādayiṣṇavaḥ AVa vi te muñcāmi raśanāṃ vi yoktraṃ vi niyojanam AVc ihaiva tvam ajasra edhy agne AVa asmai kṣatrāṇi dhārayantam agne yunajmi tvā brahmaṇā daivyena AVc dīdihy asmabhyaṃ draviṇeha bhadraṃ premaṃ voco havirdām devatāsu AVa yat te devā akṛṇvan bhāgadheyam amāvāsye saṃvasanto mahitvā AVc tenā no yajñaṃ pipṛhi viśvavāre rayiṃ no dhehi subhage suvīram AVa aham evāsmy amāvāsyā mām ā vasanti sukṛto mayīme AVc mayi devā ubhaye sādyāś cendrajyeṣṭhāḥ sam agachanta sarve AVa āgan rātrī saṅgamanī vasūnām ūrjaṃ puṣṭaṃ vasv āveśayantī AVc amāvāsyāyai haviṣa vidhemorjaṃ duhānā payasā na āgan AVa amāvāsye na tvad etāny anyo viśvā rūpāṇi paribhūr jajāna AVc yatkāmās te juhumas tan no astu vayaṃ syāma patayo rayiṇām AVa paurṇamāsī jigāya AVc tasyāṃ devaiḥ saṃvasanto mahitvā nākasya pṛṣṭhe sam iṣā madema AVa vṛṣabhaṃ vājinaṃ vayaṃ paurṇamāsaṃ yajāmahe AVc sa no dadātv akṣitāṃ rayim anupadasvatīm AVa prajāpate na tvad etāny anyo viśvā rūpāṇi paribhūr jajāna AVc yatkāmās te juhumas tan no astu vayaṃ syāma patayo rayīṇām AVa paurṇamāsī prathamā yajñiyāsīd ahnāṃ rātrīṇām atiśarvareṣu AVc ye tvām yajñair yajñiye ardhayanty amī te nāke sukṛtaḥ praviṣṭāḥ AVa pūrvāparaṃ carato mayayaitau śiśū krīḍantau pari yāto rṇavam AVc viśvānyo bhuvanā vicaṣṭa ṛtūṃr anyo vidadhaj jāyase navaḥ AVa navonavo bhavasi jāyamāno hnāṃ ketur uṣasām eṣy agram AVc bhāgaṃ devebhyo vi dadhāsy āyan pra candramas tirase dhīrgham āyuḥ AVa somasyāmśo yudhāṃ pate nūno nāma vā asi AVc anūnam darśa mā kṛdhi prajayā ca dhanena ca AVa darśo si darśato si samagro si samantaḥ AVc samagraḥ samanto bhūyāsaṃ gobhir aśvaiḥ prajayā paśubhir gṛhair dhanena AVa yo smān dveṣṭi yaṃ vayaṃ dviṣmas tasya tvaṃ prāṇenā pyāyasva AVc ā vayaṃ pyāsiṣīmahi gobhir aśvaiḥ prajayā paśubhir gṛhair dhanena AVa yaṃ devā aṃśum āpyāyayanti yam akṣitam akṣitā bhakṣayanti AVc tenāsmān indro varuṇo bṛhaspatir ā pyāyayantu bhuvanasya gopāḥ AVa abhy arcata suṣṭutiṃ gavyam ājim asmāsu bhadrā draviṇāni dhatta AVc imaṃ yajñaṃ nayata devatā no ghṛtasya dhārā madhumat pavantām AVa mayy agre agniṃ gṛhṇāmi saha kṣatreṇa varcasā balena AVc mayi prajāṃ mayy āyur dadhāmi svāhā mayy agnim AVa ihaivāgne adhy dhārayā rayim mā tvā ni kran pūrvacittā nikāriṇaḥ AVc kṣatreṇāgne suyamam astu tubhyam upasattā vardhatāṃ te aniṣṭṛtaḥ AVa anv agnir uṣasām agram akhyad anv ahāni prathamo jātavedāḥ AVc anu sūrya uṣaso anu raśmīn anu dyāvāpṛthivī ā viveśa AVa praty agnir uṣasām agram akhyat prati ahāni prathamo jātavedāḥ AVc prati sūryasya purudhā ca raśmīn prati dyāvāpṛthivī ā tatāna AVa ghṛtaṃ te agne divye sadhasthe ghṛtena tvāṃ manur adyā sam indhe AVc ghṛtaṃ te devīr naptya ā vahantu ghṛtaṃ tubhyaṃ duhratāṃ gāvo agne AVa apsu te rājan varuṇa gṛho hiraṇyayo mitaḥ AVc tato dhṛtavrato rājā sarvā dhāmāni muñcatu AVa dāmnodāmno rājann ito varuṇa muñca naḥ AVc yad āpo aghnyā iti varuṇeti yad ūcima tato varuṇa muñca naḥ AVa ud uttamaṃ varuṇa pāśam asmad avādhamaṃ vi madhyamaṃ śrathāya AVc adhā vayam āditya vrate tavānāgaso aditaye syāma AVa prāsmat pāśān varuṇa muñca sarvān ya uttamā adhamā vāruṇā ye AVc duṣvapnyaṃ duritaṃ ni ṣvāsmad atha gachema sukṛtasya lokam AVa anādhṛṣyo jātavedā amartyo virāḍ agne kṣatrabhṛd dīdihīha AVc viśvā amīvāḥ pramuñcan mānuṣībhiḥ śivābhir adya pari pāhi no gayam AVa indra kṣatram abhi vāmam ojo jāyathā vṛṣabha carṣaṇīnām AVc apānudo janam amitrayantam uruṃ devebhyo akṛṇor u lokam AVa mṛgo na bhīmaḥ kucaro giriṣṭhāḥ parāvata ā jagamyāt parasyāḥ AVc sṛkaṃ saṃśāya pavim indra tigmaṃ vi śatrūn tāḍhi vi mṛdho nudasva AVa tyam ū ṣu vājinaṃ devajūtaṃ sahovānaṃ tarutāraṃ rathānām AVc ariṣṭanemiṃ pṛtanājim āśuṃ svastaye tārkṣyam ihā huvema AVa trātāram indram avitāram indraṃ havehave suhavaṃ śūram indram AVc huve nu śakraṃ puruhūtam indraṃ svasti na indro maghavān kṛṇotu AVa yo agnau rudro yo apsv antar ya oṣadhīr vīrudha āviveśa AVc ya imāviśvā bhuvanāni cākḷpe tasmai rudrāya namo astv agnaye AVa apehy arir asy arir vā asi viṣe viṣam apṛkthā viṣam id vā apṛkthāḥ AVc ahim evābhyapehi taṃ jahi AVa apo divyā acāyiṣam rasena sam apṛkṣmahi AVc payasvān agna āgamaṃ tam mā saṃ sṛja varcasā AVa saṃ māgne varcasā sṛja saṃ prajayā sam āyuṣā AVc vidyur me asya devā indro vidyāt saha ṛṣibhiḥ AVa idam āpaḥ pra vahatāvadyaṃ ca malaṃ ca yat AVc yac cābhidudrohānṛtaṃ yac ca śepe abhīruṇam AVa edho sy edhiṣīya samid asi sam edhiṣīya AVc tejo si tejo mayi dhehi AVa api vṛśca purāṇavad vratater iva guṣpitam AVc ojo dāsasya dambhaya AVa vayaṃ tad asya sambhṛtaṃ vasv indrena vi bhajāmahai AVc mlāpayāmi bhrajaḥ śibhraṃ varuṇasya vratena te AVa yathā śepo apāyātai strīṣu cāsad anāvayāḥ AVc avasthasya knadīvataḥ śāṅkurasya nitodinaḥ AVe yad ātatam ava tat tanu yad uttataṃ ni tat tanu AVa indraḥ sutrāmā svavāṃ avobhiḥ sumṛḍīko bhavatu viśvavedāḥ AVc bādhatāṃ dveṣo abhayaṃ naḥ kṛṇotu suvīryasya patayaḥ syāma AVa sa sutrāmā svavāṃ indro asmad ārāc cid dveṣaḥ sanutar yuyotu AVc tasya vayaṃ sumatau yajñiyasyāpi bhadre saumanase syāma AVa indreṇa manyunā vayam abhi ṣyāma pṛtanyataḥ AVc ghnanto vṛtrāṇy aprati AVa dhruvaṃ dhruveṇa haviṣāva somaṃ nayāmasi AVc yathā na indraḥ kevalīr viśaḥ saṃmanasas karat AVa ud asya śyāvau vithurau gṛdhrau dyām iva petatuḥ AVc ucchocanapraśocanav asyocchocanau hṛdaḥ AVa aham enāv ud atiṣṭhipaṃ gāvau śrāntasadāv iva AVc kurkurāv iva kūjantāv udavantau vṛkāv iva AVa ātodinau nitodināv atho saṃtodināv uta AVc api nahyāmy asya meḍhraṃ ya itaḥ strī pumān jabhāra AVa asadan gāvaḥ sadane paptad vasatiṃ vayaḥ AVc āsthāne parvatā asthuḥ sthāmni vṛkkāv atiṣṭhipam AVa yad adya tvā prayati yajñe asmin hotaś cikitvann avṛṇīmahīha AVc dhruvam ayo dhruvam utā śaviṣṭhaipravidvān yajñam upa yāhi somam AVa sam indra no manasā neṣa gobhiḥ saṃ sūribhir harivant saṃ svastyā AVc saṃ brahmaṇā devahitaṃ yad asti saṃ devānāṃ sumatau yajñiyānām AVa yān āvaha uśato deva devāṃs tān preraya sve agne sadhasthe AVc jakṣivāṃsaḥ papivāṃso madhūny asmai dhatta vasavo vasūni AVa sugā vo devāḥ sadanā akarma ya ājagma savane mā juṣāṇāḥ AVc vahamānā bharamāṇāḥ svā vasūni vasuṃ gharmaṃ divam ā rohatānu AVa yajña yajñaṃ gacha yajñapatiṃ gacha AVc svāṃ yoniṃ gacha svāhā AVa eṣa te yajño yajñapate sahasūktavākaḥ AVc suvīryaḥ svāhā AVa vaṣaḍ dhutebhyo vaṣaḍ ahutebhyaḥ AVc devā gātuvido gātuṃ vittvā gātum ita AVa manasas pata imaṃ no divi deveṣu yajñam AVc svāhā divi svāhā pṛthivyāṃ svāhāntarikṣe svāhā vāte dhāṃ svāhā AVa saṃ barhir aktaṃ haviṣā ghṛtena sam indreṇa vasunā saṃ marudbhiḥ AVc saṃ devair viśvadevebhir aktam indraṃ gachatu haviḥ svāhā AVa pari stṛṇīhi pari dhehi vediṃ mā jāmiṃ moṣīr amuyā śayānām AVc hotṛṣadanam haritaṃ hiraṇyayaṃ niṣkā ete yajamānasya loke AVa paryāvarte duṣvapnyāt pāpāt svapnyād abhūtyāḥ AVc brahmāham antaraṃ kṛṇve parā svapnamukhāḥ śucaḥ AVa yat svapne annam aśnāmi na prātar adhigamyate AVc sarvaṃ tad astu me śivaṃ nahi tad dṛṣyate divā AVa namaskṛtya dyāvāpṛthivībhyām antarikṣāya mṛtyave AVc mekṣāmy ūrdhvas tiṣṭhan mā mā hiṃsiṣur īśvarāḥ AVa ko asyā no druho vadyavatyā un neṣyati kṣatriyo vasya ichan AVc ko yajñakāmaḥ ka u pūrtikāmaḥ ko deveṣu vanute dīrgham āyuḥ AVa kaḥ pṛśniṃ dhenuṃ varuṇena dattām atharvane sudughāṃ nityavatsām AVc bṛhaspatinā sakhyaṃ juṣaṇo yathāvaśaṃ tanvaḥ kalpayāti AVa apakrāman pauruṣeyād vṛṇāno daivyaṃ vacaḥ AVc praṇītīr abhyāvartasva viśvebhiḥ sakhibhiḥ saha AVa yad asmṛti cakṛma kiṃ cid agna upārima caraṇe jātavedaḥ AVc tataḥ pāhi tvaṃ naḥ pracetaḥ śubhe sakhibhyo amṛtatvam astu naḥ AVa ava divas tārayanti sapta sūryasya raśmayaḥ AVc āpaḥ samudriyā dhārās tās śalyam asisrasan AVa yo na stāyad dipsati yo na āviḥ svo vidvān araṇo vā no agne AVc pratīcy etv araṇī datvatī tān maiṣām agne vāstu bhūn mo apatyam AVa yo naḥ suptān jāgrato vābhidāsāt tiṣṭhato vā carato jātavedaḥ AVc vaiśvānareṇa sayujā sajoṣās tān pratīco nir daha jātavedaḥ AVa idam ugrāya babhrave namo yo akṣeṣu tanūvaśī AVc ghṛtena kaliṃ śikṣāmi sa no mṛḍātīdṛśe AVa ghṛtam apsarābhyo vaha tvam agne pāṃsūn akṣebhyaḥ sikatā apaś ca AVc yathābhagaṃ havyadātiṃ juṣāṇā madanti devā ubhayāni havyā AVa apsarasaḥ sadhamādaṃ madanti havirdhānam antarā sūryaṃ ca AVc tā me hastau saṃ sṛjantu ghṛtena sapatnaṃ me kitavam randhayantu AVa ādinavaṃ pratidīvne ghṛtenāsmāṃ abhi kṣara AVc vṛkṣam ivāśanyā jahi yo asmān pratidīvyati AVa yo no dyuve dhanam idaṃ cakāra yo akṣāṇāṃ glahanaṃ śeṣaṇaṃ ca AVc sa no devo havir idaṃ juṣāṇo gandharvebhiḥ sadhamādaṃ madema AVa saṃvasava iti vo nāmadheyam ugraṃpaśyā rāṣṭrabhṛto hy akṣāḥ AVc tebhyo va indavo haviṣā vidhema vayaṃ syāma patayo rayīṇām AVa devān yan nāthito huve brahmacaryaṃ yad ūṣima AVc akṣān yad babhrūn ālabhe te no mṛḍantv īdṛśe AVa agna indraś ca dāśuṣe hato vṛtrāṇy aprati AVc ubhā hi vṛtrahantamā AVa yābhyām ajayant svar agra eva yāv ātasthatur bhuvanāni viśvā AVc pra carṣaṇīvṛṣaṇā vajrabāhū agnim indram vṛtrahaṇā huve ham AVa upa tvā devo agramīc camasena bṛhaspatiḥ AVc indra gīrbhir na ā viśa yajamānāya sunvate AVa indrasya kukṣir asi somadhāna ātmā devānām uta mānuṣāṇām AVc iha prajā janaya yās ta āsu yā anyatreha tās te ramantām AVa śumbhanī dyāvāpṛthivī antisumne mahivrate AVc āpaḥ sapta susruvur devīs tā no muñcantv aṃhasaḥ AVa muñcantu mā śapathyād atho varuṇyād uta AVc atho yamasya paḍvīśād viśvasmād devakilbiṣāt AVa tṛṣṭike tṛṣṭavandana ud amūṃ chindhi tṛṣṭike AVc yathā kṛtadviṣṭāso muṣmai śepyāvate AVa tṛṣṭāsi tṛṣṭikā viṣā viṣātaky asi AVc parivṛktā yathāsasy ṛṣabhasya vaśeva AVa ā te dade vakṣaṇābhya ā te haṃ hṛdayād dade AVc ā te mukhasya saṅkāśāt sarvaṃ te varca ā dade AVa preto yantu vyādhyaḥ prānudhyāḥ pro aśastayaḥ AVc agnī rakṣasvinīr hantu somo hantu durasyatīḥ AVa pra patetaḥ pāpi lakṣmi naśyetaḥ prāmutaḥ pata AVc ayasmayenāṅkena dviṣate tvā sajāmasi AVa yā mā lakṣmīḥ patayālūr ajuṣṭābhicaskanda vandaneva vṛkṣam AVc anyatrāsmat savitas tām ito dhā hiraṇyahasto vasu no rarāṇaḥ AVa ekaśataṃ lakṣmyo martyasya sākaṃ tanvā januṣo dhi jātāḥ AVc tāsāṃ pāpiṣṭhā nir itaḥ pra hiṇmaḥ śivā asmabhyaṃ jātavedo niyacha AVa etā enā vyākaraṃ khile gā viṣṭhitā iva AVc ramantāṃ puṇyā lakṣmīr yāḥ pāpīs tā anīnaśam AVa namo rūrāya cyavanāya nodanāya dhṛṣṇave AVc namaḥ śītāya pūrvakāmakṛtvane AVa yo anyedyur ubhayadyur abhyetīmaṃ maṇḍūkam AVc abhy etv avrataḥ AVa ā mandrair indra haribhir yāhi mayūraromabhiḥ AVc mā tvā ke cid vi yaman viṃ na pāśino ti dhanveva tāṃ ihi AVa marmāṇi te varmaṇā chādayāmi somas tvā rājāmṛtenānu vastām AVc uror varīyo varuṇas te kṛṇotu jayantaṃ tvānu devā madantu AVa antakāya mṛtyave namaḥ prānā apānā iha te ramantām AVc ihāyam astu puruṣaḥ sahāsunā sūryasya bhāge amṛtasya loke AVa ud enaṃ bhago agrabhīd ud enaṃ somo aṃśumān AVc ud enaṃ maruto devā ud indrāgnī svastaye AVa iha te sur iha prāṇa ihāyur iha te manaḥ AVc ut tvā nirṛtyāḥ pāśebhyo daivyā vacā bharāmasi AVa ut krāmātaḥ puruṣa māva patthā mṛtyoḥ paḍvīṣam avamuñcamānaḥ AVc mā chitthā asmāl lokād agneḥ sūryasya saṃdṛśaḥ AVa tubhyaṃ vātaḥ pavatāṃ mātariśvā tubhyaṃ varṣantv amṛtāny āpaḥ AVc sūryas te tanve śaṃ tapāti tvām mṛtyur dayatāṃ mā pra meṣṭhāḥ AVa udyānaṃ te puruṣa nāvayānaṃ jīvātuṃ te dakṣatātiṃ kṛnomi AVc ā hi rohemam amṛtaṃ sukhaṃ ratham atha jirvir vidatham ā vadāsi AVa mā te manas tatra gān mā tiro bhūn mā jīvebhyaḥ pra mado mānu gāḥ pitṝn AVc viśve devā abhi rakṣantu tveha AVa mā gatānām ā dīdhīthā ye nayanti parāvatam AVc ā roha tamaso jyotir ehy ā te hastau rabhāmahe AVa śyāmaś ca tvā mā śabalaś ca preṣitau yamasya yau pathirakṣī śvānau AVc arvāṅ ehi mā vi dīdhyo mātra tiṣṭhaḥ parāṅmanāḥ AVa maitaṃ panthām anu gā bhīma eṣa yena pūrvaṃ neyatha taṃ bravīmi AVc tama etat puruṣa mā pra patthā bhayaṃ parastād abhayaṃ te arvāk  AVa rakṣantu tvāgnayo ye apsv antā rakṣatu tvā manuṣyā yam indhate AVc vaiśvānaro rakṣatu jātavedā divyas tvā mā pra dhāg vidyutā saha AVa mā tvā kravyād abhi maṃstārāt saṃkasukāc cara rakṣatu tvā dyau rakṣatu AVc pṛthivī sūryaś ca tvā rakṣatāṃ candramāś ca AVe antarikṣaṃ rakṣatu devahetyāḥ AVa bodhaś ca tvā pratibodhaś ca rakṣatām asvapnaś ca tvānavadrāṇaś ca rakṣatām AVc gopāyaṃś ca tvā jāgṛviś ca rakṣatām AVa te tvā rakṣantu te tvā gopāyantu tebhyo namas tebhyaḥ svāhā AVa jīvebhyas tvā samude vāyur indro dhātā dadhātu savitā trāyamāṇaḥ AVc mā tvā prāṇo balaṃ hāsīd asuṃ te nu hvayāmasi AVa mā tvā jambhaḥ saṃhanur mā tamo vidan mā jihvā barhis pramayuḥ kathā syāḥ AVc ut tvādityā vasavo bharantūd indrāgnī svastaye AVa ut tvā dyaur ut pṛthivy ut prajāpatir agrabhīt AVc ut tvā mṛtyor oṣadhayaḥ somarājñīr apīparan AVa ayaṃ devā ihaivāstv ayaṃ māmutra gād itaḥ AVc imaṃ sahasravīryeṇa mṛtyor ut pārayāmasi AVa ut tvā mṛtyor apīparaṃ saṃ dhamantu vayodhasaḥ AVc mā tvā vyastakeśyo mā tvāgharudo rudan AVa āhārṣam avidaṃ tvā punar āgāḥ punarṇavaḥ AVc sarvāṅga sarvaṃ te cakṣuḥ sarvam āyuś ca te vidam AVa vy avāt te jyotir abhūd apa tvat tamo akramīt AVc apa tvan mṛtyuṃ nirṛtim apa yakṣmaṃ ni dadhmasi  AVa ā rabhasvemām amṛtasya śnuṣṭim achidyamānā jaradaṣṭir astu te AVc asuṃ ta āyuḥ punar ā bharāmi rajas tamo mopa gā mā pra meṣṭhāḥ AVa jīvatāṃ jyotir abhyehy arvāṅ ā tvā harāmi śataśāradāya AVc avamuñcan mṛtyupāśān aśastiṃ drāghīya āyuḥ prataraṃ te dadhāmi AVa vātāt te prānam avidaṃ sūryāc cakṣur ahaṃ tava AVc yat te manas tvayi tad dhārayāmi saṃ vitsvāṅgair vada jihvayālapan AVa prāṇena tvā dvipadāṃ catuṣpadām agnim iva jātam abhi saṃ dhamāmi AVc namas te mṛtyo cakṣuṣe namaḥ prāṇāya te karam AVa ayaṃ jīvatu mā mṛtemaṃ sam īrayāmasi AVc kṛṇomy asmai bheṣajaṃ mṛtyo mā puruṣaṃ vadhīḥ AVa jīvalāṃ naghāriṣāṃ jīvantīm oṣadhīm aham AVc trāyamāṇāṃ sahamānāṃ sahasvatīm iha huve smā ariṣṭatātaye AVa adhi brūhi mā rabhathāḥ sṛjemaṃ tavaiva sant sarvahāyāḥ ihāstu AVc bhavāśarvau mṛḍataṃ śarma yachatam apasidhya duritaṃ dhattam āyuḥ AVa asmai mṛtyo adhi brūhīmaṃ dayasvod ito yam etu AVc ariṣṭaḥ sarvāṅgaḥ suśruj jarasā śatahāyana ātmanā bhujam aśnutām AVa devānāṃ hetiḥ pari tvā vṛṇaktu pārayāmi tvā rajasa ut tvā mṛtyor apīparam AVc ārād agniṃ kravyādaṃ nirūhaṃ jīvātave te paridhiṃ dadhāmi AVa yat te niyānaṃ rajasaṃ mṛtyo anavadharṣyam AVc patha imaṃ tasmād rakṣanto brahmāsmai varma kṛṇmasi  AVa kṛṇomi te prāṇāpānau jarāṃ mṛtyuṃ dīrgham āyuḥ svasti AVc vaivasvatena prahitān yamadūtāṃś carato pa sedhāmi sarvān AVa ārād arātiṃ nirṛtiṃ paro grāhiṃ kravyādaḥ piśācān AVc rakṣo yat sarvaṃ durbhūtaṃ tat tama ivāpa hanmasi AVa agneṣ ṭa prānam amṛtād āyuṣmato vanve jātavedasaḥ AVc yathā na riṣyā amṛtaḥ sajūr asas tat te kṛṇomi tad u te sam ṛdhyatām AVa śive te stāṃ dyāvāpṛthivī asaṃtāpe abhiśriyau AVc śaṃ te sūrya ā tapatu śaṃ vāto vātu te hṛde AVe śivā abhi kṣarantu tvāpo divyāḥ payasvatīḥ AVa śivās te santv oṣadhaya ut tvāhārṣam adharasyā uttarāṃ pṛthivīm abhi AVc tatra tvādityau rakṣatāṃ sūryācandramasāv ubhā AVa yat te vāsaḥ paridhānaṃ yāṃ nīviṃ kṛṇuṣe tvam AVc śivaṃ te tanve tat kṛṇmaḥ saṃsparśe drūkṣṇam astu te AVa yat kṣureṇa marcayatā sutejasā vaptā vapasi keśaśmaśru AVc śubhaṃ mukhaṃ mā na āyuḥ pra moṣīḥ AVa śivau te stāṃ vrīhiyavāv abalāsāv adomadhau AVc etau yakṣmaṃ vi bādhete etau muñcato aṃhasaḥ AVa yad aśnāsi yat pibasi dhānyaṃ kṛṣyāḥ payaḥ AVc yad ādyaṃ yad anādyaṃ sarvaṃ te annam aviṣaṃ kṛṇomi AVa ahne ca tvā rātraye cobhābhyāṃ pari dadmasi AVc arāyebhyo jighatsubhya imaṃ me pari rakṣata  AVa śataṃ te yutaṃ hāyanān dve yuge trīṇi catvāri kṛṇmaḥ AVc indrāgnī viśve devās te nu manyantām ahṛṇīyamānāḥ AVa śarade tvā hemantāya vasantāya grīṣmāya pari dadmasi AVc varṣāṇi tubhyaṃ syonāni yeṣu vardhanta oṣadhīḥ AVa mṛtyur īśe dvipadāṃ mṛtyur īśe catuṣpadām AVc tasmāt tvāṃ mṛtyor gopater ud bharāmi sa mā bibheḥ AVa so riṣṭa na mariṣyasi na mariṣyasi mā bibheḥ AVc na vai tatra mriyante no yanti adhamaṃ tamaḥ AVa sarvo vai tatra jīvati gaur aśvaḥ puruṣaḥ paśuḥ AVc yatredaṃ brahma kriyate paridhir jīvanāya kam AVa pari tvā pātu samānebhyo bhicārāt sabandhubhyaḥ AVc amamrir bhavāmṛto tijīvo mā te hāsiṣur asavaḥ śarīram AVa ye mṛtyava ekaśataṃ yā nāṣṭrā atitāryāḥ AVc muñcantu tasmāt tvāṃ devā agner vaiśvānarād adhi AVa agneḥ śarīram asi pārayiṣṇu rakṣohāsi sapatnahā AVc atho amīvacātanaḥ pūtudrur nāma bheṣajam  AVa rakṣohaṇaṃ vājinam ā jigharmi mitraṃ prathiṣṭham upa yāmi śarma AVc śiśāno agniḥ kratubhiḥ samiddhaḥ sa no divā sa riṣaḥ pātu naktam AVa ayodaṃṣṭro arciṣā yātudhānān upa spṛśa jātavedaḥ samiddhaḥ AVc ā jihvayā mūradevān rabhasva kravyādo vṛṣṭvāpi dhatsvāsan AVa ubhobhayāvinn upa dhehi daṃṣṭrau hiṃsraḥ śiśāno varaṃ paraṃ ca AVc utāntarikṣe pari yāhy agne jambhaiḥ saṃ dhehy abhi yātudhānān AVa agne tvacaṃ yātudhānasya bhindhi hiṃsrāśanir harasā hantv enam AVc pra parvāṇi jātavedaḥ śṛṇīhi kravyāt kraviṣṇur vi cinotv enam AVa yatredānīṃ paśyasi jātavedas tiṣṭhantam agna uta vā carantam AVc utāntarikṣe patantaṃ yātudhānaṃ tam astā vidhya śarvā śiśānaḥ AVa yajñair iṣūḥ saṃnamamāno agne ivācā śalyāṃ aśanibhir dihānaḥ AVc tābhir vidhya hṛdaye yātudhānān pratīco bāhūn prati bhaṅgdhy eṣām AVa utārabdhānt spṛnuhi jātaveda utārebhāṇāṃ ṛṣṭibhir yātudhānān AVc agne pūrvo ni jahi śośucāna āmādaḥ kṣviṅkās tam adantv enīḥ AVa iha pra brūhi yatamaḥ so agne yātudhāno ya idaṃ kṛṇoti AVc tam ā rabhasva samidhā yaviṣṭha nṛcakṣasaś cakṣuṣe randhayainam AVa tīkṣṇenāgne cakṣuṣā rakṣa yajñaṃ prāñcaṃ vasubhyaḥ pra ṇaya pracetaḥ AVc hiṃsraṃ rakṣāṃsy abhi śośucānaṃ mā tvā dabhan yātudhānā nṛcakṣaḥ AVa nṛcakṣā rakṣaḥ pari paśya vikṣu tasya trīṇi prati śṛṇīhy agrā AVc tasyāgne pṛṣṭīr harasā śṛṇīhi tredhā mūlaṃ yātudhānasya vṛśca  AVa trir yātudhānaḥ prasitiṃ ta etv ṛtaṃ yo agne anṛtena hanti AVc tam arciṣā sphūrjayan jātavedaḥ samakṣam enam gṛṇate ni yuṅgdhi AVa yad agne adya mithunā śapāto yad vācas tṛṣṭaṃ janayanta rebhāḥ AVc manyor manasaḥ śaravyā jāyate yā tayā vidhya hṛdaye yātudhānān AVa parā śṛṇīhi tapasā yātudhānān parāgne rakṣo harasā śṛṇīhi AVc parārciṣā mūradevān chṛṇīhi parāsutṛpaḥ śośucataḥ śṛṇīhi AVa parādya devā vṛjinaṃ śṛṇantu pratyag enaṃ śapathā yantu sṛṣṭāḥ AVc vācāstenaṃ śarava ṛchantu marman viśvasyaitu prasitiṃ yātudhānaḥ AVa yaḥ pauruṣeyeṇa kraviṣā samaṅkte yo aśvyena paśunā yātudhānaḥ AVc yo aghnyāyā bharati kṣīram agne teṣāṃ śīrṣāṇi harasāpi vṛśca AVa viṣaṃ gavāṃ yātudhānā bharantām ā vṛścantām aditaye durevāḥ AVc paraiṇān devaḥ savitā dadātu parā bhāgam oṣadhīnāṃ jayantām AVa saṃvatsarīṇaṃ paya usriyāyās tasya māśīd yātudhāno nṛcakṣaḥ AVc pīyūṣam agne yatamas titṛpsāt taṃ pratyañcam arciṣā vidhya marmaṇi AVa sanād agne mṛṇasi yātudhānān na tvā rakṣāṃsi pṛtanāsu jigyuḥ AVc sahamūrān anu daha kravyādo mā te hetyā mukṣata daivyāyāḥ AVa tvaṃ no agne adharād udaktas tvaṃ paścād uta rakṣā purastāt AVc prati tye te ajarāsas tapiṣṭhā aghaśaṃsaṃ śośucato dahantu AVa paścāt purastād adharād utottarāt kaviḥ kāvyena pari pāhy agne AVc sakhā sakhāyam ajaro jarimne agne martāṃ amartyas tvaṃ naḥ  AVa tad agne cakṣuḥ prati dhehi rebhe śaphārujo yena paśyasi yātudhānān AVc atharvavaj jyotiṣā daivyena satyaṃ dhūrvantam acitaṃ nyoṣa AVa pari tvāgne puraṃ vayaṃ vipraṃ sahasya dhīmahi AVc dhṛṣadvarṇaṃ divedive hantāraṃ bhaṅgurāvataḥ AVa viṣeṇa bhaṅgurāvataḥ prati sma rakṣaso jahi AVc agne tigmena śociṣā tapuragrābhir arcibhiḥ AVa vi jyotiṣā bṛhatā bhāty agnir āvir viśvāni kṛṇute mahitvā AVc prādevīr māyāḥ sahate durevāḥ śiśīte śṛṅge rakṣobhyo vinikṣe AVa ye te śṛṅge ajare jātavedas tigmahetī brahmasaṃśite AVc tābhyāṃ durhārdam abhidāsantaṃ kimīdinaṃ AVe pratyañcam arciṣā jātavedo vi nikṣva AVa agnī rakṣāṃsi sedhati śukraśocir amartyaḥ AVc śuciḥ pāvaka īḍyaḥ  AVa indrāsomā tapataṃ rakṣa ubjataṃ ny arpayataṃ vṛṣaṇā tamovṛdhaḥ AVc parā śṛṇītam acito ny oṣataṃ hataṃ nudethāṃ ni śiśītam attriṇaḥ AVa indrāsomā sam aghaśaṃsam abhy aghaṃ tapur yayastu carur agnimāṃ iva AVc brahmadviṣe kravyāde ghoracakṣase dveṣo dhattam anavāyaṃ kimīdine AVa indrāsomā duṣkṛto vavre antar anārambhaṇe tamasi pra vidhyatam AVc yato naiṣāṃ punar ekaś canodayat tad vām astu sahase manyumac chavaḥ AVa indrāsomā vartayataṃ divo vadhaṃ saṃ pṛthivyā aghaśaṃsāya tarhaṇam AVc ut takṣataṃ svaryaṃ parvatebhyo yena rakṣo vāvṛdhānaṃ nijūrvathaḥ AVa indrāsomā vartayataṃ divas pary agnitaptebhir yuvam aśmahanmabhiḥ AVc tapurvadhebhir ajarebhir attriṇo ni parśāne vidhyataṃ yantu nisvaram AVa indrāsomā pari vāṃ bhūtu viśvata iyaṃ matiḥ kakṣyāśveva vājinā AVc yāṃ vāṃ hotrāṃ parihinomi medhayemā brahmāṇi nṛpatī iva jinvatam AVa prati smarethāṃ tujayadbhir evair hataṃ druho rakṣaso bhaṅgurāvataḥ AVc indrāsomā duṣkṛte mā sugaṃ bhūd yo mā kadā cid abhidāsati druhuḥ AVa yo mā pākena manasā carantam abhicaṣṭe anṛtebhir vacobhiḥ AVc āpa iva kāśinā samgṛbhītā asann astv asataḥ indra vaktā AVa ye pākaśaṃsaṃ viharanta evair ye vā bhadraṃ dūṣayanti svadhābhiḥ AVc ahaye vā tān pradadātu soma ā vā dadhātu nirṛter upaṣṭhe AVa yo no rasaṃ dipsati pitvo agne aśvānāṃ gavāṃ yas tanūnām AVc ripu stena steyakṛd dabhram etu ni ṣa hīyatāṃ tanvā tanā ca  AVa paraḥ so astu tanvā tanā ca tisraḥ pṛthivīr adho astu viśvāḥ AVc prati śuṣyatu yaśo asya devā yo mā divā dipsati yaś ca naktam AVa suvijñānaṃ cikituṣe janāya sac cāsac ca vacasī paspṛdhāte AVc tasyor yat satyaṃ yatarad ṛjīyas tad it somo vati hanty asat AVa na vā u somo vṛjinaṃ hinoti na kṣatriyam mithuyā dhārayantam AVc hanti rakṣo hanty āsad vadantam ubhāv indrasya prasitau śayāte AVa yadi vāham anṛtadevo asmi moghaṃ vā devāṃ apyūhe agne AVc kim asmabhyaṃ jātavedo hṛṇīṣe droghavācas te nirṛthaṃ sacantām AVa adyā murīya yadi yātudhāno asmi yadi vāyus tatapa puruṣasya AVc adhā sa vīrair daśabhir vi yūyā yo mā moghaṃ yātudhānety āha AVa yo māyātuṃ yātudhānety āha yo vā rakṣāḥ śicir asmīty āha AVc indras taṃ hantu mahatā vadhena viśvasya jantor adhamas padīṣṭa AVa pra yā jigāti khargaleva naktam apa druhus tanvaṃ gūhamānā AVc vavram anantam ava sā padīṣṭia grāvāṇo ghnantu rakṣasa upabdaiḥ AVa vi tiṣṭhadhvam maruto vikṣv ichata gṛbhāyata rakṣasaḥ saṃ pinaṣṭan AVc vayo ye bhūtvā patayanti naktabhir ye vā ripo dadhire deve adhvare AVa pra vartaya divo śmānam indra somaśitaṃ maghavant saṃ śiśādhi AVc prākto apākto adharād udakto bhi jahi rakṣasaḥ parvatena AVa eta u tye patayanti śvayātava indraṃ dipsanti dipsavo dābhyam AVc śiśīte śakraḥ piśunebhyo vadhaṃ nunaṃ sṛjad aśaniṃ yātumadbhyaḥ  AVa indro yātūnām abhavat parāśaro havirmathīnām abhy āvivāsatām AVc abhīd u śakraḥ paraśur yathā vanaṃ pātreva bhindant sata etu rakṣasaḥ AVa ulūkayātuṃ śuśulūkayātuṃ jahi śvayātum uta kokayātum AVc suparṇayātum uta gṛdhrayātuṃ dṛṣadeva pra mṛṇa rakṣa indra AVa mā no rakṣo abhi naḍ yātumāvad apochantu mithunā ye kimīdinaḥ AVc pṛthivī naḥ pārthivāt pātv aṃhaso ntarikṣaṃ divyāt pātv asmān AVa indra jahi pumāṃsaṃ yātudhānam uta striyaṃ māyayā śāśadānām AVc vigrīvāso mūradevā ṛdantu mā te dṛśant sūryam uccarantam AVa prati cakṣva vi cakṣvendraś ca soma jāgṛtam AVc rakṣobhyo vadham asyatam aśaniṃ yātumadbhyaḥ  AVa ayaṃ pratisaro maṇir vīro vīrāya badhyate AVc vīryavānt sapatnahā śūravīraḥ paripāṇaḥ sumaṅgalaḥ AVa ayaṃ maṇiḥ sapatnahā suvīraḥ sahasvān vājī sahamāna ugraḥ AVc pratyak kṛtyā dūṣayann eti vīraḥ AVa anenendro maṇinā vṛtram ahann anenāsurān parābhāvayan manīṣī AVc anenājayad dyāvāpṛthivī ubhe ime anenājayat pradiśaś catasraḥ AVa ayaṃ srāktyo maṇiḥ pratīvartaḥ pratisaraḥ AVc ojasvān vimṛdho vaśī so asmān pātu sarvataḥ AVa tad agnir āha tad u soma āha bṛhaspatiḥ savitā tad indraḥ AVc te me devāḥ purohitāḥ pratīcīḥ kṛtyāḥ pratisarair ajantu AVa antar dadhe dyāvāpṛthivī utāhar uta sūryam AVc te me devāḥ purohitāḥ pratīcīḥ kṛtyāḥ pratisarair ajantu AVa ye srāktyaṃ maṇiṃ janā varmāṇi kṛṇvate AVc sūrya iva divam āruhya vi kṛtyā bādhate vaśī AVa srāktyena maṇinā ṛṣiṇeva manīṣiṇā AVc ajaiṣaṃ sarvāḥ pṛtanā vi mṛdho hanmi rakṣasaḥ AVa yāḥ kṛtyā āṅgirasīr yāḥ kṛtyā āsurīr yāḥ AVc kṛtyāḥ svayaṃkṛtā yā u cānyebhir ābhṛtāḥ AVe ubhayīs tāḥ parā yantu parāvato navatiṃ nāvyā ati AVa asmai maṇiṃ varma badhnantu devā indro viṣṇuḥ savitā rudro agniḥ AVc prajāpatiḥ parameṣṭhī virāḍ vaiśvānara ṛṣayaś ca sarve  AVa uttamo asy oṣadhīnām anaḍvān jagatām iva vyāghraḥ śvapadām iva AVḍ yam aichāmāvidāma taṃ pratispāśanam antitam AVa sa id vyāghro bhavaty atho siṃho atho vṛṣā AVc atho sapatnakarśano yo bibhartīmaṃ maṇim AVa nainaṃ ghnanty apsaraso na gandharvā na martyāḥ AVc sarvā diśo vi rājati yo bibhartīmaṃ maṇim AVa kaśyapas tvām asṛjata kaśyapas tvā sam airayat AVc abibhas tvendro mānuṣe bibhrat saṃśreṣiṇe jayat AVe maṇiṃ sahasravīryaṃ varma devā akṛṇvata AVa yas tvā kṛtyābhir yas tvā dīkṣābhir yajñair yas tvā jighāṃsati AVc pratyak tvam indra taṃ jahi vajreṇa śataparvaṇā AVa ayam id vai pratīvarta ojasvān saṃjayo maṇiḥ AVc prajāṃ dhanaṃ ca rakṣatu paripāṇaḥ sumaṅgalaḥ AVa asapatnaṃ no adharād asapatnaṃ na uttarāt AVc indrāsapatnaṃ naḥ paścāj jyotiḥ śūra puras kṛdhi AVa varma me dyāvāpṛthivī varmāhar varma sūryaḥ AVc varma ma indraś cāgniś ca varma dhātā dadhātu me AVa aindrāgnaṃ varma bahulaṃ yad ugraṃ viśve devā nātividhyanti sarve AVc tan me tanvaṃ trāyatāṃ sarvato bṛhad āyuṣmāṃ jaradaṣṭir yathāsāni AVa ā mārukṣad devamaṇir mahyā ariṣṭatātaye AVc imaṃ methim abhisaṃviśadhvaṃ tanūpānaṃ trivarūtham ojase AVa asminn indro ni dadhātu nṛmṇam imaṃ devāso abhisaṃviśadhvam AVc dīrghāyutvāya śataśāradāyāyuṣmān jaradaṣṭir yathāsat AVa svastidā viśāṃ patir vṛtrahā vimṛdho vaśī AVc indro badhnātu te maṇiṃ jigīvāṃ aparājitaḥ AVe somapā abhayaṅkaro vṛṣā AVa yau te mātonmamārja jātāyāḥ pativedanau AVc durṇāmā tatra mā gṛdhad aliṃśa uta vatsapaḥ AVa palālānupalālau śarkuṃ kokaṃ malimlucaṃ palījakam AVc āśreṣaṃ vavrivāsasam ṛkṣagrīvaṃ pramīlinam AVa mā saṃ vṛto mopa sṛpa ūrū māva sṛpo ntarā AVc kṛṇomy asyai bheṣajaṃ bajaṃ durṇāmacātanam AVa durṇāmā ca sunāmā cobhā samvṛtam ichataḥ AVc arāyān apa hanmaḥ sunāmā straiṇam ichatām AVa yaḥ kṛṣṇaḥ keśy asura stambaja uta tuṇḍikaḥ AVc arāyān asyā muṣkābhyāṃ bhaṃsaso pa hanmasi AVa anujighraṃ pramṛśantaṃ kravyādam uta reriham AVc arāyāṃ chvakiṣkiṇo bajaḥ piṅgo anīnaśat AVa yas tvā svapne nipadyate bhrātā bhūtvā piteva ca AVc bajas tānt sahatām itaḥ klībarūpāṃs tirīṭinaḥ AVa yas tvā svapantīṃ tsarati yas tvā dipsati jāgratīm AVc chāyām iva pra tānt sūryaḥ parikrāmann anīnaśat AVa yaḥ kṛṇoti mṛtavatsām avatokām imāṃ striyam AVc tam oṣadhe tvaṃ nāśayāsyāḥ kamalam añjivam AVa ye śālāḥ parinṛtyanti sāyaṃ gardabhanādinaḥ AVc kusūlā ye ca kukṣilāḥ kakubhāḥ karumāḥ srimāḥ AVe tān oṣadhe tvaṃ gandhena viṣūcīnān vi nāśaya  AVa ye kukundhāḥ kukirabhāḥ kṛttīr dūrśāni bibhrati AVc klībā iva pranṛtyanto vane ye kurvate ghoṣaṃ tān ito nāśayāmasi AVa ye sūryaṃ na titikṣanta ātapantam amuṃ divaḥ AVc arāyān bastavāsino durgandhīṃl lohitāsyān makakān nāśayāmasi AVa ya ātmānam atimātram aṃsa ādhāya bibhrati AVc strīṇāṃ śroṇipratodina indra rakṣāṃsi nāśaya AVa ye pūrve badhvo yanti haste śṛṅgāni bibhrataḥ AVc āpākesthāḥ prahāsina stambe ye kurvate jyotis tān ito nāśayāmasi AVa yeṣām paścāt prapadāni puraḥ pārṣṇīḥ puro mukhā AVc khalajāḥ śakadhūmajā uruṇḍā ye ca maṭmaṭāḥ kumbhamuṣkā ayāśavaḥ AVe tān asyā brahmaṇas pate pratībodhena nāśaya AVa paryastākṣā apracaṅkaśā astraiṇāḥ santu paṇḍagāḥ AVc ava bheṣaja pādaya ya imāṃ saṃvivṛtsaty apatiḥ svapatiṃ striyam AVa uddharṣiṇaṃ munikeśaṃ jambhayantaṃ marīmṛśam AVc upeṣantam udumbalaṃ tuṇḍelam uta śāluḍam AVe padā pra vidhya pārṣṇyā sthālīṃ gaur iva spandanā AVa yas te garbhaṃ pratimṛśāj jātaṃ vā mārayāti te AVc piṅgas tam ugradhanvā kṛṇotu hṛdayāvidham AVa ye amno jatān mārayanti sūtikā anuśerate AVc strībhāgān piṅgo gandharvān vāto abhram ivājatu AVa parisṛṣṭaṃ dharayatu yad dhitaṃ māva pādi tat AVc garbhaṃ ta ugrau rakṣatām bheṣajau nīvibhāryau  AVa pavīnasāt taṅgalvāc chāyakād uta nagnakāt AVc prajāyai patye tvā piṅgaḥ pari pātu kimīdinaḥ AVa dvyāsyāc caturakṣāt pañcapadād anaṅgureḥ AVc vṛntād abhi prasarpataḥ pari pāhi varīvṛtāt AVa ya āmaṃ māṃsam adanti pauruṣeyaṃ ca ye kraviḥ AVc garbhān khādanti keśavās tān ito nāśayāmasi AVa ye sūryāt parisarpanti snuṣeva śvaśurād adhi AVc bajaś ca teṣāṃ piṅgaś ca hṛdaye dhi ni vidhyatām AVa piṅga rakṣa jāyamānaṃ mā pumāṃsaṃ striyaṃ kran AVc āṇḍādo garbhān mā dabhan bādhasvetaḥ kimīdinaḥ AVa aprajāstvaṃ mārtavatsam ād rodam agham āvayam AVc vṛkṣād iva srajam kṛtvāpriye prati muñca tat  AVa yā babhravo yāś ca śukrā rohiṇīr uta pṛśnayaḥ AVc asiknīḥ kṛṣṇā oṣadhīḥ sarvā achāvadāmasi AVa trāyantām imaṃ purusaṃ yakṣmād deveṣitād adhi AVc yāsām dyauḥ pitā pṛthivī mātā samudro mūlaṃ vīrudhāṃ babhūva AVa āpo agraṃ divyā oṣadhayaḥ AVc tās te yakṣmam enasyam aṅgādaṅgād anīnaśan AVa prastṛṇatī stambinīr ekaśuṅgāḥ pratanvatīr oṣadhīr ā vadāmi AVc aṃśumatīḥ kaṇḍinīr yā viśākhā hvayāmi te vīrudho vaiśvadevīr ugrāḥ puruṣajīvanīḥ AVa yad vaḥ sahaḥ sahamānā vīryaṃ yac ca vo balam AVc tenemam asmād yakṣmāt puruṣaṃ muñcatauṣadhīr atho kṛṇomi bheṣajam AVa jīvalāṃ naghāriṣāṃ jīvantīm oṣadhīm aham AVc arundhatīm unnayantīṃ puṣpām madhumatīm iha huve smā ariṣṭatātaye AVa ihā yantu pracetaso medinīr vacaso mama AVc yathemaṃ pārayāmasi puruṣaṃ duritād adhi AVa agner ghāso apāṃ garbho yā rohanti punarṇavāḥ AVc dhruvāḥ sahasranāmnīr bheṣajīḥ santv ābhṛtāḥ AVa avakolbā udakātmāna oṣadhayaḥ AVc vyṛṣantu duritaṃ tīkṣṇaśṛṅgyaḥ AVa unmuñcantīr vivaruṇā ugrā yā viṣadūṣanīḥ AVc atho balāsanāśanīḥ kṛtyādūṣaṇīś ca yās tā ihā yantv oṣadhīḥ  AVa apakrītāḥ sahīyasīr vīrudho yā abhiṣṭutāḥ AVc trāyantām asmin grāme gām aśvaṃ puruṣaṃ paśum AVa madhuman mūlaṃ madhumad agram āsām madhuman madhyaṃ vīrudhāṃ babhūva AVc madhumat parṇaṃ madhumat puṣpam āsāṃ madhoḥ sambhaktā amṛtasya bhakṣo ghṛtam annaṃ duhratāṃ gopurogavam AVa yāvatīḥ kiyatīś cemāḥ pṛthivyām adhy oṣadhīḥ AVc tā mā sahasraparṇyo mṛtyor muñcantv aṃhasaḥ AVa vaiyāghro maṇir vīrudhāṃ trāyamāno bhiśastipāḥ AVc amīvāḥ sarvā rakṣāṃsy apa hantv adhi dūram asmat AVa siṃhasyeva stanathoḥ saṃ vijante gner iva vijante ābhṛtābhyaḥ AVc gavāṃ yakṣmaḥ puruṣāṇāṃ vīrudbhir atinutto nāvyā etu srotyāḥ AVa mumucānā oṣadhayo gner vaiśvānarād adhi AVc bhūmiṃ saṃtanvatīr ita yāsāṃ rājā vanaspatiḥ AVa yā rohanty āṅgirasīḥ parvateṣu sameṣu ca AVc tā naḥ payasvatīḥ śivā oṣadhīḥ santu śaṃ hṛde AVa yāś cāhaṃ veda vīrudho yāś ca paśyāmi cakṣuṣā AVc ajñātā jānīmaś ca yā yāsu vidma ca saṃbhṛtam AVa sarvāḥ samagrā oṣadhīr bodhantu vacaso mama AVc yathemaṃ pārayāmasi puruṣam duritād adhi AVa aśvattho darbho vīrudhāṃ somo rājāmṛtaṃ haviḥ AVc vrīhir yavaś ca bheṣajau divasi putrāv amartyau  AVa uj jihīdhve stanayaty abhikrandaty oṣadhīḥ AVc yadā vaḥ pṛśnimātaraḥ parjanyo retasāvati AVa tasyāmṛtasyemaṃ balaṃ puruṣaṃ payayāmasi AVc atho kṛṇomi bheṣajaṃ yathāsac chatahāyanaḥ AVa varāho veda vīrudhaṃ nakulo veda bheṣajīm AVc sarpā gandharvā yā vidus tā asmā avase huve AVa yāḥ suparṇā āṅgirasīr divyā yā raghato viduḥ AVc vayāṃsi haṃsā yā vidur yās ca sarve patatriṇaḥ AVe mṛgā yā vidur oṣadhīs tā asmā avase huve AVa yāvatīnām oṣadhīnāṃ gāvaḥ prāśnanty aghnyā yavatīnām ajāvayaḥ AVc tāvatīs tubhyam oṣadhīḥ śarma yachantv ābhṛtāḥ AVa yāvatīṣu manuṣyā bheṣajaṃ bhiṣajo viduḥ AVc tāvatīr viśvabheṣajīr ā bharāmi tvām abhi AVa puṣpavatīḥ prasūmatīḥ phalinīr aphalā uta AVc saṃmātara iva duhrām asmā ariṣṭatātaye AVa ut tvāhārṣaṃ pañcaśalād atho daśaśalād uta AVc atho yamasya paḍvīśād viśvasmād devakilbiṣāt  AVa indro manthatu manthitā śakraḥ śūraḥ puraṃdaraḥ AVc yathā hanāma senā amitrāṇāṃ sahasraśaḥ AVa pūtirajjur upadhmānī pūtiṃ senāṃ kṛṇotv amūm AVc dhūmam agnim parādṛśyā mitrā hṛtsv ā dadhatāṃ bhayam AVa amūn aśvattha niḥ śṛṇīhi khādāmūn khadirājiram AVc tājadbhaṅga iva bhajantāṃ hantv enān vadhako vadhaiḥ AVa paruṣān amūn paruṣāhvaḥ kṛṇotu hantv enān vadhako vadhaiḥ AVc kṣipraṃ śara iva bhajantāṃ bṛhajjālena saṃditāḥ AVa antarikṣaṃ jālam āsīj jāladaṇḍā diśo mahīḥ AVc tenābhidhāya dasyūnāṃ śakraḥ senām apāvapat AVa bṛhad dhi jālaṃ bṛhataḥ śakrasya vājinīvataḥ AVc tena śatrūn abhi sarvān ny ubja yathā na mucyātai katamaś canaiṣām AVa bṛhat te jālaṃ bṛhata indra śūra sahasrārghasya śatavīryasya AVc tena śataṃ sahasram ayutaṃ nyarbudaṃ jaghāna śakro dasyūnām abhidhāya senayā AVa ayaṃ loko jālam āsīc chakrasya mahato mahān AVc tenāham indrajālenāmūṃs tamasābhi dadhāmi sarvān AVa sedir ugrā vyṛddhir ārtiś cānapavācanā AVc śramas tandrīś ca mohaś ca tair amūn abhi dadhāmi sarvān AVa mṛtyave mūn pra yachāmi mṛtyupāśair amī sitāḥ AVc mṛtyor ye aghalā dūtās tebhya enān prati nayāmi baddhvā  AVa nayatāmūn mṛtyudūtā yamadūtā apombhata AVc paraḥsahasrā hanyantāṃ tṛṇeḍhv enān matyaṃ bhavasya AVa sādhyā ekaṃ jāladaṇḍam udyatya yanty ojasā AVc rudrā ekaṃ vasava ekam ādityair eka udyataḥ AVa viśve devāḥ upariṣṭād ubjanto yantv ojasā AVc madhyena ghnanto yantu senām aṅgiraso mahīm AVa vanaspatīn vānaspatyān oṣadhīr uta vīrudhaḥ AVc dvipāc catuṣpād iṣṇāmi yathā senām amūṃ hanan AVa gandharvāpsarasaḥ sarpān devān puṇyajanān pitṝn AVc dṛṣṭān adṛṣṭān iṣṇāmi yathā senām amūṃ hanan AVa ima uptā mṛtyupāśā yān ākramya na mucyase AVc amuṣyā hantu senāyā idaṃ kūṭaṃ sahasraśaḥ AVa gharmaḥ samiddho agnināyaṃ homaḥ sahasrahaḥ AVc bhavaś ca pṛśnibāhuś ca śarva senām amūṃ hatam AVa mṛtyor āṣam ā padyantāṃ kṣudhaṃ sediṃ vadham bhayam AVc indraś cākṣujālābhyāṃ śarva senām amūṃ hatam AVa parājitāḥ pra trasatāmitrā nuttā dhāvata brahmaṇā AVc bṛhaspatipranuttānāṃ māmīṣāṃ moci kaś cana AVa ava padyantām eṣām āyudhāni mā śakan pratidhām iṣum AVc athaiṣāṃ bahu bibhyatām iṣavaḥ ghnantu marmaṇi AVa saṃ krośatām enān dyāvāpṛthivī sam antarikṣaṃ saha devatābhiḥ AVc mā jñātāraṃ mā pratiṣṭhāṃ vidanta mitho vighnānā upa yantu mṛtyum AVa diśaś catasro śvataryo devarathasya purodāśāḥ śaphā antarikṣam uddhiḥ AVc dyāvāpṛthivī pakṣasī ṛtavo bhīśavo ntardeśāḥ kimkarā vāk parirathyam AVa saṃvatsaro rathaḥ parivatsaro rathopastho virāḍ īṣāgnī rathamukham AVc indraḥ savyaṣṭhāś candramāḥ sārathiḥ AVa ito jayeto vi jaya saṃ jaya jaya svāhā AVc ime jayantu parāmī jayantāṃ svāhaibhyo durāhāmībhyaḥ AVe nīlalohitenāmūn abhyavatanomi  AVa kutas tau jātau katamaḥ so ardhaḥ kasmāl lokāt katamasyāḥ pṛthivyāḥ AVc vatsau virājaḥ salilād ud aitāṃ tau tvā pṛchāmi katareṇa dugdhā AVa yo akrandayat salilaṃ mahitvā yoniṃ kṛtvā tribhujaṃ śayānaḥ AVc vatsaḥ kāmadugho virājaḥ sa guhā cakre tanvaḥ parācaiḥ AVa yāni trīṇi bṛhanti yeṣāṃ caturthaṃ viyunakti vācam AVc brahmainad vidyāt tapasā vipaścid yasminn ekaṃ yujyate yasminn ekam AVa bṛhataḥ pari sāmāni ṣaṣṭhāt pañcādhi nirmitā AVc bṛhad bṛhatyā nirmitaṃ kuto dhi bṛhatī mitā AVa bṛhatī pari mātrāyā mātur mātrādhi nirmitā AVc māyā ha jajñe māyāyā māyāyā mātalī pari AVa vaiśvānarasya pratimopari dyaur yāvad rodasī vibabādhe agniḥ AVc tataḥ ṣaṣṭhād āmuto yanti stomā ud ito yanty abhi ṣaṣṭham ahnaḥ AVa ṣaṭ tvā pṛchāma ṛṣayaḥ kaśyapeme tvaṃ hi yuktaṃ yuyukṣe yogyaṃ ca AVc virājam āhur brahmaṇaḥ pitaraṃ tāṃ no vi dhehi yatidhā sakhibhyaḥ AVa yāṃ pracyutām anu yajñāḥ pracyavanta upatiṣṭhanta upatiṣṭhamānām AVc yasyā vrate prasave yakṣam ejati sā virāṭ ṛṣayaḥ parame vyoman AVa aprāṇaiti prāṇena prāṇatīnāṃ virāṭ svarājam abhy eti paścāt AVc viśvaṃ mṛśantīm abhirūpāṃ virājaṃ paśyanti tve na tve paśyanty enām AVa ko virājo mithunatvaṃ pra veda ka ṛtūn ka u kalpam asyāḥ AVc kramān ko asyāḥ katidhā vidugdhān ko asyā dhāma katidhā vyuṣṭīḥ  AVa iyam eva sā yā prathamā vyauchad āsv itarāsu carati praviṣṭā AVc mahānto asyāṃ mahimāno antar vadhūr jigāya navagaj janitrī AVa chandaḥpakṣe uṣasā pepiśāne samānaṃ yonim anu saṃ careme AVc sūryapatnī saṃ carataḥ prajānatī ketumatī ajare bhūriretasā AVa ṛtasya panthām anu tisra āgus trayo gharmā anu reta āguḥ AVc prajām ekā jinvaty ūrjam ekā rāṣṭram ekā rakṣati devayūnām AVa agnīṣomāv adadhur yā turīyāsīd yajñasya pakṣāv ṛṣayaḥ kalpayantaḥ AVc gāyatrīṃ triṣṭubhaṃ jagatīm anuṣṭubhaṃ bṛhadarkīṃ yajamānāya svar ābharantīm AVa pañca vyuṣṭīr anu pañca dohā gāṃ pañcanāmnīm ṛtavo nu pañca AVc pañca diśaḥ pañcadaśena kḷptās tā ekamūrdhnīr abhi lokam ekam AVa ṣaṭ jātā bhūtā prathamajā ṛtasya ṣaṭ u sāmāni ṣaṭahaṃ vahanti AVc ṣaṭyogaṃ sīram anu sāmasāma ṣaṭ āhur dyāvāpṛthivīḥ ṣaṭ urvīḥ AVa ṣaḍ āhuḥ śītān ṣaḍ u māsa uṣṇān ṛtuṃ no brūta yatamo tiriktaḥ AVc sapta suparṇāḥ kavayo ni ṣeduḥ sapta chandāṃsy anu sapta dīkṣāḥ AVa sapta homāḥ samidho ha sapta madhūni sapta ṛtavo ha sapta AVc saptājyāni pari bhūtam āyan tāḥ saptagṛdhrā iti śuśrumā vayam AVa sapta chandāṃsi caturuttarāṇy anyo anyasminn adhy ārpitāni AVc kathaṃ stomāḥ prati tiṣṭhanti teṣu tāni stomeṣu katham ārpitāni AVa kathaṃ gāyatrī trivṛtaṃ vy āpa kathaṃ triṣṭup pañcadaśena kalpate AVc trayastriṃśena jagatī katham anuṣṭup katham ekaviṃśaḥ  AVa aṣṭa jātā bhūtā prathamajā ṛtasyāṣṭendra ṛtvijo daivyā ye AVc aṣṭayonir aditir aṣṭaputrāstamīṃ rātrim abhi havyam eti AVa itthaṃ śreyo manyamānedam āgamaṃ yuṣmākaṃ sakhye aham asmi śevā AVc samānajanmā kratur asti vaḥ śivaḥ sa vaḥ sarvāḥ saṃ carati prajānan AVa aṣṭendrasya ṣaḍ yamasya ṛṣīṇāṃ sapta saptadhā AVc apo manuṣyān oṣadhīs tāṃ u pañcānu secire AVa kevalīndrāya duduhe hi gṛṣṭir vaśam pīyūṣaṃ prathamaṃ duhānā AVc athātarpayac caturaś caturdhā devān manuṣyāṃ asurān uta ṛṣīn AVa ko nu gauḥ ka ekaṛṣiḥ kim u dhāma kā āśiṣaḥ AVc yakṣam pṛthivyām ekavṛd ekartuḥ katamo nu saḥ AVa eko gaur eka ekaṛṣir ekaṃ dhāmaikadhāśiṣaḥ AVc yakṣaṃ pṛthivyām ekavṛd ekartur nāti ricyate  AVa virāḍ vā idam agra āsīt tasyā jātāyāḥ sarvam abibhed iyam evedaṃ bhaviṣyatīti AVa sod akrāmat sā gārhapatye ny akrāmat AVc gṛhamedhī gṛhapatir bhavati ya evaṃ veda AVa sod akrāmat sāhavanīye ny akrāmat AVc yanty asya devā devahūtiṃ priyo devānāṃ bhavati ya evaṃ veda AVa sod akrāmat sā dakṣiṇāgnau ny akrāmat AVc yajñarto dakṣiṇīyo vāsateyo bhavati ya evaṃ veda AVa sod akrāmat sā sabhāyāṃ ny akrāmat AVc yanty asya sabhāṃ sabhyo bhavati ya evaṃ veda AVa sod akrāmat sā samitau ny akrāmat AVc yanty asya samitiṃ sāmityo bhavati ya evaṃ veda AVa sod akrāmat sāmantraṇe ny akrāmat AVc yanty asyāmantraṇam āmantraṇīyo bhavati ya evaṃ veda  AVa sod akrāmat sāntarikṣe caturdhā vikrāntātiṣṭhat AVa tāṃ devamanuṣyā abruvann iyam eva tad veda yad ubhaya upajīvememām upa hvayāmahā iti AVa tām upāhvayanta AVa ūrja ehi svadha ehi sūnṛta ehīrāvaty ehīti AVa tasyā indro vatsa āsīd gāyatry abhidhāny abhram ūdhaḥ AVa bṛhac ca rathaṃtaraṃ ca dvau stanāv āstāṃ yajñāyajñiyaṃ ca vāmadevyaṃ ca dvau AVa oṣadhīr eva rathaṃtareṇa devā aduhran vyaco bṛhatā AVa apo vāmadevyena yajñaṃ yajñāyajñiyena AVa oṣadhīr evāsmai rathaṃtaraṃ duhe vyaco bṛhat AVa apo vāmadevyaṃ yajñaṃ yajñāyajñiyaṃ ya veda  AVa sod akrāmat sā vanaspatīn āgachat tāṃ vanaspatayo ghnata sā saṃvatsare sam abhavat AVc tasmād vanaspatīnāṃ saṃvatsare vṛkṇam api rohati vṛścate syāpriyo bhrātṛvyo ya evaṃ veda AVa sod akrāmat sā pitṝn āgachat tāṃ pitaro ghnata sā māsi sam abhavat AVc tasmāt pitṛbhyo māsy upamāsyaṃ dadati pra pitṛyāṇaṃ panthāṃ jānāti ya evaṃ veda AVa sod akrāmat sā devān āgachat tāṃ devā aghnata sārdhamāse sam abhavat AVc tasmād devebhyo rdhamāse vaṣaṭ kurvanti pra devayānaṃ panthāṃ jānāti ya evaṃ veda AVa sod akrāmat sā manuṣyān āgachat tāṃ manuṣyā aghnata sā sadyaḥ sam abhavat AVc tasmān manuṣyebhya ubhayadyur upa haranty upāsya gṛhe haranti ya evaṃ veda  AVa sod akrāmat sāsurān āgachat tām asurā upāhvayanta māya ehīti AVc tasyā virocanaḥ prāhrādir vatsa āsīd ayaspātraṃ pātram AVe tāṃ dvimūrdhārtvyo dhok tāṃ māyām evādhok AVg tāṃ māyām asurā upa jīvanty upajīvanīyo bhavati ya evaṃ veda AVa sod akrāmat sā pitṝn āgachat tāṃ pitara upāhvayanta svadha ehīti AVc tasyā yamo rājā vatsa āsīd rajatapātraṃ pātram AVe tām antako mārtyavo dhok tāṃ svadhām evādhok AVg tāṃ svadhāṃ pitara upa jīvanty upajīvanīyo bhavati ya evaṃ veda AVa sod akrāmat sā manuṣyān āgachat tāṃ manuṣyā upāhvayanterāvaty ehīti AVc tasyā manur vaivasvato vatsa āsīt pṛthivī pātram AVe tāṃ pṛthī vainyo dhok tāṃ kṛṣiṃ ca sasyaṃ cādhok AVg te svadhāṃ kṛṣiṃ ca sasyaṃ ca manuṣyā upa jīvanti kṛṣṭarādhir upajīvanīyo bhavati ya evaṃ veda AVa sod akrāmat sā saptaṛṣīn āgachat tāṃ saptaṛṣaya upāhvayanta brahmaṇvaty ehīti AVc tasyāḥ somo rājā vatsa āsīc chandaḥ pātram AVe tāṃ bṛhaspatir āṅgiraso dhok tāṃ brahma ca tapaś cādhok AVg tad brahma ca tapaś ca saptaṛṣaya upa jīvanti brahmavarcasy upajīvanīyo bhavati ya evaṃ veda  AVa sod akrāmat sā devān āgachat tāṃ devā upāhvayantorja ehīti AVc tasyā indro vatsa āsīc camasaḥ pātram AVe tāṃ devaḥ savitādhok tām ūrjām evādhok AVg tāṃ ūrjāṃ devā upa jīvanty upajīvanīyo bhavati ya evaṃ veda AVa sod akrāmat sā gandharvāpsarasa āgachat tāṃ gandharvāpsarasa upāhvayanta puṇyagandha ehīti AVc tasyāś citrarathaḥ sauryavarcaso vatsa āsīt puṣkaraparṇaṃ pātram AVe tāṃ vasuruciḥ sauryavarcaso dhok tāṃ puṇyam eva gandham adhok AVg taṃ puṇyaṃ gandhaṃ gandharvāpsarasa upa jīvanti puṇyagandhir upajīvanīyo bhavati ya evaṃ veda AVa sod akrāmat setarajanān āgachat tām itarajanā upāhvayanta tirodha ehīti AVc tasyāḥ kubero vaiśravaṇo vatsa āsīd āmapātraṃ pātram AVe tāṃ rajatanābhiḥ kaberako dhok tāṃ tirodhām evādhok AVg tāṃ tirodhām atirajanā pitara upa jīvanti tiro dhatte sarvaṃ pāpmānam upajīvanīyo bhavati ya evaṃ veda AVa sod akrāmat sā sarpān āgachat tāṃ sarpā upāhvayanta viṣavaty ehīti AVc tasyās takṣako vaiśaleyo vatsa āsīd alābupātraṃ pātraṃ AVe tāṃ dhṛtarāṣṭra airāvato dhok tāṃ viṣam evādhok AVg tad viṣaṃ sarvā upa jīvanty upajīvanīyo bhavati ya evaṃ veda  AVa tad yasmā evaṃ viduṣe lābunābhiṣiñcet pratyāhanyāt AVa na ca pratyāhanyān manasā tvā pratyāhanmīti pratyāhanyāt AVa yat pratyāhanti viṣam eva tat pratyāhanti AVa viṣam evāsyāpriyaṃ bhrātṛvyam anuviṣicyate ya evaṃ veda  AVa divas pṛthivyā antarikṣāt samudrād agner vātān madhukaśā hi jajñe AVc tāṃ cāyitvāmṛtaṃ vasānāṃ hṛdbhiḥ prajāḥ prati nandanti sarvāḥ AVa mahat payo viśvarūpam asyāḥ samudrasya tvota reta āhuḥ AVc yata aiti madhukaśā rarāṇā tat prāṇas tad amṛtaṃ niviṣṭam AVa paśyanty asyāś caritaṃ pṛthivyāṃ pṛthaṅ naro bahudhā mīmāṃsamānāḥ AVc agner vātān madhukaśā hi jajñe marutām ugrā naptiḥ AVa mātādityānāṃ duhitā vasūnāṃ prāṇaḥ prajānām amṛtasya nābhiḥ AVc hiraṇyavarṇā madhukaśā ghṛtācī mahān bhargaś carati martyeṣu AVa madhoḥ kaśām ajanayanta devās tasyā garbho abhavad viśvarūpaḥ AVc taṃ jātaṃ taruṇaṃ piparti mātā sa jāto viśvā bhuvanā vi caṣṭe AVa kas taṃ pra veda ka u taṃ ciketa yo asyā hṛdaḥ kalaśaḥ somadhāno akṣitaḥ AVc brahmā sumedhāḥ so asmin madeta AVa sa tau pra veda sa u tau ciketa yāv asyāḥ stanau sahasradhārāv akṣitau AVc ūrjaṃ duhāte anapasphurantau AVa hiṅkarikratī bṛhatī vayodhā uccairghoṣābhyeti yā vratam AVc trīn gharmān abhi vāvaśānā mimāti māyuṃ payate payobhiḥ AVa yām āpīnām upasīdanty āpaḥ śākvarā vṛṣabhā ye svarājaḥ AVc te varṣanti te varṣayanti tadvide kāmam ūrjam āpaḥ AVa stanayitnus te vāk prajāpate vṛṣā śuṣmaṃ kṣipasi bhūmyām adhi AVc agner vātān madhukaśā hi jajñe marutām ugrā naptiḥ  AVa yathā somaḥ prātaḥsavane aśvinor bhavati priyaḥ AVc evā me aśvinā varca ātmani dhriyatām AVa yathā somo dvitīye savana indrāgnyor bhavati priyaḥ AVc evā ma indrāgnī varca ātmani dhriyatām AVa yathā somas tṛtīye savana ṛbhūṇāṃ bhavati priyaḥ AVc evā ma ṛbhavo varca ātmani dhriyatām AVa madhu janiṣīya madhu vaṃsiṣīya AVc payasvān agna āgamaṃ taṃ mā saṃ sṛja varcasā AVa saṃ māgne varcasā sṛja saṃ prajayā sam āyuṣā AVc vidyur me asya devā indro vidyāt saha ṛṣibhiḥ AVa yathā madhu madhukṛtaḥ saṃbharanti madhāv adhi AVc evā me aśvinā varca ātmani dhriyatām AVa yathā makṣāḥ idaṃ madhu nyañjanti madhāv adhi AVc evā me aśvinā varcas tejo balam ojaś ca dhriyatām AVa yad giriṣu parvateṣu goṣv aśveṣu yan madhu AVc surāyāṃ sicyamānāyāṃ yat tatra madhu tan mayi AVa aśvinā sāragheṇa mā madhunāṅktaṃ śubhas patī AVc yathā varcasvatīṃ vācam āvadāni janāṃ anu AVa stanayitnus te vāk prajāpate vṛṣā śuṣmaṃ kṣipasi bhūmyāṃ divi AVc tāṃ paśava upa jīvanti sarve teno seṣam ūrjaṃ piparti AVa pṛthivī daṇḍo ntarikṣaṃ garbho dyauḥ kaśā vidyut prakaśo hiraṇyayo binduḥ AVa yo vai kaśāyāḥ sapta madhūni veda madhumān bhavati AVc brāhmaṇaś ca rājā ca dhenuś cānaḍvāṃś ca vrīhiś ca yavaś ca madhu saptamam AVa madhumān bhavati madhumad asyāhāryaṃ bhavati AVc madhumato lokān jayati ya evaṃ veda AVa yad vīdhre stanayati prajāpatir eva tat prajābhyaḥ prādur bhavati AVc tasmāt prācīnopavītas tiṣṭhe prajāpate nu mā budhyasveti AVe anv enaṃ prajā anu prajāpatir budhyate ya evaṃ veda  AVa sapatnahanam ṛṣabhaṃ ghṛtena kāmaṃ śikṣāmi haviṣājyena AVc nīcaiḥ sapatnān mama padaya tvam abhiṣṭuto mahatā vīryeṇa AVa yan me manaso na priyaṃ cakṣuṣo yan me babhasti nābhinandati AVc tad duṣvapnyaṃ prati muñcāmi sapatne kāmaṃ stutvod ahaṃ bhideyam AVa duṣvapnyaṃ kāma duritaṃ ca kamāprajastām asvagatām avartim AVc ugra īśānaḥ prati muñca tasmin yo asmabhyam aṃhūraṇā cikitsāt AVa nudasva kāma pra ṇudasva kāmāvartiṃ yantu mama ye sapatnāḥ AVc teṣāṃ nuttānām adhamā tamāṃsy agne vāstūni nir daha tvam AVa sā te kāma duhitā dhenur ucyate yām āhur vācaṃ kavayo virājam AVc tayā sapatnān pari vṛṅgdhi ye mama pary enān prāṇaḥ paśavo jīvanaṃ vṛṇaktu AVa kāmasyendrasya varuṇasya rājño viṣṇor balena savituḥ savena AVc agner hotreṇa pra ṇude sapatnāṃ chambīva nāvam udakeṣu dhīraḥ AVa adhyakṣo vājī mama kāma ugraḥ kṛṇotu mahyam asapatnam eva AVc viśve devā mama nāthaṃ bhavantu sarve devā havam ā yantu ma imam AVa idam ājyaṃ ghṛtavaj juṣāṇāḥ kāmajyeṣṭhā iha mādayadhvam AVc kṛṇvanto mahyam asapatnam eva AVa indrāgnī kāma sarathaṃ hi bhūtvā nīcaiḥ sapatnān mama pādayāthaḥ AVc teṣāṃ pannānām adhamā tamāṃsy agne vāstūny anunirdaha tvam AVa jahi tvam kāma mama ye sapatnā andhā tamāṃsy ava pādayainān AVc nirindriyā arasāḥ santu sarve mā te jīviṣuḥ katamac canāhaḥ  AVa avadhīt kāmo mama ye sapatnā uruṃ lokam akaran mahyam edhatum AVc mahyaṃ namantāṃ pradiśaś catasro mahyaṃ ṣaḍ urvīr ghṛtam ā vahantu AVa te dharāñcaḥ pra plavantāṃ chinnā naur iva bandhanāt AVc na sāyakapraṇuttānāṃ punar asti nivartanam AVa agnir yava indro yavaḥ somo yavaḥ AVc yavayāvāno devā yavayantv enam AVa asarvavīraś caratu praṇutto dveṣyo mitrānāṃ parivargyaḥ svānām AVc uta pṛthivyām ava syanti vidyuta ugro vo devaḥ pra mṛṇat sapatnān AVa cyutā ceyaṃ bṛhaty acyutā ca vidyud bibharti stanayitnūṃś ca sarvān AVc udyann ādityo draviṇena tejasā nīcaiḥ sapatnān nudatāṃ me sahasvān AVa yat te kāma śarma trivarūtham udbhu brahma varma vitatam anativyādhyaṃ kṛtam AVc tena sapatnān pari vṛṅgdhi ye mama pary enān prāṇaḥ paśavo jīvanaṃ vṛṇaktu AVa yena devā asurān prāṇudanta yenendro dasyūn adhamaṃ tamo nināya AVc tena tvaṃ kāma mama ye sapatnās tān asmāl lokāt pra ṇudasva dūram AVa yathā devā asurān prāṇudanta yathendro dasyūn adhamaṃ tamo babādhe AVc tathā tvaṃ kāma mama ye sapatnās tān asmāl lokāt pra ṇudasva dūram AVa kāmo jajñe prathamo nainaṃ devā āpuḥ pitaro na martyāḥ AVc tatas tvam asi jyāyān viśvahā mahāṃs tasmai te kāma nama it kṛnomi AVa yāvatī dyāvāpṛthivī varimṇā yāvad āpaḥ siṣyadur yāvad agniḥ AVc tatas tvam asi jyāyān viśvahā mahāṃs tasmai te kāma nama it kṛṇomi  AVa yāvatīr diśaḥ pradiśo viṣūcīr yāvatīr āśā abhicakṣaṇā divaḥ AVc tatas tvam asi jyāyān viśvahā mahāṃs tasmai te kāma nama it kṛṇomi AVa yāvatīr bhṛṅgā jatvaḥ kurūravo yāvatīr vaghā vṛkṣasarpyo babhūvuḥ AVc tatas tvam asi jyāyān viśvahā mahāṃs tasmai te kāma nama it kṛṇomi AVa jyāyān nimiṣato si tiṣṭhato jyāyānt samudrād asi kāma manyo AVc tatas tvam asi jyāyān viśvahā mahāṃs tasmai te kāma nama it kṛnomi AVa na vai vātaś cana kāmam āpnoti nāgniḥ sūryo nota candramāḥ AVc tatas tvam asi jyāyān viśvahā mahāṃs tasmai te kāma nama it kṛṇomi AVa yās te śivās tanvaḥ kāma bhadrā yābhiḥ satyaṃ bhavati yad vṛṇiṣe AVc tābhiṣ ṭvam asmāṃ abhisaṃviśasvānyatra pāpīr apa veśayā dhiyaḥ  AVa upamitāṃ pratimitām atho parimitām uta AVc śālāyā viśvavārāyā naddhāni vi cṛtāmasi AVa yat te naddhaṃ viśvavāre pāśo granthiś ca yaḥ kṛtaḥ AVc bṛhaspatir ivāhaṃ balaṃ vācā vi sraṃsayāmi tat AVa ā yayāma saṃ babarha granthīṃś cakāra te dṛḍhān AVc parūṃṣi vidvāṃ chastevendreṇa vi cṛtāmasi AVa vaṃśānāṃ te nahanānāṃ prāṇāhasya tṛṇasya ca AVc pakṣāṇāṃ viśvavāre te naddhāni vi cṛtāmasi AVa saṃdaṃśānāṃ paladānāṃ pariṣvañjalyasya ca AVc idaṃ mānasya patnyā naddhāni vi cṛtāmasi AVa yāni te ntaḥ śikyāny ābedhū raṇyāya kam AVc pra te tāni cṛtāmasi śivā mānasya patni na uddhitā tanve bhava AVa havirdhānam agniśālaṃ patnīnāṃ sadanaṃ sadaḥ AVc sado devānām asi devi śāle AVa akṣum opaśaṃ vitataṃ sahasrākṣaṃ viṣūvati AVc avanaddham abhihitaṃ brahmaṇā vi cṛtāmasi AVa yas tvā śāle pratigṛhṇāti yena cāsi mitā tvam AVc ubhau mānasya patni tau jīvatāṃ jaradaṣṭī AVa amutrainam ā gachatād dṛḍhā naddhā pariṣkṛtā AVc yasyās te vicṛtāmasy aṅgamaṅgaṃ paruṣparuḥ  AVa yas tvā śāle nimimāya saṃjabhāra vanaspatīn AVc prajāyai cakre tvā śāle parameṣṭhī prajāpatiḥ AVa namas tasmai namo dātre śālāpataye ca kṛṇmaḥ AVc namo gnaye pracarate puruṣāya ca te namaḥ AVa gobhyo aśvebhyo namo yac chālāyāṃ vijāyate AVc vijāvati prajāvati vi te pāśāṃś cṛtāmasi AVa agnim antaś chādayasi puruṣān paśubhiḥ saha AVc vijāvati prajāvati vi te pāśāṃś cṛtāmasi AVa antarā dyāṃ ca pṛthivīṃ ca yad vyacas tena śālāṃ prati gṛhṇāmi ta imām AVc yad antarikṣaṃ rajaso vimānaṃ tat kṛṇve ham udaraṃ śevadhibhyaḥ AVe tena śālāṃ prati gṛhṇāmi tasmai AVa ūrjasvatī payasvatī pṛthivyāṃ nimitā mitā AVc viśvānnaṃ bibhratī śāle mā hiṃsīḥ pratigṛhṇataḥ AVa tṛṇair āvṛtā paladān vasānā rātrīva śālā jagato niveśanī AVc mitā pṛthivyāṃ tiṣṭhasi hastinīva padvatī AVa iṭasya te vi cṛtāmy apinaddham aporṇuvan AVc varuṇena samubjitāṃ mitraḥ prātar vy ubjatu AVa brahmaṇā śālāṃ nimitāṃ kavibhir nimitāṃ mitām AVc indrāgnī rakṣatāṃ śālām amṛtau somyaṃ sadaḥ AVa kulāye dhi kulāyaṃ kośe kośaḥ samubjitaḥ AVc tatra marto vi jāyate yasmād viśvaṃ prajāyate  AVa yā dvipakṣā catuṣpakṣā ṣaṭpakṣā yā nimīyate AVc aṣṭāpakṣāṃ daśapakṣāṃ śālāṃ mānasya patnīm agnir garbha ivā śaye AVa pratīcīṃ tvā pratīcīnaḥ śāle praimy ahiṃsatīm AVc agnir hy antar āpaś ca ṛtasya prathamā dvāḥ AVa imā āpaḥ pra bharāmy ayakṣmā yakṣmanāśanīḥ AVc gṛhān upa pra sīdāmy amṛtena sahāgninā AVa mā naḥ pāśaṃ prati muco gurur bhāro laghur bhava AVc vadhūm iva tvā śāle yatrakāmaṃ bharāmasi AVa prācyā diśaḥ śālāyā namo mahimne svāhā devebhyaḥ svāhyebhyaḥ AVa dakṣiṇāyā diśaḥ śālāyā namo mahimne svāhā devebhyaḥ svāhyebhyaḥ AVa pratīcyā diśaḥ śālāyā namo mahimne svāhā devebhyaḥ svāhyebhyaḥ AVa udīcyā diśaḥ śālāyā namo mahimne svāhā devebhyaḥ svāhyebhyaḥ AVa dhruvāyā diśaḥ śālāyā namo mahimne svāhā devebhyaḥ svāhyebhyaḥ AVa ūrdhvāyā diśaḥ śālāyā namo mahimne svāhā devebhyaḥ svāhyebhyaḥ AVa diśodiśaḥ śālāyā namo mahimne svāhā devebhyaḥ svāhyebhyaḥ  AVa sāhasras tveṣa ṛṣabhaḥ payasvān viśvā rūpāṇi vakṣaṇāsu bibhrat AVc bhadraṃ dātre yajamānāya śīkṣan bārhaspatya usriyas tantum ātān AVa apāṃ yo agne pratimā babhūva prabhūḥ sarvasmai pṛthivīva devī AVc pitā vatsānāṃ patir aghnyānāṃ sāhasre poṣe api naḥ kṛṇotu AVa pumān antarvānt sthaviraḥ payasvān vasoḥ kabandhaṃ ṛṣabho bibharti AVc tam indrāya pathibhir devayānair hutam agnir vahatu jātavedāḥ AVa pitā vatsānāṃ patir aghnyānāṃ atho pitā mahatāṃ gargarāṇām AVc vatso jarāyu pratidhuk pīyūṣa āmikṣā ghṛtaṃ tad v asya retaḥ AVa devānāṃ bhāga upanāha eṣo pāṃ rasa oṣadhīnāṃ ghṛtasya AVc somasya bhakṣam avṛṇīta śakro bṛhann adrir abhavad yac charīram AVa somena pūrṇaṃ kalaśaṃ bibharṣi tvastā rupāṇāṃ janitā paśūnām AVc śivās te santu prajanva iha yā imā ny asmabhyaṃ svadhite yacha yā amūḥ AVa ājaṃ bibharti ghṛtam asya retaḥ sāhasraḥ poṣas tam u yajñam āhuḥ AVc indrasya rūpam ṛṣabho vasānaḥ so asmān devāḥ śiva aitu dattaḥ AVa indrasyaujo varuṇasya bāhū aśvinor aṃsau marutām iyaṃ kakut AVc bṛhaspatiṃ saṃbhṛtam etam āhur ye dhīrāsaḥ kavayo ye manīṣiṇaḥ AVa daivīr viśaḥ payasvān ā tanoṣi tvām indraṃ tvāṃ sarasvantam āhuḥ AVc sahasraṃ sa ekamukhā dadāti yo brāhmaṇa ṛṣabham ājuhoti AVa bṛhaspatiḥ savitā te vayo dadhau tvaṣṭur vāyoḥ pary ātmā ta ābhṛtaḥ AVc antarikṣe manasā tvā juhomi barhiṣ ṭe dyāvāpṛthivī ubhe stām  AVa ya indra iva deveṣu goṣv eti vivāvadat AVc tasya ṛṣabhasyāṅgāni brahmā saṃ stautu bhadrayā AVa pārśve āstām anumatyā bhagasyāstām anūvṛjau AVc aṣṭhīvantāv abravīn mitro mamaitau kevalāv iti AVa bhasad āsīd ādityānāṃ śroṇī āstāṃ bṛhaspateḥ AVc puchaṃ vātasya devasya tena dhūnoty oṣadhīḥ AVa gudā āsant sinīvālyāḥ sūryāyās tvacam abruvan AVc utthātur abruvan pada ṛṣabhaṃ yad akalpayan AVa kroḍa āsīj jāmiśaṃsasya somasya klaśo dhṛtaḥ AVc devāḥ saṃgatya yat sarva ṛṣabhaṃ vyakalpayan AVa te kuṣṭhikāḥ saramāyai kurmebhyo adadhuḥ śaphān AVc ūbadhyam asya kītebhyaḥ śvavartebhyo adhārayan AVa śṛṅgābhyāṃ rakṣa ṛṣaty avartim hanti cakṣuṣā AVc śṛṇoti bhadraṃ karṇābhyāṃ gavāṃ yaḥ patir aghnyaḥ AVa śatayājaṃ sa yajate nainaṃ dunvanty agnayaḥ AVc jinvanti viśve taṃ devā yo brāhmaṇa ṛṣabham ājuhoti AVa brāhmaṇebhya ṛṣabhaṃ dattvā varīyaḥ kṛṇute manaḥ AVc puṣṭiṃ so aghnyānāṃ sve goṣṭhe va paśyate AVa gāvaḥ santu prajāḥ santv atho astu tanūbalam AVc tat sarvam anu manyantāṃ devā ṛṣabhadāyine AVa ayaṃ pipāna indra id rayiṃ dadhātu cetanīm AVc ayaṃ dhenuṃ sudughāṃ nityavatsāṃ vaśaṃ duhāṃ vipaścitaṃ paro divaḥ AVa piśaṅgarūpo nabhaso vayodhā aindraḥ śuṣmo viśvarūpo na āgan AVc āyur asmabhyaṃ dadhat prajāṃ ca rāyaś ca poṣair abhi naḥ sacatām AVa upehopaparcanāsmin goṣṭha upa pṛñca naḥ AVc upa ṛṣabhasya yad reta upendra tava vīryam AVa etaṃ vo yuvānaṃ prati dadhmo atra tena krīḍantīś carata vaśāṃ anu AVc mā no hāsiṣṭa januṣā subhāgā rāyaś ca poṣair abhi naḥ sacadhvam  AVa ā nayaitam ā rabhasva sukṛtāṃ lokam api gachatu prajānan AVc tīrtvā tamāṃsi bahudhā mahānty ajo nākam ā kramatāṃ tṛtīyam AVa indrāya bhāgaṃ pari tvā nayāmy asmin yajñe yajamānāya sūrim AVc ye no dviṣanty anu tān rabhasvānāgaso yajamānasya vīrāḥ AVa pra pado va nenigdhi duścaritaṃ yac cacāra śuddhaiḥ śaphair ā kramatāṃ prajānan AVc tīrtvā tamāṃsi bahudhā vipaśyann ajo nākam ā kramatāṃ tṛtīyam AVa anuchya śyāmena tvacam etāṃ viśastar yathāparv asinā mābhi maṃsthāḥ AVc mābhi druhaḥ paruśaḥ kalpayainaṃ tṛtīye nāke adhi vi śrayainam AVa ṛcā kumbhīm adhy agnau śrayāmy ā siñcodakam ava dhehy enam AVc paryādhattāgninā śamitāraḥ śṛto gachatu sukṛtāṃ yatra lokaḥ AVa ut krāmātaḥ pari ced ataptas taptāc caror adhi nākaṃ tṛtīyam AVc agner agnir adhi saṃ babhūvitha jyotiṣmantam abhi lokaṃ jayaitam AVa ajo agnir ajam u jyotir āhur ajaṃ jīvatā brahmaṇe deyam āhuḥ AVc ajas tamāṃsy apa hanti dūram asmiṃl loke śraddadhānena dattaḥ AVa pañcaudanaḥ pañcadhā vi kramatām ākraṃsyamānas trīṇi jyotīṃṣi AVc ījānānāṃ sukṛtāṃ prehi madhyaṃ tṛtīye nāke adhi vi śrayasva AVa ajā roha sukṛtāṃ yatra lokaḥ śarabho na catto ti durgāny eṣaḥ AVc pañcaudano brahmaṇe dīyamānaḥ sa dātāraṃ tṛptyā tarpayāti AVa ajas trināke tridive tripṛṣṭhe nākasya pṛṣṭhe dadivāṃsaṃ dadhāti AVc pañcaudano brahmaṇe dīyamāno viśvarūpā dhenuḥ kāmadughāsy ekā  AVa etad vo jyotiḥ pitaras tṛtīyaṃ pañcaudanaṃ brahmaṇe jaṃ dadāti AVc ajas tamāṃsy apa hanti dūram asmiṃl loke śraddadhānena dattaḥ AVa ījānānāṃ sukṛtāṃ lokam īpsan pañcaudanaṃ brahmaṇe jaṃ dadāti AVc sa vyāptim abhi lokaṃ jayaitaṃ śivo smabhyaṃ pratigṛhīto astu AVa ajo hy agner ajaniṣṭa śokād vipro viprasya sahaso vipaścit AVc iṣṭaṃ pūrtam abhipūrtaṃ vaṣaṭkṛtaṃ tad devā ṛtuśaḥ kalpayantu AVa amotaṃ vāso dadyād dhiraṇyam api dakṣiṇām AVc tathā lokānt sam āpnoti ye divyā ye ca pārthivāḥ AVa etās tvājopa yantu dhārāḥ somyā devīr ghṛtapṛṣṭhā madhuścutaḥ AVc stabhān pṛthivīm uta dyāṃ nākasya pṛṣṭhe dhi saptaraśmau AVa ajo sy aja svargo si tvayā lokam aṅgirasaḥ prājānan AVc taṃ lokaṃ puṇyaṃ pra jñeṣam AVa yenā sahasraṃ vahasi yenāgne sarvavedasam AVc tenemaṃ yajñaṃ no vaha svar deveṣu gantave AVa ajaḥ pakvaḥ svarge loke dadhāti pañcaudano nirṛtiṃ bādhamānaḥ AVc tena lokānt sūryavato jayema AVa yaṃ brāhmaṇe nidadhe yaṃ ca vikṣu yā vipruṣa odanānām ajasya AVc sarvaṃ tad agne sukṛtasya loke jānītān naḥ saṃgamane pathīnām AVa ajo vā idam agne vy akramata tasyora iyam abhavad dyauḥ pṛṣṭiham AVc antarikṣaṃ madhyam diśaḥ pārśve samudrau kukṣī  AVa satyaṃ ca rtaṃ ca cakṣuṣī viśvaṃ satyaṃ śraddhā prāṇo virāṭ śiraḥ AVc eṣa vā aparimito yajño yad ajaḥ pañcaudanaḥ AVa aparimitam eva yajñam āpnoty aparimitaṃ lokam ava runddhe AVc yo jaṃ pañcaudanaṃ dakṣiṇājyotiṣaṃ dadāti AVa nāsyāsthīni bhindyān na majjño nir dhayet AVc sarvam enaṃ samādāyedamidaṃ pra veśayet AVa idamidam evāsya rūpaṃ bhavati tenainaṃ saṃ gamayati AVc iṣaṃ maha ūrjam asmai duhe yo jaṃ pañcaudanam dakṣiṇājyotiṣaṃ dadāti AVa pañca rukmā pañca navāni vastrā pañcāsmai dhenavaḥ kāmadughā bhavanti AVc yo jaṃ pañcaudanaṃ dakṣiṇājyotiṣaṃ dadāti AVa pañca rukmā jyotir asmai bhavanti varma vāsāṃsi tanve bhavanti AVc svargaṃ lokam aśnute yo jaṃ pañcaudanaṃ dakṣiṇājyotiṣam dadāti AVa yā pūrvaṃ patiṃ vittvā thānyaṃ vindate param AVc pañcaudanaṃ ca tāv ajaṃ dadāto na vi yoṣataḥ AVa samānaloko bhavati punarbhuvāparaḥ patiḥ AVc yo jaṃ pañcaudanam dakṣiṇājyotiṣaṃ dadāti AVa anupūrvavatsāṃ dhenum anaḍvāham upabarhaṇam AVc vāso hiraṇyaṃ dattvā te yanti divam uttamām AVa ātmānaṃ pitaraṃ putraṃ pautraṃ pitāmaham AVc jāyāṃ janitrīṃ mātaraṃ ye priyās tān upa hvaye  AVa yo vai naidāghaṃ nāma rtuṃ veda AVc eṣa vai naidāgho nāma rtur yad ajaḥ pañcaudanaḥ AVe nir evāpriyasya bhrātṛvyasya śriyaṃ dahati bhavaty ātmanā AVa yo vai kurvantaṃ nāma rtuṃ veda AVc kurvatīṃkurvatīm evāpriyasya bhrātṛvyasya śriyaṃ ā datte AVe eṣa vai kurvan nāma rtur yad ajaḥ pañcaudanaḥ AVa yo vai saṃyantaṃ nāma rtuṃ veda AVc saṃyatīṃsaṃyatīm evāpriyasya bhrātṛvyasya śriyaṃ ā datte AVe eṣa vai saṃyan nāma rtur yad ajaḥ pañcaudanaḥ AVa yo vai pinvantaṃ nāma rtum veda AVc pinvatīṃpinvatīm evāpriyasya bhrātṛvyasya śriyaṃ ā datte AVe eṣa vai pinvan nāma rtur yad ajaḥ pañcaudanaḥ AVa yo vā udyantaṃ nāma rtuṃ veda AVc udyatīṃudyatīm evāpriyasya bhrātṛvyasya śriyaṃ ā datte AVe eṣa vā udyann nāma rtur yad ajaḥ pañcaudanaḥ AVa yo vā abhibhuvaṃ nāma rtuṃ veda AVc abhibhavantīmabhibhavantīm evāpriyasya bhrātṛvyasya śriyaṃ ā datte AVe eṣa vā abhibhūr nāma rtur yad ajaḥ pañcaudanaḥ AVa ajaṃ ca pacata pañca caudanān AVc sarvā diśaḥ saṃmanasaḥ sadhrīcīḥ sāntardeśāḥ prati gṛhnantu ta etam AVa tās te rakṣantu tava tubhyam etaṃ tābhya ājyaṃ havir idaṃ juhomi  AVa yo vidyād brahma pratyakṣaṃ parūṃṣi yasya saṃbhārā ṛco yasyānūkyam AVa sāmāni yasya lomāni yajur hṛdayam ucyate paristaraṇam id dhaviḥ AVa yad vā atithipatir atithīn pratipaśyati devayajanaṃ prekṣate AVa yad abhivadati dīkṣām upaiti yad udakaṃ yācaty apaḥ pra ṇayati AVa yā eva yajña āpaḥ praṇīyante tā eva tāḥ AVa yat tarpaṇam āharanti ya evāgnīṣomīyaḥ paśur badhyate sa eva saḥ AVa yad āvasathān kalpayanti sadohavirdhānāny eva tat kalpayanti AVa yad upastṛṇanti barhir eva tat AVa yad upariśayanam āharanti svargam eva tena lokam ava runddhe AVa yat kaśipūpabarhaṇam āharanti paridhaya eva te AVa yad āñjanābhyañjanam āharanty ājyam eva tat AVa yat purā pariveṣāt svādam āharanti purodāśāv eva tau AVa yad aśanakṛtaṃ hvayanti haviṣkṛtam eva tad dhvayanti AVa ye vrīhayo yavā nirupyante ṃśava eva te AVa yāny ulūkhalamusalāni grāvāṇa eva te AVa śūrpaṃ pavitraṃ tuṣā ṛjīṣābhiṣavaṇīr āpaḥ AVa srug darvir nekṣaṇam āyavanaṃ droṇakalaśāḥ kumbhyo vāyavyāni pātrāṇīyam eva kṛṣṇājinam  AVa yajamānabrāhmaṇaṃ vā etad atithipatiḥ kurute yad āhāryāṇi prekṣata idaṃ bhūyā idām iti AVa yad āha bhūya ud dhareti prāṇam eva tena varṣīyāṃsaṃ kurute AVa upa harati havīṃṣy ā sādayati AVa teṣām āsannānām atithir ātman juhoti AVa srucā hastena prāṇe yūpe srukkāreṇa vaṣaṭkāreṇa AVa ete vai priyāś cāpriyāś ca rtvijaḥ svargaṃ lokaṃ gamayanti yad atithayaḥ AVa sa ya evaṃ vidvān na dviṣann aśnīyān na dviṣato nnam aśnīyān na mīmāṃsitasya na mīmāṃsamānasya AVa sarvo vā eṣa jagdhapāpmā yasyānnam aśnanti AVa sarvo vā eso jagdhapāpmā yasyānnam nāśnanti AVa sarvadā vā eṣa yuktagrāvārdrapavitro vitatādhvara āhṛtayajñakratur ya upaharati AVa prājāpatyo vā etasya yajño vitato ya upaharati AVa prajāpater vā eṣa vikramān anuvikramate ya upaharati AVa yo tithīnāṃ sa āhavanīyo yo veśmani sa gārhapatyo yasmin pacanti sa dakṣiṇāgniḥ  AVa iṣṭaṃ ca vā eṣa pūrtaṃ ca gṛhāṇām aśnāti yaḥ pūrvo tither aśnāti AVa payaś ca vā eṣa rasaṃ ca gṛhāṇām aśnāti yaḥ pūrvo tither aśnāti AVa ūrjāṃ ca vā eṣa sphātiṃ ca gṛhāṇām aśnāti yaḥ pūrvo tither aśnāti AVa prajāṃ vā eṣa paśūṃś ca gṛhāṇām aśnāti yaḥ pūrvo tither aśnāti AVa kīrtiṃ vā eṣa yaśaś ca gṛhāṇām aśnāti yaḥ pūrvo tither aśnāti AVa śriyaṃ vā eṣa saṃvidaṃ ca gṛhāṇām aśnāti yaḥ pūrvo tither aśnāti AVa eṣa vā atithir yac chrotriyas tasmāt pūrvo nāśnīyāt AVa aśitāvaty atithāv aśnīyād yajñasya sātmatvāya yajñasyāvichedāya tad vratam AVa etad vā u svādīyo yad adhigavaṃ kṣīraṃ vā māṃsaṃ vā tad eva nāśnīyāt  AVa sa ya evaṃ vidvān kṣīram upasicyopaharati AVc yāvad agniṣṭomeneṣṭvā susamṛddhenāvarunddhe tāvad enenāva runddhe AVa sa ya evaṃ vidvānt sarpir upasicyopaharati AVc yāvad atirātreṇeṣṭvā susamṛddhenāvarunddhe tāvad enenāva runddhe AVa sa ya evaṃ vidvān madhūpasicyopaharati AVc yāvad sattrasadyeneṣṭvā susamṛddhenāvarunddhe tāvad enenāva runddhe AVa sa ya evaṃ vidvān māṃsam upasicyopaharati AVc yāvad dvādaśāheneṣṭvā susamṛddhenāvarunddhe tāvad enenāva runddhe AVa sa ya evaṃ vidvān udakam upasicyopaharati AVc prajānāṃ prajananāya gachati pratiṣṭhāṃ priyaḥ prajānāṃ bhavati ya evaṃ vidvān upasicyopaharati  AVa tasmā uṣā hiṅ kṛṇoti savitā pra stauti AVc bṛhaspatir ūrjayod gāyati tvaṣṭā puṣṭyā prati harati viśve devā nidhanam AVe nidhanaṃ bhūtyāḥ prajāyāḥ paśūnāṃ bhavati ya evaṃ veda AVa tasmā udyant sūryo hiṅ kṛṇoti saṃgavaḥ pra stauti AVc madhyandina ud gāyaty aparāhṇaḥ prati haraty astaṃyan nidhanam AVe nidhanaṃ bhūtyāḥ prajāyāḥ paśūnāṃ bhavati ya evaṃ veda AVa tasmā abhro bhavan hiṅ kṛṇoti stanayan pra stauti AVc vidyotamānaḥ prati harati varṣann ud gāyaty udgṛhṇan nidhanam AVe nidhanaṃ bhūtyāḥ prajāyāḥ paśūnāṃ bhavati ya evaṃ veda AVa atithīn prati paśyati hiṅ kṛṇoty abhi vadati pra stauty udakam yācaty ud gāyati AVc upa harati prati haraty ucchiṣṭaṃ nidhanam AVe nidhanaṃ bhūtyāḥ prajāyāḥ paśūnāṃ bhavati ya evam veda  AVa yat kṣattāraṃ hvayaty ā śrāvayaty eva tat AVa yat pratiśṛṇoti pratyāśrāvayaty eva tat AVa yat pariveṣṭāraḥ pātrahastāḥ pūrve cāpare ca prapadyante camasādhvaryava eva te AVa teṣāṃ na kaś canāhotā AVa yad vā atithipatir atithīn pariviṣya gṛhān upodaity avabhṛtham eva tad upāvaiti AVa yat sabhāgayati dakṣiṇāḥ sabhāgayati yad anutiṣṭhata udavasyaty eva tat AVa sa upahūtaḥ pṛthivyāṃ bhakṣayaty upahūtas tasmin yat pṛthivyāṃ viśvarūpam AVa sa upahūto ntarikṣe bhakṣayaty upahūtas tasmin yad divi viśvarūpam AVa sa upahūto divi bhakṣayaty upahūtas tasmin yad divi viśvarūpam AVa sa upahūto deveṣu bhakṣayaty upahūtas tasmin yad divi viśvarūpam AVa sa upahūto lokeṣu bhakṣayaty upahūtas tasmin yad divi viśvarūpam AVa sa upahūta upahūtaḥ AVa āpnotīmaṃ lokam āpnoty amum AVa jyotiṣmato lokān jayati ya evaṃ veda  AVa prajāpatiś ca parameṣṭhī ca śṛṅge indraḥ śiro agnir lalāṭaṃ yamaḥ kṛkāṭam AVa somo rājā mastiṣko dyaur uttarahanuḥ pṛthivy adharahanuḥ AVa vidyuj jihvā maruto dantā revatir grīvāḥ kṛttikā skandhā gharmo vahaḥ AVa viśvaṃ vāyuḥ svargo lokaḥ kṛṣṇadraṃ vidharaṇī niveṣyaḥ AVa śyenaḥ kroto ntarikṣaṃ pājasyaṃ bṛhaspatiḥ kakud bṛhatīḥ kīkasāḥ AVa devānāṃ patnīḥ pṛṣṭaya upasadaḥ parśavaḥ AVa mitraś ca varuṇaś cāṃsau tvaṣṭā cāryamā ca doṣaṇī mahādevo bāhū AVa indrāṇī bhasad vāyuḥ puchaṃ pavamāno bālāḥ AVa brahma ca kṣatraṃ ca śroṇī balam ūrū AVa dhātā ca savitā cāṣṭhīvantau jaṅghā gandharvā apsarasaḥ kuṣṭhikā aditiḥ śaphāḥ AVa ceto hṛdayaṃ yakṛn medhā vrataṃ purītat AVa kṣut kukṣir irā vaniṣṭhuḥ parvatāḥ plāśayaḥ AVa krodho vṛkkau manyur āṇḍau prajā śepaḥ AVa nadī sūtrī varṣasya pataya stanā stanayitnur ūdhaḥ AVa viśvavyacās carmauṣadhayo lomāni nakṣatrāṇi rūpam AVa devajanā gudā manuṣyā āntrāṇy atrā udaram AVa rakṣāṃsi lohitam itarajanā ūbadhyam AVa abhraṃ pībo majjā nidhanam AVa agnir āsīna utthito śvinā AVa indraḥ prāṅ tiṣṭhan dakṣiṇā tiṣṭhan yamaḥ AVa pratyaṅ tiṣṭhan dhātodaṅ tiṣṭhant savitā AVa tṛṇāni prāptaḥ somo rājā AVa mitra īkṣamāṇa āvṛtta ānandaḥ AVa yujyamāno vaiśvadevo yuktaḥ prajāpatir vimuktaḥ sarvam AVa etad vai viśvarūpaṃ sarvarūpaṃ gorūpam AVa upainaṃ viśvarūpāḥ sarvarūpāḥ paśavas tiṣṭhanti ya evaṃ veda  AVa śīrṣaktiṃ śīrṣāmayaṃ karṇaśūlaṃ vilohitam AVc sarvaṃ śīrṣanyaṃ te rogaṃ bahir nir mantrayāmahe AVa karṇābhyāṃ te kaṅkūṣebhyaḥ karṇaśūlaṃ visalpakam AVc sarvaṃ śīrṣanyaṃ te rogaṃ bahir nir mantrayāmahe AVa yasya hetoḥ pracyavate yakṣmaḥ karṇato āsyataḥ AVc sarvaṃ śīrṣanyaṃ te rogaṃ bahir nir mantrayāmahe AVa yaḥ kṛṇoti pramotam andhaṃ kṛṇoti pūruṣam AVc sarvaṃ śīrṣanyaṃ te rogaṃ bahir nir mantrayāmahe AVa aṅgabhedam aṅgajvaram viśvāṅgyaṃ visalpakam AVc sarvaṃ śīrṣanyaṃ te rogaṃ bahir nir mantrayāmahe AVa yasya bhīmaḥ pratīkāśa udvepayati pūruṣam AVc takmānaṃ viśvaśāradaṃ bahir nir mantrayāmahe AVa ya ūrū anusarpaty atho eti gavīnike AVc yakṣmaṃ te antar aṅgebhyo bahir nir mantrayāmahe AVa yadi kāmād apakāmād dhṛdayāj jāyate pari AVc hṛdo balāsam aṅgebhyo bahir nir mantrayāmahe AVa harimāṇaṃ te aṅgebhyo pvām antarodarāt AVc yakṣmodhām antar ātmano bahir nir mantrayāmahe AVa āso balāso bhavatu mūtraṃ bhavatv āmayat AVc yakṣmāṇāṃ sarveṣāṃ viṣaṃ nir avocam ahaṃ tvat  AVa bahir bilaṃ nir dravatu kāhābāhaṃ tavodarāt AVc yakṣmāṇāṃ sarveṣāṃ viṣaṃ nir avocam ahaṃ tvat AVa udarāt te klomno nābhyā hṛdayād adhi AVc yakṣmāṇāṃ sarveṣāṃ viṣaṃ nir avocam ahaṃ tvat AVa yāḥ sīmānaṃ virujanti mūrdhānaṃ praty arṣanīḥ AVc ahiṃsantīr anāmayā nir dravantu bahir bilam AVa yā hṛdayam uparṣanty anutanvanti kīkasāḥ AVc ahiṃsantīr anāmayā nir dravantu bahir bilam AVa yāḥ pārśve uparṣanty anunikṣanti pṛṣṭīḥ AVc ahiṃsantīr anāmayā nir dravantu bahir bilam AVa yās tiraścīḥ uparṣanty arṣaṇīr vakṣaṇāsu te AVc ahiṃsantīr anāmayā nir dravantu bahir bilam AVa yā gudā anusarpanty āntrāṇi mohayanti ca AVc ahiṃsantīr anāmayā nir dravantu bahir bilam AVa yā majjño nirdhayanti parūṃṣi virujanti ca AVc ahiṃsantīr anāmayā nir dravantu bahir bilam AVa ye aṅgāni madayanti yakṣmāso ropaṇās tava AVc yakṣmāṇāṃ sarveṣāṃ viṣaṃ nir avocam ahaṃ tvat AVa visalpasya vidradhasya vātīkārasya vālajeḥ AVc yakṣmāṇāṃ sarveṣāṃ viṣaṃ nir avocam ahaṃ tvat AVa pādābhyāṃ te jānubhyāṃ śroṇibhyāṃ pari bhaṃsasaḥ AVc anūkād arṣaṇīr uṣṇihābhyaḥ śīrṣṇo rogam anīnaśam AVa saṃ te śīrṣṇaḥ kapālāni hṛdayasya ca yo vidhuḥ AVc udyann āditya raśmibhiḥ śīrṣṇo rogam anīnaśo ṅgabhedam aśīśamaḥ  AVa asya vāmasya palitasya hotus tasya bhrātā madhyamo asty aśnaḥ AVc tṛtīyo bhrātā ghṛtapṛṣṭho asyātrāpaśyaṃ viśpatiṃ saptaputram AVa sapta yuñjanti ratham ekacakram eko aśvo vahati saptanāmā AVc trinābhi cakram ajaram anarvaṃ yatremā viśvā bhuvanādhi tasthuḥ AVa imaṃ ratham adhi ye sapta tasthuḥ saptacakraṃ sapta vahanty aśvāḥ AVc sapta svasāro abhi saṃ navanta yatra gavām nihitā sapta nāma AVa ko dadarśa prathamaṃ jāyamānam asthanvantaṃ yad anasthā bibharti AVc bhūmyā asur asṛg ātmā kva svit ko vidvāṃsam upa gāt praṣṭum etat AVa iha bravītu ya īm aṅga vedāsya vāmasya nihitaṃ padaṃ veḥ AVc śīrṣṇaḥ kṣīraṃ duhrate gāvo asya vavriṃ vasānā udakaṃ padā puḥ AVa pākaḥ pṛchāmi manasā vijānan devānām enā nihitā padāni AVc vatse baṣkaye dhi sapta tantūn vi tatnire kavaya otavā u AVa acikitvāṃs cikituṣaś cid atra kavīn pṛchāmi vidvano na vidvān AVc vi yas tastambha ṣaṭ imā rajāṃsy ajasya rūpe kiṃ api svid ekam AVa mātā pitaram ṛta ā babhāja dhīty agre manasā saṃ hi jagme AVc sā bībhatsur garbharasā nividdhā namasvanta id upavākam īyuḥ AVa yuktā mātāsid dhuri dakṣiṇāyā atiṣṭhad garbho vṛjanīṣv antaḥ AVc amīmed vatso anu gām apaśyad viśvarūpyaṃ triṣu yoganeṣu AVa tisro matṝs trīn pitṝn bibhrad eka urdhvas tasthau nem ava glāpayanta AVc mantrayante divo amuṣya pṛṣṭhe viśvavido vācam aviśvavinnām  AVa pañcāre cakre parivartamāne yasminn ātasthur bhuvanāni viśvā AVc tasya nākṣas tapyate bhūribhāraḥ sanād eva na chidyate sanābhiḥ AVa pañcapādaṃ pitaraṃ dvādaśākṛtiṃ diva āhuḥ pare ardhe purīṣiṇam AVc atheme anya upare vicakṣaṇe saptacakre ṣaḍara āhur arpitam AVa dvādaśāraṃ nahi taj jarāya varvarti cakraṃ pari dyām ṛtasya AVc ā putrā agne mithunāso atra sapta śatāni viṃśatiś ca tasthuḥ AVa sanemi cakram ajaraṃ vi vavṛta uttānāyāṃ daśa yuktā vahanti AVc sūryasya cakṣū rajasaity āvṛtaṃ yasminn ātasthur bhuvanāni viśvā AVa striyaḥ satīs tām u me puṃsaḥ āhuḥ paśyad akṣaṇvānn vi cetad andhaḥ AVc kavir yaḥ putraḥ sa īm ā ciketa yas tā vijānāt sa pituṣ pitāsat AVa sākaṃjānāṃ saptatham āhur ekajaṃ ṣaḍ id yamā ṛṣayo devajā iti AVc teṣām iṣṭāni vihitāni dhāmaśa sthātre rejante vikṛtāni rūpaśaḥ AVa avaḥ pareṇa para enā avareṇa padā vatsaṃ bibhratī gaur ud asthāt AVc sā kadrīcī kaṃ svid ardhaṃ parāgāt kva svit sūte nahi yūthe asmin AVa avaḥ pareṇa pitaraṃ yo asya vedāvaḥ pareṇa para enāvareṇa AVc kavīyamānaḥ ka iha pra vocad devaṃ manaḥ kuto adhi prajātam AVa ye arvāñcas tām u parāca āhur ye parāñcas tāṃ u arvāca āhuḥ AVc indraś ca yā cakrathuḥ soma tāni dhurā na yuktā rajaso vahanti AVa dvā suparṇā sayujā sakhāyā samānaṃ vṛkṣaṃ pari ṣasvajāte AVc tayor anyaḥ pippalaṃ svādv atty anaśnann anyo abhi cākaśīti AVa yasmin vṛkṣe madhvadaḥ suparṇā niviśante suvate cādhi viśve AVc tasya yad āhuḥ pippalaṃ svādv agre tan non naśad yaḥ pitaraṃ na veda AVa yatrā suparṇā amṛtasya bhakṣam animeṣaṃ vidathābhisvaranti AVc enā viśvasya bhuvanasya gopāḥ sa mā dhīraḥ pākam atrā viveśa  AVa yad gāyatre adhi gāyatram āhitaṃ traiṣṭubhaṃ vā traiṣṭubhān niratakṣata AVc yad vā jagaj jagaty āhitaṃ padaṃ ya it tad vidus te amṛtatvam ānuśuḥ AVa gāyatreṇa prati mimīte arkam arkeṇa sāma traiṣṭubhena vākam AVc vākena vākaṃ dvipadā catuṣpadākṣareṇa mimate sapta vāṇīḥ AVa jagatā sindhuṃ divy askabhāyad rathaṃtare sūryaṃ pary apaśyat AVc gāyatrasya samidhas tisra āhus tato mahnā pra ririce mahitvā AVa upa hvaye sudughāṃ dhenum etāṃ suhasto godhug uta dohad enām AVc śreṣṭhaṃ savaṃ savitā sāviṣan no bhīddho gharmas tad u ṣu pra vocat AVa hiṅkṛṇvatī vasupatnī vasūnāṃ vatsam ichantī manasābhyāgāt AVc duhām aśvibhyāṃ payo aghnyeyaṃ sā vardhatāṃ mahate saubhagāya AVa gaur amīmed abhi vatsaṃ miṣantaṃ mūrdhānaṃ hiṅṅ akṛṇon mātavā u AVc sṛkvāṇaṃ gharmam abhi vāvaśānā mimāti māyuṃ payate payobhiḥ AVa ayaṃ sa śiṅkte yena gaur abhivṛtā mimāti mayuṃ dhvasanāv adhi śritā AVc sā cittibhir ni hi cakāra martyān vidyud bhavantī prati vavrim auhata AVa anac chaye turagātu jīvam ejad dhruvaṃ madhya ā pastyānām AVc jīvo mṛtasya carati svadhābhir amartyo martyenā sayoniḥ AVa vidhuṃ dadrāṇaṃ salilasya pṛṣṭhe yuvānaṃ santaṃ palito jagāra AVc devasya paśya kāvyaṃ mahitvādya mamāra sa hyaḥ sam āna AVa ya īṃ cakāra na so asya veda ya īṃ dadarśa hirug in nu tasmāt AVc sa mātur yonā parivīto antar bahuprajā nirṛtir ā viveśa  AVa apaśyaṃ gopām anipadyamānam ā ca parā ca pathibhiś carantam AVc sa sadhrīcīḥ sa viṣūcīr vasāna ā varīvarti bhuvaneṣv antaḥ AVa dyaur naḥ pitā janitā nābhir atra bandhur no mātā pṛthivī mahīyam AVc uttānayoś camvor yonir antar atrā pitā duhitur garbham ādhāt AVa pṛchāmi tvā param antaṃ pṛthivyāḥ pṛchāmi vṛṣṇo aśvasya retaḥ AVc pṛchāmi viśvasya bhuvanasya nābhiṃ pṛchāmi vācaḥ paramaṃ vyoma AVa iyaṃ vediḥ paro antaḥ pṛthivyā ayaṃ somo vṛṣṇo aśvasya retaḥ AVc ayaṃ yajño viśvasya bhuvanasya nābhir brahmāyaṃ vācaḥ paramaṃ vyoma AVa na vi jānāmi yad ivedam asmi niṇyaḥ saṃnaddho manasā carāmi AVc yadā māgan prathamajā ṛtasyād id vāco aśnuve bhāgam asyāḥ AVa apāṅ prāṅ eti svadhayā gṛbhīto martyo martyenā sayoniḥ AVc tā śaśvantā viṣūcīnā viyantā ny anyaṃ cikyur na ni cikyur anyam AVa saptārdhagarbhā bhuvanasya reto viṣṇos tiṣṭhanti pradiśā vidharmaṇi AVc te dhītibhir manasā te vipaścitaḥ paribhuvaḥ pari bhavanti viśvataḥ AVa ṛco akṣare parame vyoman yasmin devā adhi viśve niṣeduḥ AVc yas tan na veda kim ṛcā kariṣyati ya it tad vidus te amī sam āsate AVa ṛcaḥ padaṃ mātrayā kalpayanto rdharcena cakḷpur viśvam ejat AVc tripād brahma pururūpaṃ vi taṣṭhe tena jīvanti pradiśaś catasraḥ AVa sūyavasād bhagavatī hi bhūyā adhā vayaṃ bhagavantaḥ syāma AVc addhi tṛṇam aghnye viśvadānīṃ piba śuddham udakam ācarantī  AVa gaur in mimāya salilāni takṣatī ekapadī dvipadī sā catuṣpadī AVc aṣṭāpadī navapadī babhūvuṣī sahasrākṣarā bhuvanasya paṅktis tasyāḥ samudrā adhi vi kṣaranti AVa kṛṣṇaṃ niyānaṃ harayaḥ suparṇā apo vasānā divam ut patanti AVc taṃ āvavṛtrant sadanād ṛtasyād id ghṛtena pṛthivīṃ vy ūduḥ AVa apād eti prathamā padvatīnāṃ kas tad vāṃ mitrāvaruṇā ciketa AVc garbho bhāraṃ bharaty ā cid asyā ṛtaṃ piparti anṛtaṃ ni pāti AVa virāḍ vāg virāṭ pṛthivī virāḍ antarikṣaṃ virāṭ prajāpatiḥ AVc virāṇ mṛtyuḥ sādhyānām adhirājo babhūva tasya bhūtaṃ bhavyaṃ vaśe sa me bhūtaṃ bhavyaṃ vaśe kṛṇotu AVa śakamayaṃ dhūmam ārād apaśyaṃ viṣūvatā para enāvareṇa AVc ukṣāṇaṃ pṛśnim apacanta vīrās tāni dharmāṇi prathamāny āsan AVa trayaḥ keśina ṛtuthā vi cakṣate saṃvatsare vapata eka eṣām AVc viśvam anyo abhicaṣṭe śacībhir dhrājir ekasya dadṛśe na rūpam AVa catvāri vāk parimitā padāni tāni vidur brāhmaṇā ye manīṣiṇaḥ AVc guhā trīṇi nihitā neṅgayanti turīyaṃ vāco manuṣyā vadanti AVa indraṃ mitraṃ varuṇam agnim āhur atho divyaḥ sa suparṇo garutmān AVc ekaṃ sad viprā bahudhā vadanty agniṃ yamaṃ mātariśvānam āhuḥ  AVa yāṃ kalpayanti vahatau vadhūm iva viśvarūpāṃ hastakṛtāṃ cikitsavaḥ AVc sārād etv apa nudāma enām AVa śīrṣaṇvatī nasvatī karṇiṇī kṛtyākṛtā saṃbhṛtā viśvarūpā AVc sārād etv apa nudāma enām AVa śūdrakṛtā rājakṛtā strīkṛtā brahmabhiḥ kṛtā AVc jāyā patyā nutteva kartāraṃ bandhv ṛchatu AVa anayāham oṣadhyā sarvāḥ kṛtyā adūduṣam AVc yāṃ kṣetre cakrur yāṃ goṣu yāṃ vā te puruṣeṣu AVa agham astv aghakṛte śapathaḥ śapathīyate AVc pratyak pratiprahiṇmo yathā kṛtyākṛtaṃ hanat AVa pratīcīna āṅgiraso dhyakṣo naḥ purohitaḥ AVc pratīcīḥ kṛtyā ākṛtyāmūn kṛtyākṛto jahi AVa yas tvovāca parehīti pratikūlam udāyyam AVc taṃ kṛtye bhinivartasva māsmān icho anāgasaḥ AVa yas te parūṃṣi saṃdadhau rathasyeva rbhur dhiyā AVc taṃ gacha tatra te yanam ajñātas te yaṃ janaḥ AVa ye tvā kṛtvālebhire vidvalā abhicāriṇaḥ AVc śaṃbhv idaṃ kṛtyādūṣaṇaṃ prativartma punaḥsaraṃ tena tvā snapayāmasi AVa yad durbhagāṃ prasnapitāṃ mṛtavatsām upeyima AVc apaitu sarvaṃ mat pāpaṃ draviṇaṃ mopa tiṣṭhatu  AVa yat te pitṛbhyo dadato yajñe vā nāma jagṛhuḥ AVc saṃdeśyāt sarvasmāt pāpād imā muñcantu tvauṣadhīḥ AVa devainasāt pitryān nāmagrāhāt saṃdeśyād abhiniṣkṛtāt AVc muñcantu tvā vīrudho vīryeṇa brahmaṇā ṛgbhiḥ payasā ṛṣīṇām AVa yathā vātaś cyāvayati bhūmyā reṇum antarikṣāc cābhram AVc evā mat sarvaṃ durbhūtaṃ brahmanuttam apāyati AVa apa krāma nānadatī vinaddhā gardabhīva AVc kartṝn nakṣasveto nuttā brahmaṇā vīryāvatā AVa ayaṃ panthāḥ kṛtyeti tvā nayāmo bhiprahitāṃ prati tvā pra hiṇmaḥ AVc tenābhi yāhi bhañjaty anasvatīva vāhinī viśvarūpā kurūtinī AVa parāk te jyotir apathaṃ te arvāg anyatrāsmad ayanā kṛṇuṣva AVc pareṇehi navatiṃ nāvyā ati durgāḥ srotyā mā kṣaṇiṣṭhāḥ parehi AVa vāta iva vṛkṣān ni mṛṇīhi pādaya mā gām aśvaṃ puruṣam uc chiṣa eṣām AVc kartṝn nivṛtyetaḥ kṛtye prajāstvāya bodhaya AVa yāṃ te barhiṣi yāṃ śmaśāne kṣetre kṛtyāṃ valagaṃ vā nicakhnuḥ AVc agnau vā tvā gārhapatye bhiceruḥ pākaṃ santaṃ dhīratarā anāgasam AVa upāhṛtam anubuddhaṃ nikhātaṃ vairaṃ tsāry anv avidāma kartram AVc tad etu yata ābhṛtaṃ tatrāśva iva vi vartatāṃ hantu kṛtyākṛtaḥ prajām AVa svāyasā asayaḥ santi no gṛhe vidmā te kṛtye yatidhā parūṃṣi AVc ut tiṣṭhaiva parehīto jñāte kim ihechasi  AVa grīvās te kṛtye pādau cāpi kartsyāmi nir drava AVc indrāgnī asmān rakṣatāṃ yau prajānāṃ prajāvatī AVa somo rājādhipā mṛḍitā ca bhūtasya naḥ patayo mṛḍayantu AVa bhavāśarvāv asyatāṃ pāpakṛte kṛtyākṛte AVc duṣkṛte vidyutaṃ devahetim AVa yady eyatha dvipadī catuṣpadī kṛtyākṛtā saṃbhṛtā viśvarūpā AVc seto ṣṭāpadī bhūtvā punaḥ parehi duchune AVa abhyaktāktā svaraṃkṛtā sarvaṃ bharantī duritaṃ parehi AVc jānīhi kṛtye kartāraṃ duhiteva pitaraṃ svam AVa parehi kṛtye mā tiṣṭho viddhasyeva padaṃ naya AVc mṛgaḥ sa mṛgayus tvaṃ na tvā nikartum arhati AVa uta hanti pūrvāsinaṃ pratyādāyāpara iṣvā AVc uta pūrvasya nighnato ni hanty aparaḥ prati AVa etad dhi śṛṇu me vaco thehi yata eyatha AVc yas tvā cakāra taṃ prati AVa anāgohatyā vai bhīmā kṛtye mā no gām aśvaṃ puruṣaṃ vadhīḥ AVc yatrayatrāsi nihitā tatas tvot thāpayāmasi parṇāl laghīyasī bhava AVa yadi stha tamasāvṛtā jālenabhihitā iva AVc sarvāḥ saṃlupyetaḥ kṛtyāḥ punaḥ kartre pra hiṇmasi AVa kṛtyākṛto valagino bhiniṣkāriṇaḥ prajām AVc mṛṇīhi kṛtye moc chiṣo mūn kṛtyākṛto jahi AVa yathā sūryo mucyate tamasas pari rātriṃ jahāty uṣasaśca ketūn AVc evāhaṃ sarvaṃ durbhūtaṃ kartraṃ kṛtyākṛtā kṛtaṃ hastīva rajo duritaṃ jahāmi  AVa kena pārṣṇī ābhṛte pūruṣasya kena māṃsaṃ saṃbhṛtaṃ kena gulphau AVc kenāṅgulīḥ peśanīḥ kena khāni kenocchlaṅkhau madhyataḥ kaḥ pratiṣṭhām AVa kasmān nu gulphāv adharāv akṛṇvann aṣṭhīvantāv uttarau puruṣasya AVc jaṅghe nirṛtya ny adadhuḥ kva svij jānunoḥ saṃdhī ka u tac ciketa AVa catuṣṭayaṃ yujate saṃhitāntaṃ jānubhyām ūrdhvaṃ śithiraṃ kabandham AVc śroṇī yad ūrū ka u taj jajāna yābhyāṃ kusindhaṃ sudṛḍhaṃ babhūva AVa kati devāḥ katame ta āsan ya uro grīvāś cikyuḥ puruṣasya AVc kati stanau vy adadhuḥ kaḥ kaphodau kati skandhān kati pṛṣṭīr acinvan AVa ko asya bāhū sam abharad vīryāṃ karavād iti AVc aṃsau ko asya tad devaḥ kusindhe adhy ā dadhau AVa kaḥ sapta khāni vi tatarda śīrṣaṇi karṇāv imau nāsike cakṣaṇī mukham AVc yeṣāṃ purutrā vijayasya mahnani catuṣpādo dvipado yanti yāmam AVa hanvor hi jihvām adadhāt purūcīm adhā mahīm adhi śiśrāya vācam AVc sa ā varīvarti bhuvaneṣv antar apo vasānaḥ ka u tac ciketa AVa mastiṣkam asya yatamo lalātaṃ kakāṭikāṃ prathamo yaḥ kapālam AVc citvā cityaṃ hanvoḥ pūruṣasya divaṃ ruroha katamaḥ sa devaḥ AVa priyāpriyāṇi bahulā svapnaṃ saṃbādhatandyaḥ AVc ānandān ugro nandāṃś ca kasmād vahati pūruṣaḥ AVa ārtir avartir nirṛtiḥ kuto nu puruṣe matiḥ AVc rāddhiḥ samṛddhir avyṛddhir matir uditayaḥ kutaḥ  AVa ko asminn āpo vy adadhāt viṣūvṛtaḥ purūvṛtaḥ sindhusṛtyāya jātāḥ AVc tīvrā aruṇā lohinīs tāmradhūmrā ūrdhvā avācīḥ puruṣe tiraścīḥ AVa ko asmin rūpam adadhāt ko mahmānaṃ ca nāma ca AVc gātuṃ ko asmin kaḥ ketuṃ kaś caritrāni puruṣe AVa ko asmin prāṇaṃ avayat ko apānaṃ vyānam u AVc samānam asmin ko devo dhi śiśrāya puruṣe AVa ko asmin yajñam adadhād eko devo dhi puruṣe AVc ko asmint satyaṃ ko nṛtaṃ kuto mṛtyuḥ kuto mṛtam AVa ko asmai vāsaḥ pary adadhāt ko asyāyur akalpayat AVc balaṃ ko asmai prāyachat ko asyākalpayaj javam AVa kenāpo anv atanuta kenāhar akarod ruce AVc uṣasaṃ kenānv ainddha kena sāyaṃbhavaṃ dade AVa ko asmin reto ny adadhāt tantur ā tāyatām iti AVc medhāṃ ko asminn adhy auhat ko bāṇaṃ ko nṛto dadhau AVa kenemāṃ bhūmim aurṇot kena pary abhavad divam AVc kenābhi mahnā parvatān kena karmāṇi puruṣaḥ AVa kena parjanyam anv eti kena somaṃ vicakṣaṇam AVc kena yajñam ca śraddhāṃ ca kenāsmin nihitaṃ manaḥ AVa kena śrotriyam āpnoti kenemaṃ parameṣṭhinam AVc kenemam agniṃ pūruṣaḥ kena saṃvatsaraṃ mame  AVa brahma śrotriyam āpnoti brahmemaṃ parameṣṭhinam AVc brahmemam agniṃ pūruṣo brahma saṃvatsaraṃ mame AVa kena devāṃ anu kṣiyati kena daivajanīr viśaḥ AVc kenedam anyan nakṣatraṃ kena sat kṣatram ucyate AVa brahma devāṃ anu kṣiyati brahma daivajanīr viśaḥ AVc brahmedam anyan nakṣatraṃ brahma sat kṣatram ucyate AVa keneyaṃ bhūmir vihitā kena dyaur uttarā hitā AVc kenedam ūrdhvaṃ tiryak cāntarikṣam vyaco hitam AVa brahmaṇā bhūmir vihitā brahma dyaur uttarā hitā AVc brahmedam ūrdhvaṃ tiryak cāntarikṣaṃ vyaco hitam AVa mūrdhānam asya saṃsīvyātharvā hṛdayaṃ ca yat AVc mastiṣkād ūrdhvaḥ prairayat pavamāno dhi śīrṣataḥ AVa tad vā atharvaṇaḥ śiro devakośaḥ samubjitaḥ AVc tat prāṇo abhi rakṣati śiro annam atho manaḥ AVa ūrdhvo nu sṛṣṭās tiryaṅ nu sṛṣṭās sarvā diśaḥ puruṣa ā babhūvāṃ AVc puraṃ yo brahmaṇo veda yasyāḥ puruṣa ucyate AVa yo vai tāṃ brahmaṇo vedāmṛtenāvṛtāṃ puram AVc tasmai brahma ca brāhmāś ca cakṣuḥ prāṇaṃ prajāṃ daduḥ AVa na vai tam cakṣur jahāti na prāṇo jarasaḥ purā AVc puraṃ yo brahmaṇo veda yasyāḥ puruṣa ucyate AVa aṣṭācakrā navadvārā devānāṃ pūr ayodhyā AVc tasyāṃ hiraṇyayaḥ kośaḥ svargo jyotiṣāvṛtaḥ AVa tasmin hiraṇyaye kośe tryare tripratiṣṭhite AVc tasmin yad yakṣam ātmanvat tad vai brahmavido viduḥ AVa prabhrājamānāṃ hariṇīṃ yaśasā saṃparīvṛtām AVc puraṃ hiraṇyayīṃ brahmā viveśāparājitām  AVa ayaṃ me varaṇo maṇiḥ sapatnakṣayaṇo vṛṣā AVc tenā rabhasva tvaṃ śatrūn pra mṛṇīhi durasyataḥ AVa praiṇān chṛṇīhi pra mṛṇā rabhasva maṇis te astu puraetā purastāt AVc avārayanta varaṇena devā abhyācāram asurāṇāṃ śvaḥśvaḥ AVa ayaṃ maṇir varaṇo viśvabheṣajaḥ sahasrākṣo harito hiraṇyayaḥ AVc sa te śatrūn adharān pādayāti pūrvas tān dabhnuhi ye tvā dviṣanti AVa ayaṃ te kṛtyāṃ vitatām pauruṣeyād ayaṃ bhayāt AVc ayaṃ tvā sarvasmāt pāpād varaṇo vārayiṣyate AVa varaṇo vārayātā ayaṃ devo vanaspatiḥ AVc yakṣmo yo asminn āviṣṭas tam u devā avīvaran AVa svapnaṃ suptvā yadi paśyāsi pāpaṃ mṛgaḥ sṛtiṃ yati dhāvād ajuṣṭām AVc parikṣavāc chakuneḥ pāpavādād ayaṃ maṇir varaṇo vārayiṣyate AVa arātyās tvā nirṛtyā abhicārād atho bhayāt AVc mṛtyor ojīyaso vadhād varaṇo vārayiṣyate AVa yan me mātā yan me pitā bhrātaro yac ca me svā yad enaś cakṛmā vayam AVc tato no vārayiṣyate yaṃ devo vanaspatiḥ AVa varaṇena pravyathitā bhrātṛvyā me sabandhavaḥ AVc asūrtaṃ rajo apy agus te yantv adhamaṃ tamaḥ AVa ariṣṭo ham ariṣṭagur āyuṣmānt sarvapūruṣaḥ AVc tam māyaṃ varaṇo maṇiḥ pari pātu diśodiśaḥ  AVa ayaṃ me varaṇa urasi rājā devo vanaspatiḥ AVc sa me śatrūn vi bādhatām indro dasyūn ivāsurān AVa imaṃ bibharmi varaṇam āyuṣmān chataśāradaḥ AVc sa me rāṣṭraṃ ca kṣatraṃ ca paśūn ojaś ca me dadhat AVa yathā vāto vanaspatīn vṛkṣān bhanakty ojasā AVc evā sapatnān me bhaṅgdhi pūrvān jātāṃ utāparān varaṇas tvābhi rakṣatu AVa yathā vātaś cāgniś ca vṛkṣān psāto vanaspatīn AVc evā sapatnān me psāhi pūrvān jātāṃ utāparān varaṇas tvābhi rakṣatu AVa yathā vātena prakṣīṇā vṛkṣāḥ śere nyarpitāḥ AVc evā sapatnāṃs tvaṃ mama pra kṣiṇīhi ny arpaya AVe pūrvān jātāṃ utāparān varaṇas tvābhi rakṣatu AVa tāṃs tvaṃ pra chinddhi varaṇa purā diṣṭāt purāyuṣaḥ AVc ya enaṃ paśuṣu dipsanti ye cāsya rāṣṭradipsavaḥ AVa yathā sūryo atibhāti yathāsmin teja āhitam AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā yaśaś candramasy āditye ca nṛcakṣasi AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā yaśaḥ pṛthivyāṃ yathāsmin jātavedasi AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā yaśaḥ kanyāyāṃ yathāsmint saṃbhṛte rathe AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā  AVa yathā yaśaḥ somapīthe madhuparke yathā yaśaḥ AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā yaśo gnihotre vaṣaṭkāre yathā yaśaḥ AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā yaśo yajamāne yathāsmin yajña āhitam AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā yaśaḥ prajāpatau yathāsmin parameṣṭhini AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā AVa yathā deveṣv amṛtaṃ yathaiṣu satyam āhitam AVc evā me varaṇo maṇiḥ kīrtiṃ bhūtiṃ ni yachatu AVe tejasā mā sam ukṣatu yaśasā sam anaktu mā  AVa indrasya prathamo ratho devānām aparo ratho varuṇasya tṛtīya it AVc ahīnām apamā ratha sthānum ārad athārṣat AVa darbhaḥ śocis tarūṇakam aśvasya vāraḥ paruṣasya vāraḥ AVc rathasya bandhuram AVa ava śveta padā jahi pūrveṇa cāpareṇa ca AVc udaplutam iva dārv ahīnām arasaṃ viṣaṃ vār ugram AVa araṃghuṣo nimajyonmaja punar abravīt AVc udaplutam iva dārv ahīnām arasaṃ viṣaṃ vār ugram AVa paidvo hanti kasarṇīlaṃ paidvaḥ śvitram utāsitam AVc paidvo ratharvyāḥ śiraḥ saṃ bibheda pṛdākvāḥ AVa paidva prehi prathamo nu tvā vayam emasi AVc ahīn vy asyatāt patho yena smā vayam emasi AVa idaṃ paidvo ajāyatedam asya parāyaṇam AVc imāny arvataḥ padāhighnyo vājinīvataḥ AVa saṃyataṃ na vi ṣparad vyāttaṃ na saṃ yamat AVc asmin kṣetre dvāv ahī strī ca pumāṃś ca tāv ubhāv arasā AVa arasāsa ihāhayo ye anti ye ca dūrake AVc ghanena hanmi vṛścikam ahiṃ daṇḍenāgatam AVa aghāśvasyedaṃ bheṣajam ubhayo svajasya ca AVc indro me him aghāyantam ahiṃ paidvo arandhayat  AVa paidvasya manmahe vayaṃ sthirasya sthiradhāmnaḥ AVc ime paścā pṛdākavaḥ pradīdhyata āsate AVa naṣṭāsavo naṣṭaviṣā hatā indreṇa vajriṇā AVc jaghānendro jaghnimā vayam AVa hatās tiraścirājayo nipiṣṭāsaḥ pṛdākavaḥ AVc darviṃ karikrataṃ śvitraṃ darbheṣv asitaṃ jahi AVa kairātikā kumārikā sakā khanati bheṣajam AVc hiraṇyayībhir abhribhir girīnām upa sānuṣu AVa āyam agan yuvā bhiṣak pṛśnihāparājitaḥ AVc sa vai svajasya jambhana ubhayor vṛścikasya ca AVa indro me him arandhayan mitraś ca varuṇaś ca AVc vātāparjanyobhā AVa indro me him arandhayat pṛdākuṃ ca pṛdākvam AVc svajaṃ tiraścirājiṃ kasarṇīlaṃ daśonasim AVa indro jaghāna prathamaṃ janitāram ahe tava AVc teṣām u tṛhyamāṇānāṃ kaḥ svit teṣām asad rasaḥ AVa saṃ hi śīrṣāṇy agrabhaṃ pauñjiṣṭha iva karvaram AVc sindhor madhyaṃ paretya vy anijam aher viṣam AVa ahīnāṃ sarveṣāṃ viṣaṃ parā vahantu sindhavaḥ AVc hatās tiraścirājayo nipiṣṭāsaḥ pṛdākavaḥ  AVa oṣadhīnām ahaṃ vṛṇa urvarīr iva sādhuyā AVc nayāmy arvatīr ivāhe niraitu viṣam AVa yad agnau sūrye viṣaṃ pṛthivyām oṣadhīṣu yat AVc kāndāviṣaṃ kanaknakaṃ niraitv aitu te viṣam AVa ye agnijā oṣadhijā ahīnāṃ ye apsujā vidyuta ābabhūvuḥ AVc yeṣāṃ jātāni bahudhā mahānti tebhyaḥ sarpebhyo namasā vidhema AVa taudī nāmāsi kanyā ghṛtācī nāma vā asi AVc adhaspadena te padam ā dade viṣadūṣaṇam AVa aṅgādaṅgāt pra cyāvaya hṛdayam pari varjaya AVc adhā viṣasya yat tejo vācīnaṃ tad etu te AVa āre abhūd viṣam araud viṣe viṣam aprāg api AVc agnir viṣam aher nir adhāt somo nir aṇayīt AVe daṃṣṭāram anv agād viṣam ahir amṛta  AVa indrasyauja sthendrasya saha sthendrasya balaṃ sthendrasya vīryaṃ sthendrasya nṛmṇaṃ stha AVc jiṣṇave yogāya brahmayogair vo yunajmi AVa indrasyauja sthendrasya saha sthendrasya balaṃ sthendrasya vīryaṃ sthendrasya nṛmṇaṃ stha AVc jiṣṇave yogāya kṣatrayogair vo yunajmi AVa indrasyauja sthendrasya saha sthendrasya balaṃ sthendrasya vīryaṃ sthendrasya nṛmṇaṃ stha AVc jiṣṇave yogāyendrayogair vo yunajmi AVa indrasyauja sthendrasya saha sthendrasya balaṃ sthendrasya vīryaṃ sthendrasya nṛmṇaṃ stha AVc jiṣṇave yogāya somayogair vo yunajmi AVa indrasyauja sthendrasya saha sthendrasya balaṃ sthendrasya vīryaṃ sthendrasya nṛmṇaṃ stha AVc jiṣṇave yogāyāpsuyogair vo yunajmi AVa indrasyauja sthendrasya saha sthendrasya balaṃ sthendrasya vīryaṃ sthendrasya nṛmṇaṃ stha AVc jiṣṇave yogāya viśvāni mā bhūtāny upa tiṣṭhantu yuktā ma āpa stha AVa agner bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa indrasya bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa somasya bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa varuṇasya bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye  AVa mitrāvaruṇayor bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa yamasya bhāga stha apām śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa pitṝṇāṃ bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa devasya savitur bhāga stha apāṃ śukram āpo devīr varco asmāsu dhatta AVc prajāpater vo dhāmnāsmai lokāya sādaye AVa yo va āpo pāṃ bhāgo psv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yo va āpo pām ūrmir apsv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yo va āpo pām vatso psv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yo va āpo pāṃ vṛṣabho psv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yo va āpo pāṃ hiraṇyagarbho psv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yo va āpo pāṃ aśmā pṛśnir divyo psv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yo va āpo pāṃ agnayo psv antar yajuṣyo devayajanaḥ AVc idaṃ tam ati sṛjāmi taṃ mābhyavanikṣi AVe tena tam abhyatisṛjāmo yo smān dveṣṭi yaṃ vayaṃ dviṣmaḥ AVg taṃ vadheyaṃ taṃ stṛṣīyānena brahmaṇānena karmaṇānayā menyā   AVa yad arvācīnaṃ traihāyaṇād anṛtaṃ kiṃ codima AVc āpo mā tasmāt sarvasmād duritāt pāntv aṃhasaḥ AVa samudraṃ vaḥ pra hiṇomi svāṃ yonim apītana AVc ariṣṭāḥ sarvahāyaso mā ca naḥ kiṃ canāmamat AVa ariprā āpo apa ripram asmat AVc prāsmad eno duritaṃ supratīkāḥ pra duṣvapnyam pra malaṃ vahantu AVa viṣṇoḥ kramo si sapatnahā pṛthivīsaṃśito gnitejāḥ AVc pṛthivīm anu vi krame haṃ pṛthivyās taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahāntarikṣasaṃśito vāyutejāḥ AVc antarikṣam anu vi krame haṃ antarikṣāt taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahā dyausaṃśitaḥ sūryatejāḥ AVc divam anu vi krame haṃ divas taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jivīt taṃ prāno jahātu AVa viṣṇoḥ kramo si sapatnahā diksaṃśito manastejāḥ AVc diśo anu vi krame haṃ digbhyas taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahāśāsaṃśito vātatejāḥ AVc āśā anu vi krame haṃ āśābhyas taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahā ṛksaṃśito sāmatejāḥ AVc ṛco nu vi krame haṃ ṛgbhyas taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu  AVa viṣṇoḥ kramo si sapatnahā yajñasaṃśito brahmatejāḥ AVc yajñam anu vi krame haṃ yajñāt taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahauṣadhīsaṃśito somatejāḥ AVc oṣadhīr anu vi krame haṃ oṣadhībhyas taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahāpsusaṃśito varuṇatejāḥ AVc apo nu vi krame haṃ adbhyas taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa viṣṇoḥ kramo si sapatnahā kṛṣisaṃśito nnatejāḥ AVc kṛṣim anu vi krame haṃ kṛṣyās taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa visṇoḥ kramo si sapatnahā prāṇasaṃśitaḥ puruṣatejāḥ AVc prāṇam anu vi krame haṃ prāṇāt taṃ nir bhajāmo yo smān dveṣṭi yaṃ vayaṃ dviṣmaḥ AVe sa mā jīvīt taṃ prāno jahātu AVa jitam asmākam udbhinnam asmākam abhy aṣṭhāṃ viśvāḥ pṛtanā arātīḥ AVc idam aham āmuṣyāyaṇasyāmuṣyāḥ putrasya varcas tejaḥ prāṇam āyur ni veṣṭayāmīdam enam adharāñcaṃ pādayāmi AVa sūryasyāvṛtam anvāvarte dakṣiṇām anv āvṛtam AVc sā me draviṇaṃ yachatu sā me brāhmaṇavarcasam AVa diśo jyotiṣmatīr abhyāvarte AVc tā me draviṇaṃ yachantu tā me brāhmaṇavarcasam AVa saptaṛṣīn abhyāvarte AVc te me draviṇaṃ yachantu te me brāhmaṇavarcasam AVa brahmābhyāvarte AVc tan me draviṇaṃ yachantu tan me brāhmaṇavarcasam  AVa brāhmaṇāṃ abhyāvarte AVc te me draviṇaṃ yachantu te me brāhmaṇavarcasam AVa yam vayaṃ mṛgayāmahe taṃ vadhai stṛṇavāmahai AVc vyātte parameṣṭhino brahmaṇāpīpadāma tam AVa vaiśvānarasya daṃṣṭrābhyāṃ hetis taṃ sam adhād abhi AVc iyaṃ taṃ psātv āhutiḥ samid devī sahīyasī AVa rājño varuṇasya bandho si AVc so mum āmuṣyāyaṇam amuṣyāḥ putram anne prāṇe badhāna AVa yat te annaṃ bhuvas pata ākṣiyati pṛthivīm anu AVc tasya nas tvaṃ bhuvas pate saṃprayacha prajāpate AVa apo divyā acāyiṣaṃ rasena sam apṛkṣmahi AVc payasvān agna āgamaṃ taṃ mā saṃ sṛja varcasā AVa saṃ māgne varcasā sṛja saṃ prajayā sam āyuṣā AVc vidyur me asya devā indro vidyāt saha ṛṣibhiḥ AVa yad agne adya mithunā śapato yad vācas tṛṣṭaṃ janayanta rebhāḥ AVc manyor manasaḥ śaravyā jāyate yā tayā vidhya hṛdaye yātudhānān AVa parā śṛṇīhi tapasā yātudhānān parāgne rakṣo harasā śṛṇīhi AVc parārciṣā mūradevāṃ chṛṇīhi parāsutṛpaḥ śośucataḥ śṛṇīhi AVa apām asmai vajraṃ pra harāmi caturbhṛṣṭiṃ śīrṣabhidyāya vidvān AVc so asyāṅgāni pra śṛṇātu sarvā tan me devā anu jānantu viśve  AVa arātīyor bhrātṛvyasya durhārdo dviṣataḥ śiraḥ AVc api vṛścāmy ojasā AVa varma mahyam ayaṃ maṇiḥ phālāj jātaḥ kariṣyati AVc pūrṇo manthena māgamad rasena saha varcasā AVa yat tvā śikvaḥ parāvadhīt takṣā hastena vāsyā AVc āpas tvā tasmaj jīvalāḥ punantu śucayaḥ śucim AVa hiraṇyasrag ayaṃ maṇiḥ śraddhāṃ yajñaṃ maho dadhat AVc gṛhe vasatu no tithiḥ AVa tasmai ghṛtaṃ suraṃ madhv annamannam kṣadāmahe AVc sa naḥ piteva putrebhyaḥ śreyaḥśreyaś cikitsatu bhūyobhūyaḥ śvaḥśvo devebhyo maṇir etya AVa yam abadhnād bṛhaspatir maṇiṃ phālaṃ ghṛtaścutam ugraṃ kadhiram ojase AVc tam agniḥ praty amuñcata so asmai duha ājyaṃ bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir maṇiṃ phālaṃ ghṛtaścutam ugraṃ kadhiram ojase AVc tam indraḥ praty amuñcataujase vīryāya kam AVe so asmai balam id duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir maṇiṃ phālaṃ ghṛtaścutam ugram kadhiram ojase AVc taṃ somaḥ praty amuñcata mahe śrotrāya cakṣase AVe so asmai varca id duhe bhūyobhūyaḥ śvaḥśvas tena tvam dviṣato jahi AVa yam abadhnād bṛhaspatir maṇiṃ phālaṃ ghṛtaścutam ugraṃ khadiram ojase AVc taṃ sūryaḥ praty amuñcata tenemā ajayad diśaḥ AVe so asmai bhūtim id duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir maṇiṃ phālaṃ ghṛtaścutam ugram khadiram ojase AVc tam bibhrac candramā maṇim asurāṇāṃ puro jayad dānavānāṃ hiraṇyayīḥ AVe so asmai śriyam id duhe bhūyobhūyaḥ śvaḥśvas tena tvaṃ dviṣato jahi  AVa yam abadhnād bṛhaspatir vātāya maṇim āśave AVc so asmai vājinam id duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir vātāya maṇim āśave AVc tenemāṃ maṇinā kṛṣim aśvināv abhi rakṣataḥ AVe sa bhiṣagbhyāṃ maho duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir vātāya maṇim āśave AVc tam bibhrat savitā maṇiṃ tenedam ajayat svaḥ AVe so asmai sūnṛtāṃ duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir vātāya maṇim āśave AVc tam āpo bibhratīr maṇiṃ sadā dhāvanty akṣitāḥ AVe sa ābhyo mṛtam id duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir vātāya maṇim āśave AVc tam rājā varuṇo maṇiṃ praty amuñcata śaṃbhuvam AVe so asmai satyam id duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir vātāya maṇim āśave AVc taṃ devā bibhrato maṇiṃ sarvāṃl lokān yudhājayan AVe sa ebhyo jitim id duhe bhūyobhūyaḥ śvaḥśvas tena tvaṃ dviṣato jahi AVa yam abadhnād bṛhaspatir vātāya maṇim āśave AVc tam imaṃ devatā maṇiṃ praty amuñcanta śambhuvam AVe sa ābhyo viśvam id duhe bhūyobhūyaḥ śvaḥśvas tena tvaṃ dviṣato jahi AVa ṛtavas tam abadhnatārtavās tam abadhnata AVc saṃvatsaras taṃ baddhvā sarvaṃ bhūtaṃ vi rakṣati AVa antardeśā abadhnata pradiśas tam abadhnata AVc prajāpatisṛṣṭo maṇir dviṣato me dharāṃ akaḥ AVa atharvāṇo abadhnatātharvaṇā abadhnata AVc tair medino aṅgiraso dasyūnāṃ bibhiduḥ puras tena tvam dviṣato jahi  AVa taṃ dhātā praty amuñcata sa bhūtaṃ vy akalpayat AVc tena tvaṃ dviṣato jahi AVa yam abadhnād bṛhaspatir devebhyo asurakṣitim AVc sa māyaṃ maṇir āgamad rasena saha varcasā AVa yam abadhnād bṛhaspatir devebhyo asurakṣitim AVc sa māyaṃ maṇir āgamat saha gobhir ajāvibhir annena prajayā saha AVa yam abadhnād bṛhaspatir devebhyo asurakṣitim AVc sa māyaṃ maṇir āgamat saha vrīhiyavābhyāṃ mahasā bhūtyā saha AVa yam abadhnād bṛhaspatir devebhyo asurakṣitim AVc sa māyaṃ maṇir āgaman madhor ghṛtasya dhārayā kīlālena maṇiḥ saha AVa yam abadhnād bṛhaspatir devebhyo asurakṣitim AVc sa māyaṃ maṇir āgamad ūrjayā payasā saha draviṇena śriyā saha AVa yam abadhnād bṛhaspatir devebhyo asurakṣitim AVc sa māyaṃ maṇir āgamat tejasā tviṣyā saha yaśasā kīrtyā saha AVa yam abadhnād bṛhaspatir devebhyo asurakṣitim AVc sa māyaṃ maṇir āgamat sarvābhir bhūtibhiḥ saha AVa tam imaṃ devatā maṇiṃ mahyaṃ dadatu puṣṭaye AVc abhibhuṃ kṣatravardhanaṃ sapatnadambhanaṃ maṇim AVa brahmaṇā tejasā saha prati muñcāmi me śivam AVc asapatnaḥ sapatnahā sapatnān me dharāṃ akaḥ  AVa uttaraṃ dviṣato mām ayaṃ maṇiḥ kṛṇotu devajāḥ AVc yasya lokā ime trayaḥ payo dugdham upāsate AVe sa māyam adhi rohatu maṇiḥ śraiṣṭhyāya mūrdhataḥ AVa yaṃ devāḥ pitaro manuṣyā upajīvanti sarvadā AVc sa māyam adhi rohatu maṇiḥ śraiṣṭhyāya mūrdhataḥ AVa yathā bījam urvarāyāṃ kṛṣṭe phālena rohati AVc evā mayi prajā paśavo nnamannaṃ vi rohatu AVa yasmai tvā yajñavardhana maṇe pratyamucaṃ śivam AVc taṃ tvaṃ śatadakṣiṇa maṇe śraiṣṭhyāya jinvatāt AVa etam idhmaṃ samāhitaṃ juṣaṇo agne prati harya homaiḥ AVc tasmin vidhema sumatiṃ svasti prajām cakṣuḥ paśūnt samiddhe jātavedasi brahmaṇā  AVa kasminn aṅge tapo asyādhi tiṣṭhati kasminn aṅga ṛtam asyādhy āhitam AVc kva vrataṃ kva śraddhāsya tiṣṭhati kasminn aṅge satyam asya pratiṣṭhitam AVa kasmād aṅgād dīpyate agnir asya kasmād aṅgāt pavate mātariśva AVc kasmād aṅgād vi mimīte dhi candramā maha skambhasya mimāno aṅgam AVa kasminn aṅge tiṣṭhati bhūmir asya kasminn aṅge tiṣṭhaty antarikṣam AVc kasminn aṅge tiṣṭhaty āhitā dyauḥ kasminn aṅge tiṣṭhaty uttaraṃ divaḥ AVa kva prepsan dīpyata ūrdhvo agniḥ kva prepsan pavate mātariśvā AVc yatra prepsantīr abhiyanty āvṛtaḥ skambhaṃ taṃ brūhi katamaḥ svid eva saḥ AVa kvārdhamāsāḥ kva yanti māsāḥ saṃvatsareṇa saha saṃvidānāḥ AVc yatra yanty ṛtavo yatrārtavāḥ skambhaṃ taṃ brūhi katamaḥ svid eva saḥ AVa kva prepsantī yuvatī virūpe ahorātre dravataḥ saṃvidāne AVc yatra prepsantīr abhiyanty āpaḥ skambhaṃ taṃ brūhi katamaḥ svid eva saḥ AVa yasmint stabdhvā prajāpatir lokānt sarvāṃ adhārayat AVc skambhaṃ taṃ brūhi katamaḥ svid eva saḥ AVa yat paramam avamam yac ca madhyamaṃ prajāpatiḥ sasṛje viśvarūpam AVc kiyatā skambhaḥ pra viveśa tatra yan na prāviśat kiyat tad babhūva AVa kiyatā skambhaḥ pra viveśa bhūtam kiyad bhaviṣyad anvāśaye sya AVc ekaṃ yad aṅgam akṛṇot sahasradhā kiyatā skambhaḥ pra viveśa tatra AVa yatra lokāmś ca kośāṃś cāpo brahma janā viduḥ AVc asac ca yatra sac cānta skambhaṃ taṃ brūhi katamaḥ svid eva saḥ  AVa yatra tapaḥ parākramya vrataṃ dhārayaty uttaram AVc ṛtaṃ ca yatra śraddhā cāpo brahma samāhitāḥ skambhaṃ taṃ brūhi katamaḥ svid eva saḥ AVa yasmin bhūmir antarikṣaṃ dyaur yasminn adhy āhitā AVc yatrāgniś candramāḥ sūryo vātas tiṣṭhanty ārpitāḥ skambhaṃ taṃ brūhi katamaḥ svid eva saḥ AVa yasya trayastriṃśad devā aṅge sarve samāhitāḥ AVc skambhaṃ taṃ brūhi katamaḥ svid eva saḥ AVa yatra ṛṣayaḥ prathamajā ṛcaḥ sāma yajur mahī AVc ekarṣir yasminn ārpitaḥ skambhaṃ taṃ brūhi katamaḥ svid eva saḥ AVa yatrāmṛtaṃ ca mṛtyuś ca puruṣe dhi samāhite AVc samudro yasya nāḍyaḥ puruṣe dhi samāhitāḥ skambhaṃ taṃ brūhi katamaḥ svid eva saḥ AVa yasya catasraḥ pradiśo nāḍyas tiṣṭhanti prathamāḥ AVc yajño yatra parākrāntaḥ skambhaṃ taṃ brūhi katamaḥ svid eva saḥ AVa ye puruṣe brahma vidus te viduḥ parameṣṭhinam AVc yo veda parameṣṭhinaṃ yaś ca veda prajāpatim AVe jyeṣṭhaṃ ye brāhmaṇaṃ vidus te skambham anusaṃviduḥ AVa yasya śiro vaiśvānaraś cakṣur aṅgiraso bhavan AVc aṅgāni yasya yātavaḥ skambhaṃ taṃ brūhi katamaḥ svid eva saḥ AVa yasya brahma mukham āhur jihvāṃ madhukaśām uta AVc virājam ūdho yasyāhuḥ skambhaṃ taṃ brūhi katamaḥ svid eva saḥ AVa yasmād ṛco apātakṣan yajur yasmād apākaṣan AVc sāmāni yasya lomāny atharvāṅgiraso mukhaṃ skambhaṃ taṃ brūhi katamaḥ svid eva saḥ  AVa asaccākhāṃ pratiṣṭhantīṃ paramam iva janā viduḥ AVc uto san manyante vare ye te śākhām upāsate AVa yatrādityāś ca rudrāś ca vasavaś ca samāhitāḥ AVc bhūtaṃ ca yatra bhavyaṃ ca sarve lokāḥ pratiṣṭhitāḥ skambhaṃ taṃ brūhi katamaḥ svid eva saḥ AVa yasya trayastriṃśad devā nidhiṃ rakṣanti sarvadā AVc nidhiṃ tam adya ko veda yaṃ devā abhirakṣatha AVa yatra devā brahmavido brahma jyeṣṭham upāsate AVc yo vai tān vidyāt pratyakṣaṃ sa brahmā veditā syāt AVa bṛhanto nāma te devā ye sataḥ pari jajñire AVc ekaṃ tad aṅgaṃ skambhasyāsad āhuḥ paro janāḥ AVa yatra skambhaḥ prajanayan purāṇaṃ vyavartayat AVc ekaṃ tad aṅgaṃ skambhasya purāṇam anusaṃviduḥ AVa yasya trayastriṃśad devā aṅge gātrā vibhejire AVc tān vai trayastriṃśad devān eke brahamvido viduḥ AVa hiraṇyagarbham paramam anatyudyaṃ janā viduḥ AVc skambhas tad agre prāsiñcad dhiraṇyaṃ loke antarā AVa skambhe lokāḥ skambhe tapaḥ skambhe dhy ṛtam āhitam AVc skambha tvā veda pratyakṣam indre sarvaṃ samāhitam AVa indre lokā indre tapa indre dhy ṛtam āhitam AVc indraṃ tvā veda pratyakṣaṃ skambhe sarvaṃ pratiṣṭhitam  AVa nāma nāmnā johavīti purā sūryāt puroṣasaḥ AVc yad ajaḥ prathamaṃ saṃbabhūva sa ha tat svarājyam iyāya yasmān nānyat param asti bhūtam AVa yasya bhūmiḥ pramāntarikṣam utodaram AVc divaṃ yaś cakre mūrdhānaṃ tasmai jyeṣṭhāya brahmaṇe namaḥ AVa yasya sūryaś cakṣuś candramāś ca punarṇavaḥ AVc agniṃ yaś cakra āsyaṃ tasmai jyeṣṭhāya brahmaṇe namaḥ AVa yasya vātaḥ prāṇāpānau cakṣur aṅgiraso bhavan AVc diśo yaś cakre prajñānīs tasmai jyeṣṭhāya brahmaṇe namaḥ AVa skambho dādhāra dyāvāpṛthivī ubhe ime skambho dādhārorv antarikṣam AVc skambho dādhāra pradiśaḥ ṣaḍ urvīḥ skambha idaṃ viśvaṃ bhuvanam ā viveśa AVa yaḥ śramāt tapaso jāto lokānt sarvānt samānaśe AVc somaṃ yaś cakre kevalaṃ tasmai jyeṣṭhāya brahmaṇe namaḥ AVa kathaṃ vāto nelayati kathaṃ na ramate manaḥ AVc kim āpaḥ satyaṃ prepsantīr nelayanti kadā cana AVa mahad yakṣaṃ bhuvanasya madhye tapasi krāntaṃ salilasya pṛṣṭhe AVc tasmin chrayante ya u ke ca devā vṛkṣasya skandhaḥ parita iva śākhāḥ AVa yasmai hastābhyāṃ pādābhyāṃ vācā śrotreṇa cakṣuṣā AVc yasmai devāḥ sadā baliṃ prayachanti vimite mitaṃ skambhaṃ taṃ brūhi katamaḥ svid eva saḥ AVa apa tasya hataṃ tamo vyāvṛttaḥ sa pāpmanā AVc sarvāṇi tasmin jyotīṃṣi yāni trīṇi prajāpatau AVa yo vetasaṃ hiraṇyayaṃ tiṣṭhantaṃ salile veda AVc sa vai guhyaḥ prajāpatiḥ AVa tantram eke yuvatī virūpe abhyākrāmaṃ vayataḥ ṣaṇmayūkham AVc prānyā tantūṃs tirate dhatte anyā nāpa vṛñjāte na gamāto antam AVa tayor ahaṃ parinṛtyantyor iva na vi jānāmi yatarā parastāt AVc pumān enad vayaty ud gṛṇanti pumān enad vi jabhārādhi nāke AVa ime mayūkhā upa tastabhur divaṃ sāmāni cakrus tasarāṇi vātave  AVa yo bhūtaṃ ca bhavyaṃ ca sarvaṃ yaś cādhitiṣṭhati AVc sv aryasya ca kevalaṃ tasmai jyeṣṭhāya brahmaṇe namaḥ AVa skambheneme viṣṭabhite dyauś ca bhūmiś ca tiṣṭhataḥ AVc skambha idaṃ sarvam ātmanvad yat prāṇan nimiṣac ca yat AVa tisro ha prajā atyāyam āyan ny anyā arkam abhito viśanta AVc bṛhan ha tasthau rajaso vimāno harito hariṇīr ā viveśa AVa dvādaśa pradhayaś cakram ekaṃ trīṇi nabhyāni ka u tac ciketa AVc tatrāhatās trīṇi śatāni śaṅkavaḥ ṣaṣṭiś ca khīlā avicācalā ye AVa idaṃ savitar vi jānīhi ṣaḍ yamā eka ekajaḥ AVc tasmin hāpitvam ichante ya eṣām eka ekajaḥ AVa āviḥ san nihitaṃ guhā jaran nāma mahat padam AVc tatredaṃ sarvam ārpitam ejat prāṇat pratiṣṭhitam AVa ekacakraṃ vartata ekanemi sahasrākṣaraṃ pra puro ni paścā AVc ardhena viśvaṃ bhuvanaṃ jajāna yad asyārdhaṃ kva tad babhūva AVa pañcavāhī vahatyagram eṣāṃ praṣṭayo yuktā anusaṃvahanti AVc ayātam asya dadṛśe na yātaṃ paraṃ nedīyo varaṃ davīyaḥ AVa tiryagbilaś camasa ūrdhvabudhnas tasmin yaśo nihitaṃ viśvarūpam AVc tad āsata ṛṣayaḥ sapta sākaṃ ye asya gopā mahato babhūvuḥ AVa yā purastād yujyate yā ca paścād yā viśvato yujyate yā ca sarvataḥ AVc yayā yajñaḥ prāṅ tāyate tāṃ tvā pṛchāmi katamā sā ṛcām  AVa yad ejati patati yac ca tiṣṭhati prāṇad aprāṇan nimiṣac ca yad bhuvat AVc tad dādhāra pṛthivīṃ viśvarūpaṃ tat saṃbhūya bhavaty ekam eva AVa anantaṃ vitataṃ purutrānantam antavac cā samante AVc te nākapālaś carati vicinvan vidvān bhūtam uta bhavyam asya AVa prajāpatiś carati garbhe antar adṛśyamāno bahudhā vi jāyate AVc ardhena viśvaṃ bhuvanaṃ jajāna yad asyārdhaṃ katamaḥ sa ketuḥ AVa ūrdhvaṃ bharantam udakaṃ kumbhenevodahāryam AVc paśyanti sarve cakṣuṣā na sarve manasā viduḥ AVa dūre pūrṇena vasati dūra ūnena hīyate AVc mahad yakṣaṃ bhuvanasya madhye tasmai baliṃ rāṣṭrabhṛto bharanti AVa yataḥ sūryaḥ udety astaṃ yatra ca gachati AVc tad eva manye haṃ jyeṣṭhaṃ tad u nāty eti kiṃ cana AVa ye arvāṅ madhya uta vā purāṇaṃ vedaṃ vidvāṃsam abhito vadanti AVc ādityam eva te pari vadanti sarve agniṃ dvitīyaṃ trivṛtaṃ ca haṃsam AVa sahasrāhṇyaṃ viyatāv asya pakṣau harer haṃsasya patataḥ svargam AVc sa devānt sarvān urasy upadadya saṃpaśyan yāti bhuvanāni viśvā AVa satyenordhvas tapati brahmaṇārvāṅ vi paśyati AVc prāṇena tiryaṅ prāṇati yasmin jyeṣṭham adhi śritam AVa yo vai te vidyād araṇī yābhyāṃ nirmathyate vasu AVc sa vidvān jyeṣṭhaṃ manyeta sa vidyād brāhmaṇaṃ mahat  AVa apād agre sam abhavat so agre svar ābharat AVc catuṣpād bhūtvā bhogyaḥ sarvam ādatta bhojanam AVa bhogyo bhavad atho annam adad bahu AVc yo devam uttarāvantam upāsātai sanātanam AVa sanātanam enam āhur utādya syāt punarṇavaḥ AVc ahorātre pra jāyete anyo anyasya rūpayoḥ AVa śataṃ sahasram ayutaṃ nyarbudam asaṃkhyeyaṃ svam asmin niviṣṭam AVc tad asya ghnanty abhipaśyata eva tasmād devo rocat eṣa etat AVa bālād ekam aṇīyaskam utaikaṃ neva dṛśyate AVc tataḥ pariṣvajīyasī devatā sā mama priyā AVa iyaṃ kalyāṇy ajarā martyasyāmṛtā gṛhe AVc yasmai kṛtā śaye sa yaś cakāra jajāra saḥ AVa tvaṃ strī tvaṃ pumān asi tvaṃ kumāra uta vā kumārīAVb tvaṃ jīrṇo daṇḍena vañcasi tvaṃ jāto bhavasi viśvatomukhaḥ AVa utaiṣāṃ pitota vā putra eṣām utaiṣāṃ jyeṣṭha uta vā kaniṣṭhaḥ AVc eko ha devo manasi praviṣṭaḥ prathamo jātaḥ sa u garbhe antaḥ AVa pūrṇāt pūrṇam ud acati pūrṇaṃ pūrṇena sicyate AVc uto tad adya vidyāma yatas tat pariṣicyate AVa eṣā sanatnī sanam eva jātaiṣā purāṇī pari sarvaṃ babhūva AVc mahī devy uṣaso vibhātī saikenaikena miṣatā vi caṣṭe  AVa avir vai nāma devatartenāste parīvṛtā AVc tasyā rūpeṇeme vṛkṣā haritā haritasrajaḥ AVa anti santaṃ na jahāty anti santaṃ na paśyati AVc devasya paśya kāvyaṃ na mamāra na jīryati AVa apūrveṇeṣitā vācas tā vadanti yathāyatham AVc vadantīr yatra gachanti tad āhur brāhmaṇaṃ mahat AVa yatra devāś ca manuṣyāś cārā nābhāv iva śritāḥ AVc apāṃ tvā puṣpaṃ pṛchāmi yatra tan māyayā hitam AVa yebhir vāta iṣitaḥ pravāti ye dadante pañca diśaḥ sadhrīcīḥ AVc ya āhutim atyamanyanta devā apāṃ netāraḥ katame ta āsan AVa imām eṣāṃ pṛthivīṃ vasta eko ntarikṣaṃ pary eko babhūva AVc divam eṣāṃ dadate yo vidhartā viśvā āśāḥ prati rakṣanty eke AVa yo vidyāt sūtraṃ vitataṃ yasminn otāḥ prajā imāḥ AVc sūtraṃ sūtrasya yo vidyād sa vidyād brāhmaṇaṃ mahat AVa vedāhaṃ sūtraṃ vitataṃ yasminn otāḥ prajā imāḥ AVc sūtraṃ sūtrasyāhaṃ vedātho yad brāhmaṇaṃ mahad AVa yad antarā dyāvāpṛthivī agnir ait pradahan viśvadāvyaḥ AVc yatrātiṣṭhann ekapatnīḥ parastāt kvevāsīn mātariśvā tadānīm AVa apsv āsīn mātariśvā praviṣṭaḥ praviṣṭā devāḥ salilāny āsanAVb bṛhan ha tasthau rajaso vimānaḥ pavamāno harita ā viveśa AVa uttareṇeva gayatrīm amṛte dhi vi cakrame AVc sāmnā ye sāma saṃvidur ajas tad dadṛśe kva AVa niveśanaḥ saṃgamano vasūnāṃ deva iva savitā satyadharmā AVc indro na tasthau samare dhanānām AVa puṇḍarīkaṃ navadvāraṃ tribhir guṇebhir āvṛtam AVc tasmin yad yakṣam ātmanvat tad vai brahmavido viduḥ AVa akāmo dhīro amṛtaḥ svayaṃbhū rasena tṛpto na kutaś canonaḥ AVc tam eva vidvān na bibhāya mṛtyor ātmānaṃ dhīram ajaraṃ yuvānam  AVa aghāyatām api nahyā mukhāni sapatneṣu vajram arpayaitam AVc indreṇa dattā prathamā śataudanā bhrātṛvyaghnī yajamānasya gātuḥ AVa vediṣ ṭe carma bhavatu barhir lomāni yāni te AVc eṣā tvā raśanāgrabhīd grāvā tvaiṣo dhi nṛtyatu AVa bālās te prokṣaṇīḥ santu jīhvā saṃ mārṣṭu aghnye AVc śuddhā tvaṃ yajñiyā bhūtvā divaṃ prehi śataudane AVa yaḥ śataudanāṃ pacati kāmapreṇa sa kalpate AVc prītā hy asya ṛtvijaḥ sarve yanti yathāyatham AVa sa svargam ā rohati yatrādas tridivaṃ divaḥ AVc apūpanābhiṃ kṛtvā yo dadāti śataudanām AVa sa tāṃl lokānt sam āpnoti ye divyā ye ca pārthivāḥ AVc hiraṇyajyotiṣaṃ kṛtvā yo dadāti śataudanām AVa ye te devi śamitāraḥ paktāro ye ca te janāḥ AVc te tvā sarve gopsyanti maibhyo bhaiṣīḥ śataudane AVa vasavas tvā dakṣiṇata uttarān marutas tvā AVc ādityāḥ paścād gopsyanti sāgniṣṭomam ati drava AVa devāḥ pitaro manuṣyā gandharvāpsarasaś ca ye AVc te tvā sarve gopsyanti sātirātram ati drava AVa antarikṣaṃ divaṃ bhūmim ādityān maruto diśaḥ AVc lokānt sa sarvān āpnoti yo dadāti śataudanām  AVa ghṛtaṃ prokṣantī subhagā devī devān gamiṣyati AVc paktāram aghnye mā hiṃsīr divaṃ prehi śataudane AVa ye devā diviṣado antarikṣasadaś ca ye ye ceme bhūmyām adhi AVc tebhyas tvaṃ dhukṣva sarvadā kṣīraṃ sarpir atho madhu AVa yat te śiro yat te mukhaṃ yau karṇau ye ca te hanū AVc āmikṣāṃ duhratāṃ dātre kṣīraṃ sarpir atho madhu AVa yau ta oṣṭhau ye nāsike ye śṛṅge ye ca te kṣiṇī AVc āmikṣāṃ duhratāṃ dātre kṣīraṃ sarpir atho madhu AVa yat te klomā yad dhṛdayaṃ purītat sahakaṇṭhikā AVc āmikṣāṃ duhratāṃ dātre kṣīraṃ sarpir atho madhu AVa yat te yakṛd ye matasne yad āntram yāś ca te gudāḥ AVc āmikṣāṃ duhratāṃ dātre kṣīraṃ sarpir atho madhu AVa yas te plāśir yo vaniṣṭhur yau kukṣī yac ca carma te AVc āmikṣāṃ duhratāṃ dātre kṣīraṃ sarpir atho madhu AVa yat te majjā yad asthi yan maṃsaṃ yac ca lohitam AVc āmikṣāṃ duhratāṃ dātre kṣīraṃ sarpir atho madhu AVa yau te bāhū ye doṣaṇī yāv aṃsau yā ca te kakut AVc āmikṣāṃ duhratāṃ dātre kṣīraṃ sarpir atho madhu AVa yās te grīvā ye skandhā yāḥ pṛṣṭīr yāś ca parśavaḥ AVc āmikṣāṃ duhratāṃ dātre kṣīraṃ sarpir atho madhu  AVa yau ta urū aṣṭhīvantau ye śroṇī yā ca te bhasat AVc āmikṣāṃ duhratāṃ dātre kṣīraṃ sarpir atho madhu AVa yat te puchaṃ ye te bālā yad ūdho ye ca te stanāḥ AVc āmikṣāṃ duhratāṃ dātre kṣīraṃ sarpir atho madhu AVa yās te jaṅghāḥ yāḥ kuṣṭhikā ṛcharā ye ca te śaphāḥ AVc āmikṣāṃ duhratāṃ dātre kṣīraṃ sarpir atho madhu AVa yat te carma śataudane yāni lomāny aghnye AVc āmikṣāṃ duhratāṃ dātre kṣīraṃ sarpir atho madhu AVa kroḍau te stāṃ purodāśāv ājyenābhighāritau AVc tau pakṣau devi kṛtvā sā paktāraṃ divaṃ vaha AVa ulūkhale musale yaś ca carmaṇi yo vā śūrpe taṇḍulaḥ kaṇaḥ AVc yaṃ vā vāto mātariśvā pavamāno mamāthāgniṣ ṭad dhotā suhutaṃ kṛṇotu AVa apo devīr madhumatīr ghṛtaścuto brahmaṇāṃ hasteṣu prapṛthak sādayāmi AVc yatkāma idam abhiṣiñcāmi vo haṃ tan me sarvaṃ saṃ padyatāṃ vayaṃ syāma patayo rayīṇām  AVa namas te jāyamānāyai jātāyā uta te namaḥ AVc bālebhyaḥ śaphebhyo rūpāyāghnye te namaḥ AVa yo vidyāt sapta pravataḥ sapta vidyāt parāvataḥ AVc śiro yajñasya yo vidyāt sa vaśāṃ prati gṛhṇīyāt AVa vedāhaṃ sapta pravataḥ sapta veda parāvataḥ AVc śiro yajñasyāhaṃ veda somaṃ cāsyāṃ vicakṣaṇam AVa yayā dyaur yayā pṛthivī yayāpo gupitā imāḥ AVc vaśāṃ sahasradhārāṃ brahmaṇāchāvadāmasi AVa śataṃ kaṃsāḥ śataṃ dogdhāraḥ śataṃ goptāro adhi pṛṣṭhe asyāḥ AVc ye devās tasyāṃ prāṇanti te vaśāṃ vidur ekadhā AVa yajñapadīrākṣīrā svadhāprāṇā mahīlukā AVc vaśā parjanyapatnī devāṃ apy eti brahmaṇā AVa anu tvāgniḥ prāviśad anu somo vaśe tvā AVc ūdhas te bhadre parjanyo vidyutas te stanā vaśe AVa apas tvaṃ dhukṣe prathamā urvarā aparā vaśe AVc tṛtīyaṃ rāṣṭraṃ dhukṣe nnaṃ kṣīraṃ vaśe tvam AVa yad ādityair hūyamānopātiṣṭha ṛtavari AVc indraḥ sahasraṃ pātrānt somaṃ tvāpāyayad vaśe AVa yad anūcīndram air āt tvā ṛṣabho hvayat AVc tasmāt te vṛtrahā payaḥ kṣīraṃ kruddho harad vaśe  AVa yat te kruddho dhanapatir ā kṣīram aharad vaśe AVc idaṃ tad adya nākas triṣu pātreṣu rakṣati AVa triṣu pātreṣu taṃ somam ā devy aharad vaśā AVc atharvā yatra dīkṣito barhiṣy āsta hiraṇyaye AVa saṃ hi somenāgata sam u sarveṇa padvatā AVc vaśā samudram adhy aṣṭhad gandharvaiḥ kalibhiḥ saha AVa saṃ hi vātenāgata sam u sarvaiḥ patatribhiḥ AVc vaśā samudre prānṛtyad ṛcaḥ sāmāni bibhratī AVa saṃ hi sūryeṇāgata sam u sarveṇa cakṣuṣā AVc vaśā samudram aty akhyad bhadrā jyotīṃṣi bibhratī AVa abhīvṛtā hiraṇyena yad atiṣṭha ṛtāvari AVc aśvaḥ samudro bhūtvādhy askandad vaśe tvā AVa tad bhadrāḥ sam agachanta vaśā deṣṭry atho svadhā AVc atharvā yatra dīkṣito barhiṣy āsta hiraṇyaye AVa vaśā mātā rājanyasya vaśā mātā svadhe tava AVc vaśāyā yajña āyudhaṃ tataś cittam ajāyata AVa ūrdhvo bindur ud acarad brahmaṇaḥ kakudād adhi AVc tatas tvaṃ jajñiṣe vaśe tato hotājāyata AVa āsnas te gāthā abhavann uṣṇihābhyo balaṃ vaśe AVc pājasyāj jajñe yajña stanebhyo raśmayas tava  AVa īrmābhyām ayanaṃ jātaṃ sakthibhyāṃ ca vaśe tava AVc āntrebhyo jajñire atrā udarād adhi vīrudhaḥ AVa yad udaraṃ varuṇasyānuprāviśathā vaśe AVc tatas tvā brahmod ahvayat sa hi netram avet tava AVa sarve garbhād avepanta jāyamānād asūsvaḥ AVc sasūva hi tām āhu vaśeti brahmabhiḥ kḷptaḥ sa hy asyā bandhuḥ AVa yudha ekaḥ saṃ sṛjati yo asyā eka id vaśī AVc tarāṃsi yajñā abhavan tarasāṃ cakṣur abhavad vaśā AVa vaśā yajñaṃ praty agṛhṇād vaśā sūryam adhārayat AVc vaśāyām antar aviśad odano brahmaṇā saha AVa vaśām evāmṛtam āhur vaśāṃ mṛtyum upāsate AVc vaśedaṃ sarvam abhavad devā manuṣyā asurāḥ pitara ṛṣayaḥ AVa ya evaṃ vidyāt sa vaśāṃ prati gṛhṇīyāt AVc tathā hi yajñaḥ sarvapād duhe dātre napasphuran AVa tisro jihvā varuṇasyāntar dīdyaty āsani AVc tāsāṃ yā madhye rājati sā vaśā duṣpratigrahā AVa caturdhā reto abhavad vaśāyāḥ AVc āpas turīyam amṛtaṃ turīyaṃ yajñas turīyaṃ paśavas turīyam AVa vaśā dyaur vaśā pṛthivī vaśā viṣṇuḥ prajāpatiḥ AVc vaśāyā dugdham apibant sādhyā vasavaś ca ye AVa vaśāyā dugdhaṃ pītvā sādhyā vasavaś ca ye AVc te vai bradhnasya viṣṭapi payo asyā upāsate AVa somam enām eke duhre ghṛtam eka upāsate AVc ya evaṃ viduṣe vaśāṃ dadus te gatās tridivaṃ divaḥ AVa brāhmaṇebhyo vaśāṃ dattvā sarvāṃl lokānt sam aśnute AVc ṛtaṃ hy asyām ārpitam api brahmātho tapaḥ AVa vaśāṃ devā upa jīvanti vaśāṃ manuṣyā uta AVc vaśedaṃ sarvam abhavad yāvat sūryo vipaśyati  AVa agne jāyasvāditir nāthiteyaṃ brahmaudanaṃ pacati putrakāmā AVc saptaṛṣayo bhūtakṛtas te tvā manthantu prajayā saheha AVa kṛṇuta dhūmaṃ vṛṣaṇaḥ sakhāyo droghāvitā vācam acha AVc ayam agniḥ pṛtanāṣāṭ suvīro yena devā asahanta dasyūn AVa agne janiṣṭhā mahate vīryāya brahmaudanāya paktave jātavedaḥ AVc saptaṛṣayo bhūtakṛtas te tvājījanann asyai rayiṃ sarvavīraṃ ni yacha AVa samiddho agne samidhā sam idhyasva vidvān devān yajñiyāṃ eha vakṣaḥ AVc tebhyo haviḥ śrapayaṃ jātaveda uttamaṃ nākam adhi rohayemam AVa tredhā bhāgo nihito yaḥ purā vo devānāṃ pitṝṇāṃ martyānām AVc aṃśāṃ jānīdhvaṃ vi bhajāmi tān vo yo devānāṃ sa imāṃ pārayāti AVa agne sahasvān abhibhūr abhīd asi nīco ny ubja dviṣataḥ sapatnān AVc iyaṃ mātrā mīyamānā mitā ca sajātāṃs te balihṛtaḥ kṛṇotu AVa sākaṃ sajātaiḥ payasā sahaidhy ud ubjaināṃ mahate vīryāya AVc ūrdhvo nākasyādhi roha viṣṭapaṃ svargo loka iti yaṃ vadanti AVa iyaṃ mahī prati gṛhṇātu carma pṛthivī devī sumanasyamānā AVc atha gachema sukṛtasya lokam AVa etau grāvāṇau sayujā yuṅdhi carmaṇi nirbindhy aṃśūn yajamānāya sādhu AVc avaghnatī ni jahi ya imāṃ pṛtanyava ūrdhvaṃ prajām udbharanty ud ūha AVa gṛhāṇa grāvāṇau sakṛtau vīra hasta ā te devā yajñiyā yajñam aguḥ AVc trayo varā yatamāṃs tvaṃ vṛṇīṣe tās te samṛddhīr iha rādhayāmi  AVa iyaṃ te dhītir idam u te janitraṃ gṛhṇātu tvām aditiḥ śūraputrā AVc parā punīhi ya imāṃ pṛtanyavo syai rayiṃ sarvavīraṃ ni yacha AVa upaśvase druvaye sīdatā yūyaṃ vi vicyadhvaṃ yajñiyāsas tuṣaiḥ AVc śriyā samānān ati sarvānt syāmādhaspadaṃ dviṣatas pādayāmi AVa parehi nāri punar ehi kṣipram apāṃ tvā goṣṭho adhy arukṣad bharāya AVc tāsāṃ gṛhṇītād yatamā yajñiyā asan vibhājya dhīrītarā jahītāt AVa emā agur yoṣitaḥ śumbhamānā ut tiṣṭha nāri tavasaṃ rabhasva AVc supatnī patyā prajayā prajāvaty ā tvāgan yajñaḥ prati kumbhaṃ gṛbhāya AVa ūrjo bhāgo nihito yaḥ purā va ṛṣipraśiṣṭāpa ā bharaitāḥ AVc ayaṃ yajño gātuvin nāthavit prajāvid ugraḥ paśuvid vīravid vo astu AVa agne carur yajñiyas tvādhy arukṣac chucis tapiṣṭhas tapasā tapainam AVc ārṣeyā daivā abhisaṃgatya bhāgam imaṃ tapiṣṭhā ṛtubhis tapantu AVa śuddhāḥ pūtā yoṣito yajñiyā imā āpaś carum ava sarpantu śubhrāḥ AVc aduḥ prajāṃ bahulāṃ paśūn naḥ paktaudanasya sukṛtām etu lokam AVa brahmaṇā śuddhā uta pūtā ghṛtena somasyāṃśavas taṇḍulā yajñiyā ime AVc apaḥ pra viśata prati gṛhṇātu vaś carur imaṃ paktvā sukṛtām eta lokam AVa uruḥ prathasva mahatā mahimnā sahasrapṛṣṭhaḥ sukṛtasya loke AVc pitāmahāḥ pitaraḥ prajopajāhaṃ paktā pañcadaśas te asmi AVa sahasrapṛṣṭhaḥ śatadhāro akṣito brahmaudano devayānaḥ svargaḥ AVc amūṃs ta ā dadhāmi prajayā reṣayainān balihārāya mṛḍatān mahyam eva  AVa udehi vediṃ prajayā vardhayaināṃ nudasva rakṣaḥ prataraṃ dhehy enām AVc śriyā samānān ati sarvānt syāmādhaspadaṃ dviṣatas pādayāmi AVa abhyāvartasva paśubhiḥ sahaināṃ pratyaṅṅ enāṃ devatābhiḥ sahaidhi AVc mā tvā prāpac chapatho mābhicāraḥ sve kṣetre anamīvā vi rāja AVa ṛtena taṣṭā manasā hitaiṣā brahmaudanasya vihitā vedir agre AVc aṃsadhrīṃ śuddhām upa dhehi nāri tatraudanaṃ sādaya daivānām AVa aditer hastāṃ srucam etāṃ dvitīyāṃ saptaṛṣayo bhūtakṛto yām akṛṇvan AVc sā gātrāṇi viduṣy odanasya darvir vedyām adhy enaṃ cinotu AVa śṛtaṃ tvā havyam upa sīdantu daivā niḥsṛpyāgneḥ punar enān pra sīda AVc somena pūto jaṭhare sīda brahmaṇām ārṣeyās te mā riṣan prāśitāraḥ AVa soma rājant saṃjñānam ā vapaibhyaḥ subrāhmaṇā yatame tvopasīdān AVc ṛṣīn ārṣeyāṃs tapaso dhi jātān brahmaudane suhavā johavīmi AVa śuddhāḥ pūtā yoṣito yajñiyā imā brahmaṇāṃ hasteṣu prapṛthak sādayāmi AVc yatkāma idam abhiṣiñcāmi vo ham indro marutvānt sa dadād idaṃ me AVa idaṃ me jyotir amṛtaṃ hiraṇyaṃ pakvaṃ kṣetrāt kāmadughā ma eṣā AVc idaṃ dhanaṃ ni dadhe brāhmaṇeṣu kṛṇve panthāṃ pitṛṣu yaḥ svargaḥ AVa agnau tuṣān ā vapa jātavedasi paraḥ kambūkāṃ apa mṛḍḍhi dūram AVc etaṃ śuśruma gṛharājasya bhāgam atho vidma nirṛter bhāgadheyam AVa śrāmyataḥ pacato viddhi sunvataḥ panthāṃ svargam adhi rohayainam AVc yena rohāt param āpadya yad vaya uttamaṃ nākaṃ paramaṃ vyoma  AVa babhrer adhvaryo mukham etad vi mṛḍḍhy ājyāya lokaṃ kṛṇuhi pravidvān AVc ghṛtena gātrānu sarvā vi mṛḍḍhi kṛṇve panthāṃ pitṛṣu yaḥ svargaḥ AVa babhre rakṣaḥ samadam ā vapaibhyo brāhmaṇā yatame tvopasīdān AVc purīṣiṇaḥ prathamānāḥ purastād ārṣeyās te mā riṣan prāśitāraḥ AVa ārṣeyeṣu ni dadha odana tvā nānārṣeyāṇām apy asty atra AVc agnir me goptā marutaś ca sarve viśve devā abhi rakṣantu pakvam AVa yajñaṃ duhānaṃ sadam it prapīnaṃ pumāṃsaṃ dhenuṃ sadanaṃ rayīṇām AVc prajāmṛtatvam uta dīrgham āyū rāyaś ca poṣair upa tvā sadema AVa vṛṣabho si svarga ṛṣīn ārṣeyān gacha AVc sukṛtāṃ loke sīda tatra nau saṃskṛtam AVa samācinuṣvānusaṃprayāhy agne pathaḥ kalpaya devayānān AVc etaiḥ sukṛtair anu gachema yajñaṃ nāke tiṣṭhantam adhi saptaraśmau AVa yena devā jyotiṣā dyām udāyan brahmaudanaṃ paktvā sukṛtasya lokam AVc tena geṣma sukṛtasya lokaṃ svar ārohanto abhi nākam uttamam  AVa bhavāśarvau mṛḍataṃ mābhi yātaṃ bhūtapatī paśupatī namo vām AVc pratihitām āyatāṃ mā vi srāṣṭaṃ mā no hiṃsiṣṭaṃ dvipado mā catuṣpadaḥ AVa śune kroṣṭre mā śarīrāṇi kartam aliklavebhyo gṛdhrebhyo ye ca kṛṣṇā aviṣyavaḥ AVc makṣikās te paśupate vayāṃsi te vighase mā vidanta AVa krandāya te prāṇāya yāś ca te bhava ropayaḥ AVc namas te rudra kṛṇmaḥ sahasrākṣāyāmartya AVa purastāt te namaḥ kṛṇma uttarād adharād uta AVc abhīvargād divas pary antarikṣāya te namaḥ AVa mukhāya te paśupate yāni cakṣūṃṣi te bhava AVc tvace rūpāya saṃdṛśe pratīcīnāya te namaḥ AVa aṅgebhyas ta udarāya jihvāyā āsyāya te AVc dadbhyo gandhāya te namaḥ AVa astrā nīlaśikhaṇḍena sahasrākṣeṇa vājinā AVc rudreṇārdhakaghātinā tena mā sam arāmahi AVa sa no bhavaḥ pari vṛṇaktu viśvata āpa ivāgniḥ pari vṛṇaktu no bhavaḥ AVc mā no bhi māṃsta namo astv asmai AVa catur namo aṣṭakṛtvo bhavāya daśa kṛtvaḥ paśupate namas te AVc taveme pañca paśavo vibhaktā gāvo aśvāḥ puruṣā ajāvayaḥ AVa tava catasraḥ pradiśas tava dyaus tava pṛthivī tavedam ugrorv antarikṣam AVc tavedaṃ sarvam ātmanvad yat prāṇat pṛthivīm anu  AVa uruḥ kośo vasudhānas tavāyaṃ yasminn imā viśvā bhuvanāny antaḥ AVc sa no mṛḍa paśupate namas te paraḥ kroṣṭāro abhibhāḥ śvānaḥ paro yantv agharudo vikeśyaḥ AVa dhanur bibharṣi haritaṃ hiraṇyayaṃ sahasraghniṃ śatavadhaṃ śikhaṇḍin AVc rudrasyeṣuś carati devahetis tasyai namo yatamasyāṃ diśītaḥ AVa yo bhiyāto nilayate tvāṃ rudra nicikīrṣati AVc paścād anuprayuṅkṣe taṃ viddhasya padanīr iva AVa bhavārudrau sayujā saṃvidānāv ubhāv ugrau carato vīryāya AVc tābhyāṃ namo yatamasyāṃ diśītaḥ AVa namas te astv āyate namo astu parāyate AVc namas te rudra tiṣṭhata āsīnāyota te namaḥ AVa namaḥ sāyaṃ namaḥ prātar namo rātryā namo divā AVc bhavāya ca śarvāya cobhābhyām akaraṃ namaḥ AVa sahasrākṣam atipaśyaṃ purastād rudram asyantaṃ bahudhā vipaścitam AVc mopārāma jihvayeyamānam AVa śyāvāśvaṃ kṛṣṇam asitaṃ mṛṇantaṃ bhīmaṃ rathaṃ keśinaḥ pādayantam AVc pūrve pratīmo namo astv asmai AVa mā no bhi srā matyaṃ devahetiṃ mā naḥ krudhaḥ paśupate namas te AVc anyatrāsmad divyāṃ śākhāṃ vi dhūnu AVa mā no hiṃsīr adhi no brūhi pari ṇo vṛṅdhi mā krudhaḥ AVc mā tvayā sam arāmahi  AVa mā no goṣu puruṣeṣu mā gṛdho no ajāviṣu AVc anyatrogra vi vartaya piyārūṇāṃ prajāṃ jahi AVa yasya takmā kāsikā hetir ekam aśvasyeva vṛṣaṇaḥ kranda eti AVc abhipūrvaṃ nirṇayate namo astv asmai AVa yo ntarikṣe tiṣṭhati viṣṭabhito yajvanaḥ pramṛṇan devapīyūn AVc tasmai namo daśabhiḥ śakvarībhiḥ AVa tubhyam āraṇyāḥ paśavo mṛgā vane hitā haṃsāḥ suparṇāḥ śakunā vayāṃsi AVc tava yakṣaṃ paśupate apsv antas tubhyaṃ kṣaranti divyā āpo vṛdhe AVa śiṃśumārā ajagarāḥ purīkayā jaṣā matsyā rajasā yebhyo asyasi AVc na te dūraṃ na pariṣṭhāsti te bhava sadyaḥ sarvāṃ pari paśyasi bhūmiṃ pūrvasmād dhaṃsy uttarasmint samudre AVa mā no rudra takmanā mā viṣeṇa mā naḥ saṃ srā divyenāgninā AVc anyatrāsmad vidyutaṃ pātayaitām AVa bhavo divo bhava īśe pṛthivyā bhava ā papra urv antarikṣam AVc tasyai namo yatamasyāṃ diśītaḥ AVa bhava rājan yajamānāya mṛḍa paśūnāṃ hi paśupatir babhūtha AVc yaḥ śraddadhāti santi devā iti catuṣpade dvipade sya mṛḍa AVa mā no mahāntam uta mā no arbhakaṃ mā no vahantam uta mā no vakṣyataḥ AVc mā no hiṃsīḥ pitaraṃ mātaraṃ ca svāṃ tanvaṃ rudra mā rīriṣo naḥ AVa rudrasyailabakārebhyo saṃsūktagilebhyaḥ AVc idaṃ mahāsyebhyaḥ śvabhyo akaraṃ namaḥ AVa namas te ghoṣiṇībhyo namas te keśinībhyaḥ AVc namo namaskṛtābhyo namaḥ saṃbhuñjatībhyaḥ AVe namas te deva senābhyaḥ svasti no abhayaṃ ca naḥ  AVa tasyaudanasya bṛhaspatiḥ śiro brahma mukham AVa dyāvāpṛthivī śrotre sūryācandramasāv akṣiṇī saptaṛṣayaḥ prāṇāpānāḥ AVa cakṣur musalaṃ kāma ulūkhalam AVa ditiḥ śūrpam aditiḥ śūrpagrāhī vāto pāvinak AVa aśvāḥ kaṇā gāvas taṇḍulā maśakās tuṣāḥ AVa kabru phalīkaraṇāḥ śaro bhram AVa śyāmam ayo sya māṃsāni lohitam asya lohitam AVa trapu bhasma haritaṃ varṇaḥ puṣkaram asya gandhaḥ AVa khalaḥ pātraṃ sphyāv aṃsāv īṣe anūkye AVa āntrāṇi jatravo gudā varatrāḥ AVa iyam eva pṛthivī kumbhī bhavati rādhyamānasyaudanasya dyaur apidhānam AVa sītāḥ parśavaḥ sikatā ūbadhyam AVa ṛtaṃ hastāvanejanaṃ kulyopasecanam AVa ṛcā kumbhy adhihitārtvijyena preṣitā AVa brahmaṇā parigṛhītā sāmnā paryūḍhā AVa bṛhad āyavanaṃ rathantaraṃ darviḥ AVa ṛtavaḥ paktāra ārtavāḥ sam indhate AVa caruṃ pañcabilam ukhaṃ gharmo bhīndhe  note CORRIGENDA ed PPAVa odanena yajñavataḥ sarve lokāḥ samāpyāḥ AVa yasmint samudro dyaur bhūmis trayo varaparaṃ śritāḥ AVa yasya devā akalpantocchiṣṭe ṣaḍ aśītayaḥ AVa taṃ tvaudanasya pṛchāmi yo asya mahimā mahān AVa sa ya odanasya mahimānaṃ vidyāt AVa nālpa iti brūyān nānupasecana iti nedaṃ ca kiṃ ceti AVa yāvad dātābhimanasyeta tan nāti vadet AVa brahmavādino vadanti parāñcam odanaṃ prāśīḥ pratyañcām iti AVa tvam odanaṃ prāśīs tvām odanā iti AVa parāñcaṃ cainaṃ prāśīḥ prāṇās tvā hāsyantīty enam āha AVa pratyañcaṃ cainaṃ prāśīr apānās tvā hāsyantīty enam āha AVa naivāham odanaṃ na mām odanaḥ AVa odana evaudanaṃ prāśīt  AVa tataś cainam anyena śīrṣṇā prāśīr yena caitaṃ pūrva ṛṣayaḥ prāśnan AVb jyeṣṭhatas te prajā mariṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd bṛhaspatinā śīrṣṇā AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyāṃ śrotrābhyāṃ prāśīr yābhyāṃ caitaṃ pūrva ṛṣayaḥ prāśnan AVb badhiro bhaviṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd dyāvāpṛthivībhyāṃ śrotrābhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyām akṣībhyāṃ prāśīr yābhyāṃ caitaṃ pūrva ṛṣayaḥ prāśnan AVb andho bhaviṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd sūryācandramasābhyām akṣībhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyena mukhena prāśīr yena caitaṃ pūrva ṛṣayaḥ prāśnan AVb mukhatas te prajā mariṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd brahmaṇā mukhena AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyayā jihvayā prāśīr yayā caitaṃ pūrva ṛṣayaḥ prāśnan AVb jihvā te mariṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd agner jihvayā AVe tayainaṃ prāśiṣaṃ tayainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyair dantaiḥ prāśīr yaiś caitaṃ pūrva ṛṣayaḥ prāśnan AVb dantās te śatsyantīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd ṛtubhir dantaiḥ AVe tair enaṃ prāśiṣaṃ tair enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyaiḥ prāṇāpānaiḥ prāśīr yaiś caitaṃ pūrva ṛṣayaḥ prāśnan AVb prāṇāpānās tvā hāsyantīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd saptaṛṣibhiḥ prāṇāpānaiḥ AVe tair enaṃ prāśiṣaṃ tair enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyena vyacasā prāśīr yena caitaṃ pūrva ṛṣayaḥ prāśnan AVb rājayakṣmas tvā haniṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd antarikṣeṇa vyacasā AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyena pṛṣṭhena prāśīr yena caitaṃ pūrva ṛṣayaḥ prāśnan AVb vidyut tvā haniṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd divā pṛṣṭhena AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyenorasā prāśīr yena caitaṃ pūrva ṛṣayaḥ prāśnan AVb kṛṣyā na rātsyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd pṛthivyorasā AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyenodareṇa prāśīr yena caitaṃ pūrva ṛṣayaḥ prāśnan AVb udaradāras tvā haniṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd satyenodareṇa AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyena vastinā prāśīr yena caitaṃ pūrva ṛṣayaḥ prāśnan AVb apsu mariṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd samudreṇa vastinā AVe tenainaṃ prāśiṣaṃ tenainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyām ūrubhyāṃ prāśīr yābhyāṃ caitaṃ pūrva ṛṣayaḥ prāśnan AVb ūrū te mariṣyata ity enam āha AVc taṃ vā ahaṃ nārvāñcaṃ na parāñcaṃ na pratyañcam AVd mitrāvaruṇayor ūrubhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyām aṣṭhīvadbhyāṃ prāśīr yābhyāṃ caitaṃ pūrva ṛṣayaḥ prāśnan AVb srāmo bhaviṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd tvaṣṭur aṣṭhīvadbhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyāṃ pādābhyāṃ prāśīr yābhyāṃ caitaṃ pūrva ṛṣayaḥ prāśnan AVb bahucārī bhaviṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd aśvinoḥ pādābhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyāṃ prapadābhyāṃ prāśīr yābhyāṃ caitaṃ pūrva ṛṣayaḥ prāśnan AVb sarpas tvā haniṣyatīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd savituḥ prapadābhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyābhyāṃ hastābhyāṃ prāśīr yābhyāṃ caitaṃ pūrva ṛṣayaḥ prāśnan AVb brāhmaṇaṃ haniṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd ṛtasya hastābhyām AVe tābhyām enaṃ prāśiṣaṃ tābhyām enam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda  AVa tataś cainam anyayā pratiṣṭhayā prāśīr yayā caitaṃ pūrva ṛṣayaḥ prāśnan AVb apratiṣṭhāno nāyatano mariṣyasīty enam āha AVc taṃ vā ahaṃ nārvāñcaṃ na parāñcaṃ na pratyañcam AVd satye pratiṣṭhāya AVe tayainaṃ prāśiṣaṃ tayainam ajīgamam AVf eṣa vā odanaḥ sarvāṅgaḥ sarvaparuḥ sarvatanūḥ AVg sarvāṅga eva sarvaparuḥ sarvatanūḥ saṃ bhavati ya evaṃ veda   AVa etad vai bradhnasya viṣṭapaṃ yad odanaḥ  AVa bradhnaloko bhavati bradhnasya viṣṭapi śrayate ya evaṃ veda  AVa etasmād vā odanāt trayastriṃśataṃ lokān nir amimīta prajāpatiḥ  AVa teṣāṃ prajñānāya yajñam asṛjata  AVa sa ya evaṃ viduṣa upadraṣṭā bhavati prāṇaṃ ruṇaddhi  AVa na ca prāṇaṃ ruṇaddhi sarvajyāniṃ jīyate  AVa na ca sarvajyāniṃ jīyate purainaṃ jarasaḥ prāṇo jahāti   AVa prāṇāya namo yasya sarvam idaṃ vaśe AVc yo bhūtaḥ sarvasyeśvaro yasmint sarvaṃ pratiṣṭhitam AVa namas te prāṇa krandāya namas te stanayitnave AVc namas te prāṇa vidyute namas te prāṇa varṣate AVa yat prāṇa stanayitnunābhikrandaty oṣadhīḥ AVc pra vīyante garbhān dadhate tho bahvīr vi jāyante AVa yat prāṇa ṛtāv āgate bhikrandaty oṣadhīḥ AVc sarvaṃ tadā pra modate yat kiṃ ca bhūmyām adhi AVa yadā prāṇo abhyavarṣīd varṣeṇa pṛthivīṃ mahīm AVc paśavas tat pra modante maho vai no bhaviṣyati AVa abhivṛṣṭā oṣadhayaḥ prāṇena sam avādiran AVc āyur vai naḥ prātītaraḥ sarvā naḥ surabhīr akaḥ AVa namas te astv āyate namo astu parāyate AVc namas te prāṇa tiṣṭhata āsīnāyota te namaḥ AVa namas te prāṇa prāṇate namo astv apānate AVc parācīnāya te namaḥ pratīcīnāya te namaḥ sarvasmai ta idaṃ namaḥ AVa yā te prāṇa priyā tanūr yo te prāṇa preyasī AVc atho yad bheṣajaṃ tava tasya no dhehi jīvase AVa prāṇaḥ prajā anu vaste pitā putram iva priyam AVc prāṇo ha sarvasyeśvaro yac ca prāṇati yac ca na  AVa prāṇo mṛtyuḥ prāṇas takmā prāṇaṃ devā upāsate AVc prāṇo ha satyavādinam uttame loka ā dadhat AVa prāṇo virāṭ prāṇo deṣṭrī prāṇaṃ sarva upāsate AVc prāṇo ha sūryaś candramāḥ prāṇam āhuḥ prajāpatim AVa prāṇāpānau vrīhiyavāv anaḍvān prāṇa ucyate AVc yave ha prāṇa āhito pāno vrīhir ucyate AVa apānati prāṇati puruṣo garbhe antarā AVc yadā tvaṃ prāṇa jinvasy atha sa jāyate punaḥ AVa prāṇam āhur mātariśvānaṃ vāto ha prāṇa ucyate AVc prāṇe ha bhūtaṃ bhavyaṃ ca prāṇe sarvaṃ pratiṣṭhitam AVa ātharvaṇīr āṅgirasīr daivīr manuṣyajā uta AVc oṣadhayaḥ pra jāyante yadā tvaṃ prāṇa jinvasi AVa yadā prāṇo abhyavarṣīd varṣeṇa pṛthivīṃ mahīm AVc oṣadhayaḥ pra jāyante tho yāḥ kāś ca vīrudhaḥ AVa yas te prāṇedaṃ veda yasmiṃś cāsi pratiṣṭhitaḥ AVc sarve tasmai baliṃ harān amuṣmiṃl loka uttame AVa yathā prāṇa balihṛtas tubhyaṃ sarvāḥ prajā imāḥ AVc evā tasmai baliṃ harān yas tvā śṛṇavat suśravaḥ AVa antar garbhaś carati devatāsv ābhūto bhūtaḥ sa u jāyate punaḥ AVc sa bhūto bhavyaṃ bhaviṣyat pitā putraṃ pra viveśā śacībhiḥ  AVa ekaṃ pādaṃ not khidati salilād dhaṃsa uccaran AVc yad aṅga sa tam utkhiden naivādya na śvaḥ syāt AVe na rātrī nāhaḥ syān na vy uchet kadā cana AVa aṣṭācakraṃ vartata ekanemi sahasrākṣaraṃ pra puro ni paścā AVc ardhena viśvaṃ bhuvanaṃ jajāna yad asyārdhaṃ katamaḥ sa ketuḥ AVa yo asya viśvajanmana īśe viśvasya ceṣṭataḥ AVc anyeṣu kṣipradhanvane tasmai prāṇa namo stu te AVa yo asya sarvajanmana īśe sarvasya ceṣṭataḥ AVc atandro brahmaṇā dhīraḥ prāṇo mānu tiṣṭhatu AVa ūrdhvaḥ supteṣu jāgāra nanu tiryaṅ ni padyate AVc na suptam asya supteṣv anu śuśrāva kaś cana AVa prāṇa mā mat paryāvṛto na mad anyo bhaviṣyasi AVc apāṃ garbham iva jīvase prāṇa badhnāmi tvā mayi  AVa brahmacārīṣṇaṃś carati rodasī ubhe tasmin devāḥ saṃmanaso bhavanti AVc sa dādhāra pṛthivīṃ divaṃ ca sa ācāryaṃ tapasā piparti AVa brahmacāriṇaṃ pitaro devajanāḥ pṛthag devā anusaṃyanti sarve AVc gandharvā enam anv āyan trayastriṃśat triśatāḥ ṣaṭsahasrāḥ sarvānt sa devāṃs tapasā piparti AVa ācārya upanayamāno brahmacāriṇaṃ kṛṇute garbham antaḥ AVc taṃ rātrīs tisra udare bibharti taṃ jātaṃ draṣṭum abhisaṃyanti devāḥ AVa iyaṃ samit pṛthivī dyaur dvitīyotāntarikṣaṃ samidhā pṛṇāti AVc brahmacārī samidhā mekhalayā śrameṇa lokāṃs tapasā piparti AVa pūrvo jāto brahmaṇo brahmacārī gharmaṃ vasānas tapasod atiṣṭhat AVc tasmāj jātaṃ brāhmaṇaṃ brahma jyeṣṭhaṃ devāś ca sarve amṛtena sākam AVa brahmacāry eti samidhā samiddhaḥ kārṣṇaṃ vasāno dīkṣito dīrghaśmaśruḥ AVc sa sadya eti pūrvasmād uttaraṃ samudraṃ lokānt saṃgṛbhya muhur ācarikrat AVa brahmacārī janayan brahmāpo lokaṃ prajāpatiṃ parameṣṭhinaṃ virājam AVc garbho bhūtvāmṛtasya yonāv indro ha bhūtvāsurāṃs tatarha AVa ācāryas tatakṣa nabhasī ubhe ime urvī gambhīre pṛthivīṃ divaṃ ca AVc te rakṣati tapasā brahmacārī tasmin devāḥ saṃmanaso bhavanti AVa imāṃ bhūmiṃ pṛthivīṃ brahmacārī bhikṣām ā jabhāra prathamo divaṃ ca AVc te kṛtvā samidhāv upāste tayor ārpitā bhuvanāni viśvā AVa arvāg anyaḥ paro anyo divas pṛṣṭhād guhā nidhī nihitau brāhmaṇasya AVc tau rakṣati tapasā brahmacārī tat kevalaṃ kṛṇute brahma vidvān  AVa arvāg anya ito anyaḥ pṛthivyā agnī sameto nabhasī antareme AVc tayoḥ śrayante raśmayo dhi dṛḍhās tān ā tiṣṭhati tapasā brahmacārī AVa abhikrandan stanayann aruṇaḥ śitiṅgo bṛhac chepo nu bhūmau jabhāra AVc brahmacārī siñcati sānau retaḥ pṛthivyāṃ tena jīvanti pradiśaś catasraḥ AVa agnau sūrye candramasi mātariśvan brahmacāry apsu samidham ā dadhāti AVc tāsām arcīṃṣi pṛthag abhre caranti tāsām ājyaṃ puruṣo varṣam āpaḥ AVa ācāryo mṛtyur varuṇaḥ soma oṣadhayaḥ payaḥ AVc jīmūtā āsant satvānas tair idaṃ svar ābhṛtam AVa amā ghṛtaṃ kṛṇute kevalam ācāryo bhūtvā varuṇaḥ AVc yadyad aichat prajāpatau tad brahmacārī prāyachat svān mitro adhy ātmanaḥ AVa ācāryo brahmacārī brahmacārī prajāpatiḥ AVc prajāpatir vi rājati virāḍ indro bhavad vaśī AVa brahmacaryeṇa tapasā rājā rāṣṭraṃ vi rakṣati AVc ācāryo brahmacaryeṇa brahmacāriṇam ichate AVa brahmacaryeṇa kanyā yuvānaṃ vindate patim AVc anaḍvān brahmacaryeṇāśvo ghāsaṃ jigīṣati AVa brahmacaryeṇa tapasā devā mṛtyum apāghnata AVc indro ha brahmacaryeṇa devebhyaḥ svar ābharat AVa oṣadhayo bhūtabhavyam ahorātre vanaspatiḥ AVc saṃvatsaraḥ saha ṛtubhis te jātā brahmacāriṇaḥ  AVa pārthivā divyāḥ paśava āraṇyā grāmyāś ca ye AVc apakṣāḥ pakṣiṇaś ca ye te jātā brahmacāriṇaḥ AVa pṛthak sarve prājāpatyāḥ prāṇān ātmasu bibhrati AVc tānt sarvān brahma rakṣati brahmacāriṇy ābhṛtam AVa devānām etat pariṣūtam anabhyārūḍhaṃ carati rocamānam AVc tasmāj jātaṃ brāhmaṇaṃ brahma jyeṣṭhaṃ devāś ca sarve amṛtena sākam AVa brahmacārī brahma bhrājad bibharti tasmin devā adhi viśve samotāḥ AVc prāṇāpānau janayann ād vyānaṃ vācaṃ mano hṛdayaṃ brahma medhām AVa cakṣuḥ śrotraṃ yaśo asmāsu dhehy annaṃ reto lohitam udaram AVa tāni kalpan brahmacārī salilasya pṛṣṭhe tapo tiṣṭhat tapyamānaḥ samudre AVc sa snāto babhruḥ piṅgalaḥ pṛthivyāṃ bahu rocate  AVa agniṃ brūmo vanaspatīn oṣadhīr uta vīrudhaḥ AVc indraṃ bṛhaspatiṃ sūryaṃ te no muñcantv aṃhasaḥ AVa brūmo rājānaṃ varuṇaṃ mitraṃ viṣṇum atho bhagam AVc aṃśaṃ vivasvantaṃ brūmas te no muñcantv aṃhasaḥ AVa brūmo devaṃ savitāraṃ dhātāram uta pūṣaṇam AVc tvaṣṭāram agriyaṃ brūmas te no muñcantv aṃhasaḥ AVa gandharvāpsaraso brūmo aśvinā brahmaṇaspatim AVc aryamā nāma yo devas te no muñcantv aṃhasaḥ AVa ahorātre idaṃ brūmaḥ sūryācandramasāv ubhā AVc viśvān ādityān brūmas te no muñcantv aṃhasaḥ AVa vātaṃ brūmaḥ parjanyam antarikṣam atho diśaḥ AVc āśāś ca sarvā brūmas te no muñcantv aṃhasaḥ AVa muñcantu mā śapathyād ahorātre atho uṣāḥ AVc somo mā devo muñcatu yam āhuś candramā iti AVa pārthivā divyāḥ paśava āraṇyā uta ye mṛgāḥ AVc śakuntān pakṣiṇo brūmas te no muñcantv aṃhasaḥ AVa bhavāśarvāv idaṃ brūmo rudraṃ paśupatiś ca yaḥ AVc iṣūr yā eṣāṃ saṃvidma tā naḥ santu sadā śivāḥ AVa divaṃ brūmo nakṣatrāṇi bhūmiṃ yakṣāṇi parvatān AVc samudrā nadyo veśantās te no muñcantv aṃhasaḥ  AVa saptaṛṣīn vā idaṃ brūmo po devīḥ prajāpatim AVc pitṝn yamaśreṣṭhān brūmas te no muñcantv aṃhasaḥ AVa ye devā diviṣado antarikṣasadaś ca ye AVc pṛthivyāṃ śakrā ye śritās te no muñcantv aṃhasaḥ AVa ādityā rudrā vasavo divi devā atharvāṇaḥ AVc aṅgiraso manīṣiṇas te no muñcantv aṃhasaḥ AVa yajñaṃ brūmo yajamānam ṛcaḥ sāmāni bheṣajā AVc yajūṃṣi hotrā brūmas te no muñcantv aṃhasaḥ AVa pañca rājyāni vīrudhāṃ somaśreṣṭhāni brūmaḥ AVc darbho bhaṅgo yavaḥ sahas te no muñcantv aṃhasaḥ AVa arāyān brūmo rakṣāṃsi sarpān puṇyajanān pitṝn AVc mṛtyūn ekaśataṃ brūmas te no muñcantv aṃhasaḥ AVa ṛtūn brūma ṛtupatīn ārtavān uta hāyanān AVc samāḥ saṃvatsarān māsāṃs te no muñcantv aṃhasaḥ AVa eta devā dakṣiṇataḥ paścāt prāñca udeta AVc purastād uttarāc chakrā viśve devāḥ sametya te no muñcantv aṃhasaḥ AVa viśvān devān idaṃ brūmaḥ satyasandhān ṛtāvṛdhaḥ AVc viśvābhiḥ patnībhiḥ saha te no muñcantv aṃhasaḥ AVa sarvān devān idaṃ brūmaḥ satyasandhān ṛtāvṛdhaḥ AVc sarvābhiḥ patnībhiḥ saha te no muñcantv aṃhasaḥ AVa bhūtaṃ brūmo bhūtapatiṃ bhūtānām uta yo vaśī AVc bhūtāni sarvā saṃgatya te no muñcantv aṃhasaḥ AVa yā devīḥ pañca pradiśo ye devā dvādaśa ṛtavaḥ AVc saṃvatsarasya ye daṃṣṭrās te naḥ santu sadā śivāḥ AVa yan mātalī rathakrītam amṛtaṃ veda bheṣajam AVc tad indro apsu prāveśayat tad āpo datta bheṣajam  AVa ucchiṣṭe nāma rūpaṃ cocchiṣṭe loka āhitaḥ AVc ucchiṣṭa indraś cāgniś ca viśvam antaḥ samāhitam AVa ucchiṣṭe dyāvāpṛthivī viśvaṃ bhūtaṃ samāhitam AVc āpaḥ samudra ucchiṣṭe candramā vāta āhitaḥ AVa sann ucchiṣṭe asaṃś cobhau mṛtyur vājaḥ prajāpatiḥ AVc laukyā ucchiṣṭa āyattā vraś ca draś cāpi śrīr mayi AVa dṛḍho dṛṃha sthiro nyo brahma viśvasṛjo daśa AVc nābhim iva sarvataś cakram ucchiṣṭe devatāḥ śritāḥ AVa ṛk sāma yajur ucchiṣṭa udgīthaḥ prastutaṃ stutam AVc hiṅkāra ucchiṣṭe svaraḥ sāmno meḍiś ca tan mayi AVa aindrāgnaṃ pāvamānaṃ mahānāmnīr mahāvratam AVc ucchiṣṭe yajñasyāṅgāny antar garbha iva mātari AVa rājasūyaṃ vājapeyam agniṣṭomaṣ tad adhvaraḥ AVc arkāśvamedhāv ucchiṣṭe jīvabarhir madintamaḥ AVa agnyādheyam atho dīkṣā kāmapraś chandasā saha AVc utsannā yajñāḥ satrāṇy ucchiṣṭe dhi samāhitāḥ AVa agnihotraṃ ca śraddhā ca vaṣaṭkāro vrataṃ tapaḥ AVc dakṣiṇeṣṭaṃ pūrtaṃ cocchiṣṭe dhi samāhitāḥ AVa ekarātro dvirātraḥ sadyaḥkrīḥ prakrīr ukthyaḥ AVc otaṃ nihitam ucchiṣṭe yajñasyāṇūni vidyayā  AVa catūrātraḥ pañcarātraḥ ṣaḍrātraś cobhayaḥ saha AVc ṣoḍaśī saptarātraś cocchiṣṭāj jajñire sarve ye yajñā amṛte hitāḥ AVa pratīhāro nidhanaṃ viśvajic cābhijic ca yaḥ AVc sāhnātirātrāv ucchiṣṭe dvādaśāho pi tan mayi AVa sūnṛtā saṃnatiḥ kṣemaḥ svadhorjāmṛtaṃ sahaḥ AVc ucchiṣṭe sarve pratyañcaḥ kāmāḥ kāmena tātṛpuḥ AVa nava bhūmīḥ samudrā ucchiṣṭe dhi śritā divaḥ AVc ā sūryo bhāty ucchiṣṭe horātre api tan mayi AVa upahavyaṃ viṣūvantaṃ ye ca yajñā guhā hitāḥ AVc bibharti bhartā viśvasyocchiṣṭo janituḥ pitā AVa pitā janitur ucchiṣṭo soḥ pautraḥ pitāmahaḥ AVc sa kṣiyati viśvasyeśāno vṛṣā bhūmyām atighnyaḥ AVa ṛtaṃ satyaṃ tapo rāṣṭraṃ śramo dharmaś ca karma ca AVc bhūtaṃ bhaviṣyad ucchiṣṭe vīryaṃ lakṣmīr balaṃ bale AVa samṛddhir oja ākūtiḥ kṣatraṃ rāṣṭraṃ ṣaḍ urvyaḥ AVc saṃvatsaro dhy ucchiṣṭa iḍā praiṣā grahā haviḥ AVa caturhotāra āpriyaś cāturmāsyāni nīvidaḥ AVc ucchiṣṭe yajñā hotrāḥ paśubandhās tad iṣṭayaḥ AVa ardhamāsāś ca māsāś cārtavā ṛtubhiḥ saha AVc ucchiṣṭe ghoṣiṇīr āpa stanayitnuḥ śrutir mahī  AVa śarkarāḥ sikatā aśmāna oṣadhayo vīrudhas tṛṇā AVc abhrāṇi vidyuto varṣam ucchiṣṭe saṃśritā śritā AVa rāddhiḥ prāptiḥ samāptir vyāptir maha edhatuḥ AVc atyāptir ucchiṣṭe bhūtiś cāhitā nihitā hitā AVa yac ca prāṇati prāṇena yac ca paśyati cakṣuṣā AVc ucchiṣṭāj jajñire sarve divi devā diviśritaḥ AVa ṛcaḥ sāmāni chandāṃsi purāṇaṃ yajuṣā saha AVc ucchiṣṭāj jajñire sarve divi devā diviśritaḥ AVa prāṇāpānau cakṣuḥ śrotram akṣitiś ca kṣitiś ca yā AVc ucchiṣṭāj jajñire sarve divi devā diviśritaḥ AVa ānandā modāḥ pramudo bhīmodamudaś ca ye AVc ucchiṣṭāj jajñire sarve divi devā diviśritaḥ AVa devāḥ pitaro manuṣyā gandharvāpsarasaś ca ye AVc ucchiṣṭāj jajñire sarve divi devā diviśritaḥ  AVa yan manyur jāyām āvahat saṃkalpasya gṛhād adhi AVc ka āsaṃ janyāḥ ke varāḥ ka u jyeṣṭhavaro bhavat AVa tapaś caivāstāṃ karma cāntar mahaty arṇave AVc ta āsaṃ janyās te varā brahma jyeṣṭhavaro bhavat AVa daśa sākam ajāyanta devā devebhyaḥ purā AVc yo vai tān vidyāt pratyakṣaṃ sa vā adya mahad vadet AVa prāṇāpānau cakṣuḥ śrotram akṣitiś ca kṣitiś ca yā AVc vyānodānau vāṅ manas te vā ākūtim āvahan AVa ajātā āsann ṛtavo tho dhātā bṛhaspatiḥ AVc indrāgnī aśvinā tarhi kaṃ te jyeṣṭham upāsata AVa tapaś caivāstāṃ karma cāntar mahaty arṇave AVc tapo ha jajñe karmaṇas tat te jyeṣṭham upāsata AVa yeta āsīd bhūmiḥ pūrvā yām addhātaya id viduḥ AVc yo vai tāṃ vidyān nāmathā sa manyeta purāṇavit AVa kuta indraḥ kutaḥ somaḥ kuto agnir ajāyata AVc kutas tvaṣṭā sam abhavat kuto dhātājāyata AVa indrād indraḥ somāt somo agner agnir ajāyata AVc tvaṣṭā ha jajñe tvaṣṭur dhātur dhātājāyata AVa ye ta āsan daśa jātā devā devebhyaḥ purā AVc putrebhyo lokaṃ dattvā kasmiṃs te loka āsate  AVa yadā keśān asthi snāva māṃsaṃ majjānam ābharat AVc śarīraṃ kṛtvā pādavat kaṃ lokam anu prāviśat AVa kutaḥ keśān kutaḥ snāva kuto asthīny ābharat AVc aṅgā parvāṇi majjānaṃ ko māṃsaṃ kuta ābharat AVa saṃsico nāma te devā ye saṃbhārānt samabharan AVc sarvaṃ saṃsicya martyaṃ devāḥ puruṣam āviśan AVa ūrū pādāv aṣṭhīvantau śiro hastāv atho mukham AVc pṛṣṭīr barjahye pārśve kas tat sam adadhād ṛṣiḥ AVa śiro hastāv atho mukhaṃ jihvāṃ grīvāś ca kīkasāḥ AVc tvacā prāvṛtya sarvaṃ tat saṃdhā sam adadhān mahī AVa yat tac charīram aśayat saṃdhayā saṃhitaṃ mahat AVc yenedam adya rocate ko asmin varṇam ābharat AVa sarve devā upāśikṣan tad ajānād vadhūḥ satī AVc īśā vaśasya yā jāyā sāsmin varṇam ābharat AVa yadā tvaṣṭā vyatṛṇat pitā tvaṣṭur ya uttaraḥ AVc gṛhaṃ kṛtvā martyaṃ devāḥ puruṣam āviśan AVa svapno vai tandrīr nirṛtiḥ pāpmāno nāma devatāḥ AVc jarā khālatyaṃ pālityaṃ śarīram anu prāviśan AVa steyaṃ duṣkṛtaṃ vṛjinaṃ satyaṃ yajño yaśo bṛhat AVc balaṃ ca kṣatram ojaś ca śarīram anu prāviśan  AVa bhūtiś ca vā abhūtiś ca rātayo rātayaś ca yāḥ AVc kṣudhaś ca sarvās tṛṣṇāś ca śarīram anu prāviśan AVa nindāś ca vā anindāś ca yac ca hanteti neti ca AVc śarīraṃ śraddhā dakṣiṇāśraddhā cānu prāviśan AVa vidyāś ca vā avidyāś ca yac cānyad upadeśyam AVc śarīraṃ brahma prāviśad ṛcaḥ sāmātho yajuḥ AVa ānandā modāḥ pramudo bhīmodamudaś ca ye AVc haso nariṣṭā nṛttāni śarīram anu prāviśan AVa ālāpāś ca pralāpāś cābhīlāpalapaś ca ye AVc śarīraṃ sarve prāviśann āyujaḥ prayujo yujaḥ AVa prāṇāpānau cakṣuḥ śrotram akṣitiś ca kṣitiś ca yā AVc vyānodānau vāṅ manaḥ śarīreṇa ta īyante AVa āśiṣaś ca praśiṣaś ca saṃśiṣo viśiṣaś ca yāḥ AVc cittāni sarve saṃkalpāḥ śarīram anu prāviśan AVa āsteyīś ca vāsteyīś ca tvaraṇāḥ kṛpaṇāś ca yāḥ AVc guhyāḥ śukrā sthūlā apas tā bībhatsāv asādayan AVa asthi kṛtvā samidhaṃ tad aṣṭāpo asādayan AVc retaḥ kṛtvājyaṃ devāḥ puruṣam āviśan AVa yā āpo yāś ca devatā yā virāḍ brahmaṇā saha AVc śarīraṃ brahma prāviśac charīre dhi prajāpatiḥ AVa sūryaś cakṣur vātaḥ prāṇaṃ puruṣasya vi bhejire AVc athāsyetaram ātmānaṃ devāḥ prāyachann agnaye AVa tasmād vai vidvān puruṣam idaṃ brahmeti manyate AVc sarvā hy asmin devatā gāvo goṣṭha ivāsate AVa prathamena pramāreṇa tredhā viṣvaṅ vi gachati AVc ada ekena gachaty ada ekena gachatīhaikena ni ṣevate AVa apsu stīmāsu vṛddhāsu śarīram antarā hitam AVc tasmiṃ chavo dhy antarā tasmāc chavo dhy ucyate  AVa ye bāhavo yā iṣavo dhanvanāṃ vīryāṇi ca AVc asīn paraśūn āyudhaṃ cittākūtaṃ ca yad dhṛdi AVe sarvaṃ tad arbude tvam amitrebhyo dṛśe kurūdārāṃś ca pra darśaya AVa ut tiṣṭhata saṃ nahyadhvaṃ mitrā devajanā yūyam AVc saṃdṛṣṭā guptā vaḥ santu yā no mitrāṇy arbude AVa ut tiṣṭhatam ā rabhetām ādānasaṃdānābhyām AVc amitrāṇāṃ senā abhi dhattam arbude AVa arbudir nāma yo deva īśānaś ca nyarbudiḥ AVc yābhyām antarikṣam āvṛtam iyaṃ ca pṛthivī mahī AVe tābhyām indramedibhyām ahaṃ jitam anv emi senayā AVa ut tiṣṭha tvaṃ devajanārbude senayā saha AVc bhañjann amitrāṇāṃ senāṃ bhogebhiḥ pari vāraya AVa sapta jātān nyarbuda udārāṇāṃ samīkṣayan AVc tebhiṣ ṭvam ājye hute sarvair ut tiṣṭha senayā AVa pratighnānāśrumukhī kṛdhukarṇī ca krośatu AVc vikeśī puruṣe hate radite arbude tava AVa saṃkarṣantī karūkaraṃ manasā putram ichantī AVc patiṃ bhrātaram āt svān radite arbude tava AVa aliklavā jāṣkamadā gṛdhrāḥ śyenāḥ patatriṇaḥ AVc dhvāṅkṣāḥ śakunayas tṛpyantv amitreṣu samīkṣayan radite arbude tava AVa atho sarvaṃ śvāpadaṃ makṣikā tṛpyatu krimiḥ AVc pauruṣeye dhi kuṇape radite arbude tava  AVa ā gṛhṇītaṃ saṃ bṛhataṃ prāṇāpānān nyarbude AVc nivāśā ghoṣāḥ saṃ yantv amitreṣu samīkṣayan radite arbude tava AVa ud vepaya saṃ vijantāṃ bhiyāmitrānt saṃ sṛja AVc urugrāhair bāhvaṅkair vidhyāmitrān nyarbude AVa muhyantv eṣāṃ bāhavaś cittākūtaṃ ca yad dhṛdi AVc maiṣām uc cheṣi kiṃ cana radite arbude tava AVa pratighnānāḥ saṃ dhāvantūraḥ paṭaurāv āghnānāḥ AVc aghāriṇīr vikeśyo rudatyaḥ puruṣe hate radite arbude tava AVa śvanvatīr apsaraso rūpakā utārbude AVc antaḥpātre rerihatīṃ riśāṃ durṇihitaiṣiṇīm AVe sarvās tā arbude tvam amitrebhyo dṛśe kurūdārāṃś ca pra darśaya AVa khaḍūre dhicaṅkramāṃ kharvikāṃ kharvavāsinīm AVc ya udārā antarhitā gandharvāpsarasaś ca ye AVe sarpā itarajanā rakṣāṃsi AVa caturdaṃṣṭrāṃ chyāvadataḥ kumbhamuṣkāṃ asṛṅmukhān AVc svabhyasā ye codbhyasāḥ AVa ud vepaya tvam arbude mitrāṇām amūḥ sicaḥ AVc jayaṃś ca jiṣṇuś cāmitrāṃ jayatām indramedinau AVa prablīno mṛditaḥ śayāṃ hato mitro nyarbude AVc agnijihvā dhūmaśikhā jayantīr yantu senayā AVa tayārbude praṇuttānām indro hantu varaṃvaram AVc amitrāṇāṃ śacīpatir māmīṣāṃ moci kaś cana  AVa ut kasantu hṛdayāny ūrdhvaḥ prāṇa ud īṣatu AVc śauṣkāsyam anu vartatām amitrān mota mitriṇaḥ AVa ye ca dhīrā ye cādhīrāḥ parāñco badhirāś ca ye AVc tamasā ye ca tūparā atho bastābhivāsinaḥ AVe sarvāṃs tāṃ arbude tvam amitrebhyo dṛśe kurūdārāṃś ca pra darśaya AVa arbudiś ca triṣandhiś cāmitrān no vi vidhyatām AVc yathaiṣām indra vṛtrahan hanāma śacīpate mitrāṇāṃ sahasraśaḥ AVa vanaspatīn vānaspatyān oṣadhīr uta vīrudhaḥ AVc gandharvāpsarasaḥ sarpān devān puṇyajanān pitṝn AVe sarvāṃs tāṃ arbude tvam amitrebhyo dṛśe kurūdārāṃś ca pra darśaya AVa īśāṃ vo maruto deva ādityo brahmaṇaspatiḥ AVc īśāṃ va indraś cāgniś ca dhātā mitraḥ prajāpatiḥ AVe īśāṃ va ṛṣayaś cakrur amitreṣu samīkṣayan radite arbude tava AVa teṣāṃ sarveṣām īśānā ut tiṣṭhata saṃ nahyadhvam AVc mitrā devajanā yūyam imaṃ saṃgrāmaṃ saṃjitya yathālokaṃ vi tiṣṭhadhvam  AVa ut tiṣṭhata saṃ nahyadhvam udārāḥ ketubhiḥ saha AVc sarpā itarajanā rakṣāṃsy amitrān anu dhāvata AVa īśāṃ vo veda rājyaṃ triṣandhe aruṇaiḥ ketubhiḥ saha AVc ye antarikṣe ye divi pṛthivyāṃ ye ca mānavāḥ AVe triṣandhes te cetasi durṇāmāna upāsatām AVa ayomukhāḥ sūcīmukhā atho vikaṅkatīmukhāḥ AVc kravyādo vātaraṃhasa ā sajantv amitrān vajreṇa triṣandhinā AVa antar dhehi jātaveda āditya kuṇapaṃ bahu AVc triṣandher iyaṃ senā suhitāstu me vaśe AVa ut tiṣṭha tvaṃ devajanārbude senayā saha AVc ayaṃ balir va āhutas triṣandher āhutiḥ priyā AVa śitipadī saṃ dyatu śaravyeyaṃ catuṣpadī AVc kṛtye mitrebhyo bhava triṣandheḥ saha senayā AVa dhūmākṣī saṃ patatu kṛdhukarṇī ca krośatu AVc triṣandheḥ senayā jite aruṇāḥ santu ketavaḥ AVa avāyantāṃ pakṣiṇo ye vayāṃsy antarikṣe divi ye caranti AVc śvāpado makṣikāḥ saṃ rabhantām āmādo gṛdhrāḥ kuṇape radantām AVa yām indreṇa saṃdhāṃ samadhatthā brahmaṇā ca bṛhaspate AVc tayāham indrasaṃdhayā sarvān devān iha huva ito jayata māmutaḥ AVa bṛhaspatir āṅgirasa ṛṣayo brahmasaṃśitāḥ AVc asurakṣayaṇaṃ vadhaṃ triṣandhiṃ divy āśrayan  AVa yenāsau gupta āditya ubhāv indraś ca tiṣṭhataḥ AVc triṣandhiṃ devā abhajantaujase ca balāya ca AVa sarvāṃl lokānt sam ajayan devā āhutyānayā AVc bṛhaspatir āṅgiraso vajraṃ yam asiñcatāsurakṣayaṇaṃ vadham AVa bṛhaspatir āṅgiraso vajraṃ yam asiñcatāsurakṣayaṇaṃ vadham AVc tenāham amūṃ senāṃ ni limpāmi bṛhaspate mitrān hanmy ojasā AVa sarve devā atyāyanti ye aśnanti vaṣaṭkṛtam AVc imāṃ juṣadhvam āhutim ito jayata māmutaḥ AVa sarve devā atyāyantu triṣandher āhutiḥ priyā AVc saṃdhāṃ mahatīṃ rakṣata yayāgre asurā jitāḥ AVa vāyur amitrāṇām iṣvagrāṇy āñcatu AVc indra eṣāṃ bāhūn prati bhanaktu mā śakan pratidhām iṣum AVe āditya eṣām astraṃ vi nāśayatu candramā yutām agatasya panthām AVa yadi preyur devapurā brahma varmāṇi cakrire AVc tanūpānaṃ paripāṇaṃ kṛṇvānā yad upocire sarvaṃ tad arasaṃ kṛdhi AVa kravyādānuvartayan mṛtyunā ca purohitam AVc triṣandhe prehi senayā jayāmitrān pra padyasva AVa triṣandhe tamasā tvam amitrān pari vāraya AVc pṛṣadājyapraṇuttānāṃ māmīṣāṃ moci kaś cana AVa śitipadī saṃ patatv amitrāṇām amūḥ sicaḥ AVc muhyantv adyāmūḥ senā amitrāṇāṃ nyarbude  AVa mūḍhā amitrā nyarbude jahy eṣāṃ varaṃvaram AVc anayā jahi senayā AVa yaś ca kavacī yaś cākavaco mitro yaś cājmani AVc jyāpāśaiḥ kavacapāśair ajmanābhihataḥ śayām AVa ye varmiṇo ye varmāṇo amitrā ye ca varmiṇaḥ AVc sarvāṃs tāṃ arbude hatāṃ chvāno dantu bhūmyām AVa ye rathino ye arathā asādā ye ca sādinaḥ AVc sarvān adantu tān hatān gṛdhrāḥ śyenāḥ patatriṇaḥ AVa sahasrakuṇapā śetām āmitrī senā samare vadhānām AVc vividdhā kakajākṛtā AVa marmāvidhaṃ roruvataṃ suparṇair adantu duścitaṃ mṛditaṃ śayānam AVc ya imāṃ pratīcīm āhutim amitro no yuyutsati AVa yāṃ devā anutiṣṭhanti yasyā nāsti virādhanam AVc tayendro hantu vṛtrahā vajreṇa triṣandhinā  AVa satyaṃ bṛhad ṛtam ugraṃ dīkṣā tapo brahma yajñaḥ pṛthivīṃ dhārayanti AVc sā no bhūtasya bhavyasya patny uruṃ lokaṃ pṛthivī naḥ kṛṇotu AVa asaṃbādhaṃ madhyato mānavānāṃ yasyā udvataḥ pravataḥ samaṃ bahu AVc nānāvīryā oṣadhīr yā bibharti pṛthivī naḥ prathatāṃ rādhyatāṃ naḥ AVa yasyāṃ samudra uta sindhur āpo yasyām annaṃ kṛṣṭayaḥ saṃbabhūvuḥ AVc yasyām idaṃ jinvati prāṇad ejat sā no bhūmiḥ pūrvapeye dadhātu AVa yasyāś catasraḥ pradiśaḥ pṛthivyā yasyām annam kṛṣṭayaḥ saṃbabhūvuḥ AVc yā bibharti bahudhā prāṇad ejat sā no bhūmir goṣv apy anne dadhātu AVa yasyāṃ pūrve pūrvajanā vicakrire yasyāṃ devā asurān abhyavartayan AVc gavām aśvānāṃ vayasaś ca viṣṭhā bhagaṃ varcaḥ pṛthivī no dadhātu AVa viśvaṃbharā vasudhānī pratiṣṭhā hiraṇyavakṣā jagato niveśanī AVc vaiśvānaraṃ bibhratī bhūmir agnim indraṛṣabhā draviṇe no dadhātu AVa yāṃ rakṣanty asvapnā viśvadānīṃ devā bhūmiṃ pṛthivīm apramādam AVc sā no madhu priyaṃ duhām atho ukṣatu varcasā AVa yārṇave dhi salilam agra āsīt yāṃ māyābhir anvacaran manīṣiṇaḥ AVc yasyā hṛdayaṃ parame vyomant satyenāvṛtam amṛtaṃ pṛthivyāḥ AVe sā no bhūmis tviṣiṃ balaṃ rāṣṭre dadhātūttame AVa yasyām āpaḥ paricarāḥ samānīr ahorātre apramādaṃ kṣaranti AVc sā no bhūmir bhūridhārā payo duhām atho ukṣatu varcasā AVa yām aśvināv amimātāṃ viṣṇur yasyāṃ vicakrame AVc indro yāṃ cakra ātmane namitrāṃ śacīpatiḥ AVe sā no bhūmir vi sṛjatāṃ mātā putrāya me payaḥ  AVa girayas te parvatā himavanto raṇyaṃ te pṛthivi syonam astu AVc babhruṃ kṛṣṇāṃ rohiṇīṃ viśvarūpāṃ dhruvāṃ bhūmiṃ pṛthivīm indraguptām AVe ajīto hato akṣato dhy aṣṭhām pṛthivīm aham AVa yat te madhyaṃ pṛthivi yac ca nabhyaṃ yās ta ūrjas tanvaḥ saṃbabhūvuḥ AVc tāsu no dhehy abhi naḥ pavasva mātā bhūmiḥ putro ahaṃ pṛthivyāḥ parjanyaḥ pitā sa u naḥ pipartu AVa yasyāṃ vediṃ parigṛhṇanti bhūmyāṃ yasyāṃ yajñaṃ tanvate viśvakarmāṇaḥ AVc yasyāṃ mīyante svaravaḥ pṛthivyām ūrdhvāḥ śukrā āhutyāḥ purastāt AVe sā no bhūmir vardhayad vardhamānā AVa yo no dveṣat pṛthivi yaḥ pṛtanyād yo bhidāsān manasā yo vadhena AVc taṃ no bhūme randhaya pūrvakṛtvari AVa tvaj jātās tvayi caranti martyās tvaṃ bibharṣi dvipadas tvaṃ catuṣpadaḥ AVc taveme pṛthivi pañca mānavā yebhyo jyotir amṛtaṃ martyebhya udyant sūryo raśmibhir ātanoti AVa tā naḥ prajāḥ saṃ duhratāṃ samagrā vāco madhu pṛthivi dhehi mahyam AVa viśvasvaṃ mātaram oṣadhīnāṃ dhruvāṃ bhūmiṃ pṛthivīṃ dharmaṇā dhṛtām AVc śivāṃ syonām anu carema viśvahā AVa mahat sadhasthaṃ mahatī babhūvitha mahān vega ejathur vepathuṣ ṭe AVc mahāṃs tvendro rakṣaty apramādam AVe sā no bhūme pra rocaya hiraṇyasyeva saṃdṛśi mā no dvikṣata kaś cana AVa agnir bhūmyām oṣadhīṣv agnim āpo bibhraty agnir aśmasu AVc agnir antaḥ puruṣeṣu goṣv aśveṣv agnayaḥ AVa agnir diva ā tapaty agner devasyorv antarikṣam AVc agniṃ martāsa indhate havyavāhaṃ ghṛtapriyam  AVa agnivāsāḥ pṛthivy asitajñūs tviṣīmantaṃ saṃśitaṃ mā kṛṇotu AVa bhūmyāṃ devebhyo dadati yajñaṃ havyam araṃkṛtam AVc bhūmyāṃ manuṣyā jīvanti svadhayānnena martyāḥ AVe sā no bhūmiḥ prāṇam āyur dadhātu jaradaṣṭiṃ mā pṛthivī kṛṇotu AVa yas te gandhaḥ pṛthivi saṃbabhūva yaṃ bibhraty oṣadhayo yam āpaḥ AVc yaṃ gandharvā apsarasaś ca bhejire tena mā surabhiṃ kṛṇu mā no dvikṣata kaś cana AVa yas te gandhaḥ puṣkaram āviveśa yaṃ saṃjabhruḥ sūryāyā vivāhe AVc amartyāḥ pṛthivi gandham agre tena mā surabhiṃ kṛṇu mā no dvikṣata kaś cana AVa yas te gandhaḥ puruṣeṣu strīṣu puṃsu bhago ruciḥ AVc yo aśveṣu vīreṣu yo mṛgeṣūta hastiṣu AVe kanyāyāṃ varco yad bhūme tenāsmāṃ api saṃ sṛja mā no dvikṣata kaś cana AVa śilā bhūmir aśmā pāṃsuḥ sā bhūmiḥ saṃdhṛtā dhṛtā AVc tasyai hiraṇyavakṣase pṛthivyā akaraṃ namaḥ AVa yasyāṃ vṛkṣā vānaspatyā dhruvās tiṣṭhanti viśvahā AVc pṛthivīṃ viśvadhāyasaṃ dhṛtām achāvadāmasi AVa udīrāṇā utāsīnās tiṣṭhantaḥ prakrāmantaḥ AVc padbhyāṃ dakṣiṇasavyābhyāṃ mā vyathiṣmahi bhūmyām AVa vimṛgvarīṃ pṛthivīm ā vadāmi kṣamāṃ bhūmiṃ brahmaṇā vāvṛdhānām AVc ūrjaṃ puṣṭaṃ bibhratīm annabhāgaṃ ghṛtaṃ tvābhi ni ṣīdema bhūme AVa śuddhā na āpas tanve kṣarantu yo naḥ sedur apriye taṃ ni dadhmaḥ AVc pavitreṇa pṛthivi mot punāmi  AVa yās te prācīḥ pradiśo yā udīcīr yās te bhūme adharād yāś ca paścāt AVc syonās tā mahyaṃ carate bhavantu mā ni paptaṃ bhuvane śiśriyāṇaḥ AVa mā naḥ paścān mā purastān nudiṣṭhā mottarād adharād uta AVc svasti bhūme no bhava mā vidan paripanthino varīyo yāvayā vadham AVa yāvat te bhi vipaśyāmi bhūme sūryeṇa medinā AVc tāvan me cakṣur mā meṣṭottarāmuttarāṃ samām AVa yac chayānaḥ paryāvarte dakṣiṇaṃ sakhyam abhi bhūme pārśvam uttānās tvā pratīcīṃ yat pṛṣṭībhir adhiśemahe AVc mā hiṃsīs tatra no bhūme sarvasya pratiśīvari AVa yat te bhūme vikhanāmi kṣipraṃ tad api rohatu AVc mā te marma vimṛgvari mā te hṛdayam arpipam AVa grīṣmas te bhūme varṣāṇi śarad dhemantaḥ śiśiro vasantaḥ AVc ṛtavas te vihitā hāyanīr ahorātre pṛthivi no duhātām AVa yāpa sarpaṃ vijamānā vimṛgvarī yasyām āsann agnayo ye apsv antaḥ AVc parā dasyūn dadatī devapīyūn indraṃ vṛṇānā pṛthivī na vṛtram śakrāya dadhre vṛṣabhāya vṛṣṇe AVa yasyāṃ sadohavirdhāne yūpo yasyāṃ nimīyate AVc brahmāṇo yasyām arcanty ṛgbhiḥ sāmnā yajurvidaḥ yujyante yasyām ṛtvijaḥ somam indrāya pātave AVa yasyāṃ pūrve bhūtakṛta ṛṣayo gā udānṛcuḥ AVc sapta satreṇa vedhaso yajñena tapasā saha AVa sā no bhūmir ā diśatu yad dhanaṃ kāmayāmahe AVc bhago anuprayuṅktām indra etu purogavaḥ  AVa yasyāṃ gāyanti nṛtyanti bhūmyāṃ martyā vyailabāḥ AVc yudhyante yasyām ākrando yasyām vadati dundubhiḥ AVe sā no bhūmiḥ pra ṇudatāṃ sapatnān asapatnaṃ mā pṛthivī kṛṇotu AVa yasyām annaṃ vrīhiyavau yasyā imāḥ pañca kṛṣṭayaḥ AVc bhūmyai parjanyapatnyai namo stu varṣamedase AVa yasyāḥ puro devakṛtāḥ kṣetre yasyā vikurvate AVc prajāpatiḥ pṛthivīṃ viśvagarbhām āśāmāśāṃ raṇyāṃ naḥ kṛṇotu AVa nidhiṃ bibhratī bahudhā guhā vasu maṇiṃ hiraṇyaṃ pṛthivī dadātu me AVc vasūni no vasudā rāsamānā devī dadhātu sumanasyamānā AVa janaṃ bibhratī bahudhā vivācasaṃ nānādharmāṇaṃ pṛthivī yathaukasam AVc sahasraṃ dhārā draviṇasya me duhāṃ dhruveva dhenur anapasphurantī AVa yas te sarpo vṛścikas tṛṣṭadaṃśmā hemantajabdho bhṛmalo guhā śaye AVc krimir jinvat pṛthivi yadyad ejati prāvṛṣi tan naḥ sarpan mopa sṛpad yac chivaṃ tena no mṛḍa AVa ye te panthāno bahavo janāyanā rathasya vartmānasaś ca yātave AVc yaiḥ saṃcaranty ubhaye bhadrapāpās taṃ panthānaṃ jayemānamitram ataskaraṃ yac chivaṃ tena no mṛḍa AVa malvaṃ bibhratī gurubhṛd bhadrapāpasya nidhanaṃ titikṣuḥ AVc varāheṇa pṛthivī saṃvidānā sūkarāya vi jihīte mṛgāya AVa ye ta āraṇyāḥ paśavo mṛgā vane hitāḥ siṃhā vyāghrāḥ puruṣādaś caranti AVc ulaṃ vṛkaṃ pṛthivi duchunām ita ṛkṣīkāṃ rakṣo apa bādhayāsmat AVa ye gandharvā apsaraso ye cārāyāḥ kimīdinaḥ AVc piśācānt sarvā rakṣāṃsi tān asmad bhūme yāvaya  AVa yāṃ dvipādaḥ pakṣiṇaḥ saṃpatanti haṃsāḥ suparṇāḥ śakunā vayāṃsi AVc yasyāṃ vāto mātariśveyate rajāṃsi kṛṇvaṃś cyāvayaṃś ca vṛkṣān AVe vātasya pravām upavām anu vāty arciḥ AVa yasyāṃ kṛṣṇam aruṇaṃ ca saṃhite ahorātre vihite bhūmyām adhi AVc varṣeṇa bhūmiḥ pṛthivī vṛtāvṛtā sā no dadhātu bhadrayā priye dhāmanidhāmani AVa dyauś ca ma idaṃ pṛthivī cāntarikṣaṃ ca me vyacaḥ AVc agniḥ sūrya āpo medhāṃ viśve devāś ca saṃ daduḥ AVa aham asmi sahamāna uttaro nāma bhūmyām AVc abhīṣāḍ asmi viśvāṣāḍ āśāmāśāṃ viṣāsahiḥ AVa ado yad devi prathamānā purastād devair uktā vyasarpo mahitvam AVc ā tvā subhūtam aviśat tadānīm akalpayathāḥ pradiśaś catasraḥ AVa ye grāmā yad araṇyaṃ yāḥ sabhā adhi bhūmyām AVc ye saṃgrāmāḥ samitayas teṣu cāru vadema te AVa aśva iva rajo dudhuve vi tān janān ya ākṣiyan pṛthivīṃ yād ajāyata AVc mandrāgretvarī bhuvanasya gopā vanaspatīnāṃ gṛbhir oṣadhīnām AVa yad vadāmi madhumat tad vadāmi yad īkṣe tad vananti mā AVc tviṣīmān asmi jūtimān avānyān hanmi dodhataḥ AVa śantivā surabhiḥ syonā kīlālodhnī payasvatī AVc bhūmir adhi bravītu me pṛthivī payasā saha AVa yām anvaichad dhaviṣā viśvakarmāntar arṇave rajasi praviṣṭām AVc bhujiṣyaṃ pātraṃ nihitaṃ guhā yad āvir bhoge abhavan mātṛmadbhyaḥ AVa tvam asy āvapanī janānām aditiḥ kāmadughā paprathānā AVc yat ta ūnaṃ tat ta ā pūrayāti prajāpatiḥ prathamajā ṛtasya AVa upasthās te anamīvā ayakṣmā asmabhyaṃ santu pṛthivi prasūtāḥ AVc dīrghaṃ na āyuḥ pratibudhyamānā vayaṃ tubhyaṃ balihṛtaḥ syāma AVa bhūme mātar ni dhehi mā bhadrayā supratiṣṭhitam AVc saṃvidānā divā kave śriyāṃ mā dhehi bhūtyām  AVa naḍam ā roha na te atra loka idaṃ sīsaṃ bhāgadheyaṃ ta ehi AVc yo goṣu yakṣmaḥ puruṣeṣu yakṣmas tena tvaṃ sākam adharāṅ parehi AVa aghaśaṃsaduḥśaṃsābhyāṃ kareṇānukareṇa ca AVc yakṣmaṃ ca sarvaṃ teneto mṛtyuṃ ca nir ajāmasi AVa nir ito mṛtyuṃ nirṛtiṃ nir arātim ajāmasi AVc yo no dveṣṭi tam addhy agne akravyād yam u dviṣmas tam u te pra suvāmasi AVa yady agniḥ kravyād yadi vā vyāghra imaṃ goṣṭhaṃ praviveśānyokāḥ AVc taṃ māṣājyaṃ kṛtvā pra hiṇomi dūraṃ sa gachatv apsuṣado py agnīn AVa yat tvā kruddhāḥ pracakrur manyunā puruṣe mṛte AVc sukalpam agne tat tvayā punas tvod dīpayāmasi AVa punas tvādityā rudrā vasavaḥ punar brahmā vasunītir agne AVc punas tvā brahmaṇas patir ādhād dīrghāyutvāya śataśāradāya AVa yo agniḥ kravyāt praviveśa no gṛham imaṃ paśyann itaraṃ jātavedasam AVc taṃ harāmi pitṛyajñāya dūraṃ sa gharmam indhāṃ parame sadhasthe AVa kravyādam agniṃ pra hiṇomi dūram yamarājño gachatu ripravāhaḥ AVc ihāyam itaro jātavedā devo devebhyo havyaṃ vahatu prajānan AVa kravyādam agnim iṣito harāmi janān dṛṃhantaṃ vajreṇa mṛtyum AVc ni taṃ śāsmi gārhapatyena vidvān pitṝṇāṃ loke pi bhāgo astu AVa kravyādam agniṃ śaśamānam ukthyaṃ pra hiṇomi pathibhiḥ pitṛyāṇaiḥ AVc mā devayānaiḥ punar ā gā atraivaidhi pitṛṣu jāgṛhi tvam  AVa sam indhate saṃkasukaṃ svastaye śuddhā bhavantaḥ śucayaḥ pāvakāḥ AVc jahāti ripram aty ena eti samiddho agniḥ supunā punāti AVa devo agniḥ saṃkasuko divas pṛṣṭhāny āruhat AVc mucyamāno nir eṇaso mog asmāṃ aśastyāḥ AVa asmin vayaṃ saṃkasuke agnau riprāṇi mṛjmahe AVc abhūma yajñiyāḥ śuddhāḥ pra ṇa āyūṃṣi tāriṣat AVa saṃkasuko vikasuko nirṛtho yaś ca nisvaraḥ AVc te te yakṣmaṃ savedaso dūrād dūram anīnaśan AVa yo no aśveṣu vīreṣu yo no goṣv ajāviṣu AVc kravyādaṃ nir ṇudāmasi yo agnir janayopanaḥ AVa anyebhyas tvā puruṣebhyo gobhyo aśvebhyas tvā AVc niḥ kravyādaṃ nudāmasi yo agnir jīvitayopanaḥ AVa yasmin devā amṛjata yasmin manuṣyā uta AVc tasmin ghṛtastāvo mṛṣṭvā tvam agne divaṃ ruha AVa samiddho agna āhuta sa no mābhyapakramīḥ AVc atraiva dīdihi dyavi jyok ca sūryaṃ dṛśe AVa sīse mṛḍḍhvaṃ naḍe mṛḍḍhvam agnau saṃkasuke ca yat AVc atho avyāṃ rāmāyāṃ śīrṣaktim upabarhaṇe AVa sīse malaṃ sādayitvā śīrṣaktim upabarhaṇe AVc avyām asiknyāṃ mṛṣṭvā śuddhā bhavata yajñiyāḥ  AVa paraṃ mṛtyo anu parehi panthāṃ yas ta eṣa itaro devayānāt AVc cakṣuṣmate śṛṇvate te bravīmīheme vīrā bahavo bhavantu AVa ime jīvā vi mṛtair āvavṛtrann abhūd bhadrā devahutir no adya AVc prāñco agāma nṛtaye hasāya suvīrāso vidatham ā vadema AVa imaṃ jīvebhyaḥ paridhiṃ dadhāmi maiṣāṃ nu gād aparo artham etam AVc śataṃ jīvantaḥ śaradaḥ purūcīs tiro mṛtyuṃ dadhatām parvatena AVa ā rohatāyur jarasaṃ vṛṇānā anupūrvaṃ yatamānā yati stha AVc tān vas tvaṣṭā sujanimā sajoṣāḥ sarvam āyur nayatu jīvanāya AVa yathāhāny anupūrvaṃ bhavanti yatha rtava ṛtubhir yanti sākam AVc yathā na pūrvam aparo jahāty evā dhātar āyūṃṣi kalpayaiṣām AVa aśmanvatī rīyate saṃ rabhadhvaṃ vīrayadhvaṃ pra taratā sakhāyaḥ AVc atrā jahīta ye asan durevā anamīvān ut taremābhi vājān AVa ut tiṣṭhatā pra taratā sakhāyo śmanvatī nadī syandata iyam AVc atrā jahīta ye asann aśivāḥ śivānt syonān ut taremābhi vājān AVa vaiśvadevīṃ varcasā ā rabhadhvaṃ śuddhā bhavantaḥ śucayaḥ pāvakāḥ AVc atikrāmanto duritā padāni śataṃ himāḥ sarvavīrā madema AVa udīcīnaiḥ pathibhir vāyumadbhir atikrāmanto varān parebhiḥ AVc triḥ sapta kṛtva ṛṣayaḥ paretā mṛtyuṃ praty auhan padayopanena AVa mṛtyoḥ padaṃ yopayanta eta drāghīya āyuḥ prataraṃ dadhānāḥ AVc āsīnā mṛtyuṃ nudatā sadhasthe tha jīvāso vidatham ā vadema  AVa imā nārīr avidhavāḥ supatnīr āñjanena sarpiṣā saṃ spṛśantām AVc anaśravo anamīvāḥ suratnā ā rohantu janayo yonim agre AVa vyākaromi haviṣāham etau tau brahmaṇā vy ahaṃ kalpayāmi AVc svadhāṃ pitṛbhyo ajarāṃ kṛṇomi dīrgheṇāyuṣā sam imānt sṛjāmi AVa yo no agniḥ pitaro hṛtsv antar āviveśāmṛto martyeṣu AVc mayy ahaṃ taṃ pari gṛhṇāmi devaṃ mā so asmān dvikṣata mā vayaṃ tam AVa apāvṛtya gārhapatyāt kravyādā preta dakṣiṇā AVc priyaṃ pitṛbhya ātmane brahmabhyaḥ kṛṇutā priyam AVa dvibhāgadhanam ādāya pra kṣiṇāty avartyā AVc agniḥ putrasya jyeṣṭhasya yaḥ kravyād anirāhitaḥ AVa yat kṛṣate yad vanute yac ca vasnena vindate AVc sarvaṃ martyasya tan nāsti kravyāc ced anirāhitaḥ AVa ayajñiyo hatavarcā bhavati nainena havir attave AVc chinatti kṛṣyā gor dhanād yaṃ kravyād anuvartate AVa muhur gṛdhyaiḥ pra vadaty ārtim martyo nītya AVc kravyād yān agnir antikād anuvidvān vitāvati AVa grāhyā gṛhāḥ saṃ sṛjyante striyā yan mriyate patiḥ AVc brahmaiva vidvān eṣyo yaḥ kravyādaṃ nirādadhat AVa yad ripraṃ śamalaṃ cakṛma yac ca duṣkṛtam AVc āpo mā tasmāc chumbhantv agneḥ saṃkasukāc ca yat  AVa tā adharād udīcīr āvavṛtran prajānaitīḥ pathibhir devayānaiḥ AVc parvatasya vṛṣabhasyādhi pṛṣṭhe navāś caranti saritaḥ purāṇīḥ AVa agne akravyān niḥ kravyādaṃ nudā devayajanaṃ vaha AVa imaṃ kravyād ā viveśāyaṃ kravyādam anv agāt AVc vyāghrau kṛtvā nānānaṃ taṃ harāmi śivāparam AVa antardhir devānāṃ paridhir manuṣyāṇām agnir gārhapatya ubhayān antarā śritaḥ AVa jīvānām āyuḥ pra tira tvam agne pitṝṇāṃ lokam api gachantu ye mṛtāḥ AVc sugārhapatyo vitapann arātim uṣāmuṣāṃ śreyasīṃ dhehy asmai AVa sarvān agne sahamānaḥ sapatnān aiṣām ūrjaṃ rayim asmāsu dhehi AVa imam indraṃ vahniṃ paprim anvārabhadhvaṃ sa vo nir vakṣad duritād avadyāt AVc tenāpa hata śarum āpatantaṃ tena rudrasya pari pātāstām AVa anaḍvāhaṃ plavam anvārabhadhvaṃ sa vo nir vakṣad duritād avadyāt AVc ā rohata savitur nāvam etāṃ ṣaḍbhir urvībhir amatiṃ tarema AVa ahorātre anv eṣi bibhrat kṣemyas tiṣṭhan prataraṇaḥ suvīraḥ AVc anāturānt sumanasas talpa bibhraj jyog eva naḥ puruṣagandhir edhi AVa te devebhya ā vṛścante pāpaṃ jīvanti sarvadā AVc kravyād yān agnir antikād aśva ivānuvapate naḍam  AVa ye śraddhā dhanakāmyā kravyādā samāsate AVc te vā anyeṣāṃ kumbhīṃ paryādadhati sarvadā AVa preva pipatiṣati manasā muhur ā vartate punaḥ AVc kravyād yān agnir antikād anuvidvān vitāvati AVa aviḥ kṛṣṇā bhāgadheyaṃ paśūnāṃ sīsaṃ kravyād api candraṃ ta āhuḥ AVc māṣāḥ piṣṭā bhāgadheyaṃ te havyam araṇyānyā gahvaraṃ sacasva AVa iṣīkāṃ jaratīm iṣṭvā tilpiñjaṃ daṇḍanaṃ naḍam AVc tam indra idhmam kṛtvā yamasyāgniṃ nirādadhau AVa pratyañcam arkaṃ pratyarpayitvā pravidvān panthāṃ vi hy āviveśa AVc parāmīṣām asūn dideśa dīrgheṇāyuṣā sam imānt sṛjāmi  AVa pumān puṃso dhi tiṣṭha carmehi tatra hvayasva yatamā priyā te AVc yāvantāv agre prathamaṃ sameyathus tad vāṃ vayo yamarājye samānam AVa tāvad vāṃ cakṣus tati vīryāṇi tāvat tejas tatidhā vājināni AVc agniḥ śarīraṃ sacate yadaidho dhā pakvān mithunā saṃ bhavāthaḥ AVa sam asmiṃl loke sam u devayāne saṃ smā sametaṃ yamarājyeṣu AVc pūtau pavitrair upa tad dhvayethāṃ yadyad reto adhi vāṃ saṃbabhūva AVa āpas putrāso abhi saṃ viśadhvam imaṃ jīvaṃ jīvadhanyāḥ sametya AVc tāsāṃ bhajadhvam amṛtaṃ yam āhur odanaṃ pacati vāṃ janitrī AVa yaṃ vāṃ pitā pacati yaṃ ca mātā riprān nirmuktyai śamalāc ca vācaḥ AVc sa odanaḥ śatadhāraḥ svarga ubhe vy āpa nabhasī mahitvā AVa ubhe nabhasī ubhayāṃś ca lokān ye yajvanām abhijitāḥ svargāḥ AVc teṣāṃ jyotiṣmān madhumān yo agre tasmin putrair jarasi saṃ śrayethām AVa prācīṃprācīṃ pradiśam ā rabhethām etaṃ lokaṃ śraddadhānāḥ sacante AVc yad vāṃ pakvaṃ pariviṣṭam agnau tasya guptaye daṃpatī saṃ śrayethām AVa dakṣiṇāṃ diśam abhi nakṣamāṇau paryāvartethām abhi pātram etat AVc tasmin vāṃ yamaḥ pitṛbhiḥ saṃvidānaḥ pakvāya śarma bahulaṃ ni yachāt AVa pratīcī diśām iyam id varaṃ yasyāṃ somo adhipā mṛḍitā ca AVc tasyāṃ śrayethāṃ sukṛtaḥ sacethām adhā pakvān mithunā saṃ bhavāthaḥ AVa uttaraṃ rāṣṭraṃ prajayottarāvad diśām udīcī kṛṇavan no agram AVc pāṅktaṃ chandaḥ puruṣo babhūva viśvair viśvāṅgaiḥ saha saṃ bhavema  AVa dhruveyaṃ virāṇ namo astv asyai śivā putrebhya uta mahyam astu AVc sā no devy adite viśvavāra irya iva gopā abhi rakṣa pakvam AVa piteva putrān abhi saṃ svajasva naḥ śivā no vātā iha vāntu bhūmau AVc yam odanaṃ pacato devate iha taṃ nas tapa uta satyaṃ ca vettu AVa yadyad kṛṣṇaḥ śakuna eha gatvā tsaran viṣaktaṃ bila āsasāda AVc yad vā dāsy ārdrahastā samaṅkta ulūkhalaṃ musalaṃ śumbhatāpaḥ AVa ayaṃ grāvā pṛthubudhno vayodhāḥ pūtaḥ pavitrair apa hantu rakṣaḥ AVc ā roha carma mahi śarma yacha mā daṃpatī pautram aghaṃ ni gātām AVa vanaspatiḥ saha devair na āgan rakṣaḥ piśācāṃ apabādhamānaḥ AVc sa uc chrayātai pra vadāti vācaṃ tena lokāṃ abhi sarvān jayema AVa sapta medhān paśavaḥ pary agṛhṇan ya eṣāṃ jyotiṣmāṃ uta yaś cakarśa AVc trayastriṃśad devatās tānt sacante sa naḥ svargam abhi neṣa lokam AVa svargaṃ lokam abhi no nayāsi saṃ jāyayā saha putraiḥ syāma AVc gṛhṇāmi hastam anu maitv atra mā nas tārīn nirṛtir mo arātiḥ AVa grāhiṃ pāpmānam ati tāṃ ayāma tamo vy asya pra vadāsi valgu AVc vānaspatya udyato mā jihiṃsīr mā taṇḍulaṃ vi śarīr devayantam AVa viśvavyacā ghṛtapṛṣṭho bhaviṣyant sayonir lokam upa yāhy etam AVc varṣavṛddham upa yacha śūrpaṃ tuṣaṃ palāvān apa tad vinaktu AVa trayo lokāḥ saṃmitā brāhmaṇena dyaur evāsau pṛthivy antarikṣam AVc aṃśūn gṛbhītvānvārabhethām ā pyāyantāṃ punar ā yantu śūrpam  AVa pṛthag rūpāṇi bahudhā paśūnām ekarūpo bhavasi saṃ samṛddhyā AVc etāṃ tvacaṃ lohinīṃ tāṃ nudasva grāvā śumbhāti malaga iva vastrā AVa pṛthivīṃ tvā pṛthivyām ā veśayāmi tanūḥ samānī vikṛtā ta eṣā AVc yadyad dyuttaṃ likhitam arpaṇena tena mā susror brahmaṇāpi tad vapāmi AVa janitrīva prati haryāsi sūnuṃ saṃ tvā dadhāmi pṛthivīṃ pṛthivyā AVc ukhā kumbhī vedyāṃ mā vyathiṣṭhā yajñāyudhair ājyenātiṣaktā AVa agniḥ pacan rakṣatu tvā purastād indro rakṣatu dakṣiṇato marutvān AVc varuṇas tvā dṛṃhād dharuṇe pratīcyā uttarāt tvā somaḥ saṃ dadātai AVa pūtāḥ pavitraiḥ pavante abhrād divaṃ ca yanti pṛthivīṃ ca lokān AVc tā jīvalā jīvadhanyāḥ pratiṣṭhāḥ pātra āsiktāḥ pary agnir indhām AVa ā yanti divaḥ pṛthivīṃ sacante bhūmyāḥ sacante adhy antarikṣam AVc śuddhāḥ satīs tā u śumbhanta eva tā naḥ svargam abhi lokaṃ nayantu AVa uteva prabhvīr uta saṃmitāsa uta śukrāḥ śucayaś cāmṛtāsaḥ AVc tā odanaṃ daṃpatibhyāṃ praśiṣṭā āpaḥ śikṣantīḥ pacatā sunāthāḥ AVa saṃkhyātā stokāḥ pṛthivīṃ sacante prāṇāpānaiḥ saṃmitā oṣadhībhiḥ AVc asaṃkhyātā opyamānāḥ suvarṇāḥ sarvaṃ vyāpuḥ śucayaḥ śucitvam AVa ud yodhanty abhi valganti taptāḥ phenam asyanti bahulāṃś ca bindūn AVc yoṣeva dṛṣṭvā patim ṛtviyāyaitais taṇḍulair bhavatā sam āpaḥ AVa ut thāpaya sīdato budhna enān adbhir ātmānam abhi saṃ spṛśantām AVc amāsi pātrair udakaṃ yad etan mitās taṇḍulāḥ pradiśo yadīmāḥ  AVa pra yacha parśuṃ tvarayā harausam ahiṃsanta oṣadhīr dāntu parvan AVc vāsāṃ somaḥ pari rājyaṃ babhūvāmanyutā no vīrudho bhavantu AVa navaṃ barhir odanāya stṛṇīta priyaṃ hṛdaś cakṣuṣo valgv astu AVc tasmin devāḥ saha daivīr viśantv imaṃ prāśnantv ṛtubhir niṣadya AVa vanaspate stīrṇam ā sīda barhir agniṣṭobhaiḥ saṃmito devatābhiḥ AVc tvaṣṭreva rūpaṃ sukṛtaṃ svadhityainā ehāḥ pari pātre dadṛśrām AVa ṣaṣṭyāṃ śaratsu nidhipā abhīchāt svaḥ pakvenābhy aśnavātai AVc upainaṃ jīvān pitaraś ca putrā etaṃ svargaṃ gamayāntam agneḥ AVa dhartā dhriyasva dharuṇe pṛthivyā acyutaṃ tvā devatāś cyāvayantu AVc taṃ tvā daṃpatī jīvantau jīvaputrāv ud vāsayātaḥ pary agnidhānāt AVa sarvānt samāgā abhijitya lokān yāvantaḥ kāmāḥ sam atītṛpas tān AVc vi gāhethām āyavanaṃ ca darvir ekasmin pātre adhy ud dharainam AVa upa stṛṇīhi prathaya purastād ghṛtena pātram abhi ghārayaitat AVc vāśrevosrā taruṇaṃ stanasyum imaṃ devāso abhihiṅkṛṇota AVa upāstarīr akaro lokam etam uruḥ prathatām asamaḥ svargaḥ AVc tasmiṃ chrayātai mahiṣaḥ suparṇo devā enaṃ devatābhyaḥ pra yachān AVa yadyaj jāyā pacati tvat paraḥparaḥ patir vā jāye tvat tiraḥ AVc saṃ tat sṛjethāṃ saha vāṃ tad astu saṃpādayantau saha lokam ekam AVa yāvanto asyāḥ pṛthivīṃ sacante asmat putrāḥ pari ye saṃbabhūvuḥ AVc sarvāṃs tāṃ upa pātre hvayethāṃ nābhiṃ jānānāḥ śiśavaḥ samāyān  AVa vasor yā dhārā madhunā prapīnā ghṛtena miśrā amṛtasya nābhayaḥ AVc sarvās tā ava rundhe svargaḥ ṣaṣṭyāṃ śaratsu nidhipā abhīchāt AVa nidhiṃ nidhipā abhy enam ichād anīśvarā abhitaḥ santu ye nye AVc asmābhir datto nihitaḥ svargas tribhiḥ kāṇḍais trīnt svargān arukṣat AVa agnī rakṣas tapatu yad videvaṃ kravyād piśāca iha mā pra pāsta AVc nudāma enam apa rudhmo asmad ādityā enam aṅgirasaḥ sacantām AVa ādityebhyo aṅgirobhyo madhv idaṃ ghṛtena miśraṃ prati vedayāmi AVc śuddhahastau brāhmaṇasyānihatyaitaṃ svargaṃ sukṛtāv apītam AVa idaṃ prāpam uttamaṃ kāṇḍam asya yasmāl lokāt parameṣṭhī samāpa AVc ā siñca sarpir ghṛtavat sam aṅgdhy eṣa bhāgo aṅgiraso no atra AVa satyāya ca tapase devatābhyo nidhiṃ śevadhiṃ pari dadma etam AVc mā no dyūte va gān mā samityāṃ mā smānyasmā ut sṛjatā purā mat AVa ahaṃ pacāmy ahaṃ dadāmi mamed u karman karuṇe dhi jāyā AVc kaumāro loko ajaniṣṭa putro nvārabhethāṃ vaya uttarāvat AVa na kilbiṣam atra nādhāro asti na yan mitraiḥ samamamāna eti AVc anūnaṃ pātraṃ nihitaṃ na etat paktāraṃ pakvaḥ punar ā viśāti AVa priyaṃ priyāṇāṃ kṛṇavāma tamas te yantu yatame dviṣanti AVc dhenur anaḍvān vayovaya āyad eva pauruṣeyam apa mṛtyuṃ nudantu AVa sam agnayaḥ vidur anyo anyaṃ ya oṣadhīḥ sacate yaś ca sindhūn AVc yāvanto devā divy ātapanti hiraṇyaṃ jyotiḥ pacato babhūva  AVa eṣā tvacāṃ puruṣe saṃ babhūvānagnāḥ sarve paśavo ye anye AVc kṣatreṇātmānaṃ pari dhāpayātho motaṃ vāso mukham odanasya AVa yad akṣeṣu vadā yat samityāṃ yad vā vadā anṛtaṃ vittakāmyā AVc samānaṃ tantum abhi samvasānau tasmint sarvaṃ śamalaṃ sādayāthaḥ AVa varṣaṃ vanuṣvāpi gacha devāṃs tvaco dhūmaṃ pary ut pātayāsi AVc viśvavyacā ghṛtapṛṣṭho bhaviṣyant sayonir lokam upa yāhy etam AVa tanvaṃ svargo bahudhā vi cakre yathā vida ātmann anyavarṇām AVc apājait kṛṣṇāṃ ruśatīṃ punāno yā lohinī tāṃ te agnau juhomi AVa prācyai tvā diśe gnaye dhipataye sitāya rakṣitra ādityāyeṣumate AVc etaṃ pari dadmas taṃ no gopāyatāsmākam aitoḥ AVe diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema AVa dakṣiṇāyai tvā diśa indrāyādhipataye tiraścirājaye rakṣitre yamāyeṣumate AVc etaṃ pari dadmas taṃ no gopāyatāsmākam aitoḥ AVe diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema AVa pratīcyai tvā diśe varuṇāyādhipataye pṛdākave rakṣitre nnāyeṣumate AVc etaṃ pari dadmas taṃ no gopāyatāsmākam aitoḥ AVe diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema AVa udīcyai tvā diśe somāyādhipataye svajāya rakṣitre śanyā iṣumatyai AVc etaṃ pari dadmas taṃ no gopāyatāsmākam aitoḥ AVe diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema AVa dhruvāyai tvā diśe viṣṇave dhipataye kalmāṣagrīvāya rakṣitra oṣadhībhya iṣumatībhyaḥ AVc etaṃ pari dadmas taṃ no gopāyatāsmākam aitoḥ AVe diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema AVa ūrdhvāyai tvā diśe bṛhaspataye dhipataye śvitrāya rakṣitre varṣāyeṣumate AVc etaṃ pari dadmas taṃ no gopāyatāsmākam aitoḥ AVe diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema  AVa dadāmīty eva brūyād anu cainām abhutsata AVc vaśāṃ brahmabhyo yācadbhyas tat prajāvad apatyavat AVa prajayā sa vi krīṇīte paśubhiś copa dasyati AVc ya ārṣeyebhyo yācadbhyo devānāṃ gāṃ na ditsati AVa kūṭayāsya saṃ śīryante śloṇayā kāṭam ardati AVc baṇḍayā dahyante gṛhāḥ kāṇayā dīyate svam AVa vilohito adhiṣṭhānāc chakno vindati gopatim AVc tathā vaśāyāḥ saṃvidyaṃ duradabhnā hy ucyase AVa pador asyā adhiṣṭhānād viklindur nāma vindati AVc anāmanāt saṃ śīryante yā mukhenopajighrati AVa yo asyāḥ karṇāv āskunoty ā sa deveṣu vṛścate AVc lakṣma kurva iti manyate kanīyaḥ kṛṇute svam AVa yad asyāḥ kasmai cid bhogāya bālān kaś cit prakṛntati AVc tataḥ kiśorā mriyante vatsāṃś ca ghātuko vṛkaḥ AVa yad asyā gopatau satyā loma dhvāṅkṣo ajīhiḍat AVc tataḥ kumārā mriyante yakṣmo vindaty anāmanāt AVa yad asyāḥ palpūlanaṃ śakṛd dāsī samasyati AVc tato parūpaṃ jāyate tasmād avyeṣyad enasaḥ AVa jāyamānābhi jāyate devānt sabrāhmaṇān vaśā AVc tasmād brahmabhyo deyaiṣā tad āhuḥ svasya gopanam  AVa ya enāṃ vanim āyanti teṣāṃ devakṛtā vaśā AVc brahmajyeyaṃ tad abruvan ya enāṃ nipriyāyate AVa ya ārṣeyebhyo yācadbhyo devānāṃ gāṃ na ditsati AVc ā sa deveṣu vṛścate brāhmaṇānāṃ ca manyave AVa yo asya syād vaśābhogo anyām icheta tarhi saḥ AVc hiṃste adattā puruṣaṃ yācitāṃ ca na ditsati AVa yathā śevadhir nihito brāhmaṇānāṃ tathā vaśā AVc tām etad achāyanti yasmin kasmiṃś ca jāyate AVa svam etad achāyanti yad vaśāṃ brāhmaṇā abhi AVc yathainān anyasmin jinīyād evāsyā nirodhanam AVa cared evā traihāyaṇād avijñātagadā satī AVc vaśāṃ ca vidyān nārada brāhmaṇās tarhy eṣyāḥ AVa ya enām avaśām āha devānāṃ nihitaṃ nidhim AVc ubhau tasmai bhavāśarvau parikramyeṣum asyataḥ AVa yo asyā ūdho na vedātho asyā stanān uta AVc ubhayenaivāsmai duhe dātuṃ ced aśakad vaśām AVa duradabhnainam ā śaye yācitāṃ ca na ditsati AVc nāsmai kāmāḥ sam ṛdhyante yām adattvā cikīrṣati AVa devā vaśām ayācan mukhaṃ kṛtvā brāhmaṇam AVc teṣāṃ sarveṣām adadad dheḍaṃ ny eti mānuṣaḥ  AVa heḍaṃ paśūnāṃ ny eti brāhmaṇebhyo dadad vaśām AVc devānāṃ nihitaṃ bhāgaṃ martyaś cen nipriyāyate AVa yad anye śataṃ yāceyur brāhmaṇā gopatiṃ vaśām AVc athaināṃ devā abruvann evaṃ ha viduṣo vaśā AVa ya evaṃ viduṣe dattvāthānyebhyo dadad vaśām AVc durgā tasmā adhiṣṭhāne pṛthivī sahadevatā AVa devā vaśām ayācan yasminn agre ajāyata AVc tām etāṃ vidyān nāradaḥ saha devair ud ājata AVa anapatyam alpapaśuṃ vaśā kṛṇoti pūruṣam AVc brāhmaṇaiś ca yācitām athaināṃ nipriyāyate AVa agnīṣomābhyāṃ kāmāya mitrāya varuṇāya ca AVc tebhyo yācanti brāhmaṇās teṣv ā vṛścate dadat AVa yāvad asyā gopatir nopaśṛṇuyād ṛcaḥ svayam AVc cared asya tāvad goṣu nāsya śrutvā gṛhe vaset AVa yo asyā ṛca upaśrutyātha goṣv acīcarat AVc āyuś ca tasya bhūtiṃ ca devā vṛścanti hīḍitāḥ AVa vaśā carantī bahudhā devānāṃ nihito nidhiḥ AVc āviṣ kṛṇuṣva rūpāṇi yadā sthāma jighāṃsati AVa āvir ātmānaṃ kṛṇute yadā sthāma jighāṃsati AVc atho ha brahmabhyo vaśā yāñcyāya kṛṇute manaḥ  AVa manasā saṃ kalpayati tad devāṃ api gachati AVc tato ha brahmāṇo vaśām upaprayanti yācitum AVa svadhākāreṇa pitṛbhyo yajñena devatābhyaḥ AVc dānena rājanyo vaśāyā mātur heḍam na gachati AVa vaśā mātā rājanyasya tathā saṃbhūtam agraśaḥ AVc tasyā āhur anarpaṇaṃ yad brahmabhyaḥ pradīyate AVa yathājyaṃ pragṛhītam ālumpet sruco agnaye AVc evā ha brahmabhyo vaśām agnaya ā vṛścate dadat AVa puroḍāśavatsā sudughā loke smā upa tiṣṭhati AVc sāsmai sarvān kāmān vaśā pradaduṣe duhe AVa sarvān kāmān yamarājye vaśā pradaduṣe duhe AVc athāhur nārakaṃ lokaṃ nirundhānasya yācitām AVa pravīyamānā carati kruddhā gopataye vaśā AVc vehataṃ mā manyamāno mṛtyoḥ pāśeṣu badhyatām AVa yo vehataṃ manyamāno mā ca pacate vaśām AVc apy asya putrān pautrāṃś ca yācayate bṛhaspatiḥ AVa mahad eṣāva tapati carantī goṣu gaur api AVc atho ha gopataye vaśādaduṣe viṣaṃ duhe AVa priyaṃ paśūnāṃ bhavati yad brahmabhyaḥ pradīyate AVc atho vaśāyās tat priyaṃ yad devatrā haviḥ syāt  AVa yā vaśā udakalpayan devā yajñād udetya AVc tāsāṃ viliptyaṃ bhīmām udākuruta nāradaḥ AVa tāṃ devā amīmāṃsanta vaśeyām avaśeti AVc tām abravīn nārada eṣā vaśānāṃ vaśatameti AVa kati nu vaśā nārada yās tvaṃ vettha manuṣyajāḥ AVc tās tvā pṛchāmi vidvāṃsaṃ kasyā nāśnīyād abrāhmaṇaḥ AVa viliptyā bṛhaspate yā ca sūtavaśā vaśā AVc tasyā nāśnīyād abrāhmaṇo ya āśaṃseta bhūtyām AVa namas te astu nāradānuṣṭhu viduṣe vaśā AVc katamāsāṃ bhīmatamā yām adattvā parābhavet AVa viliptī yā bṛhaspate tho sūtavaśā vaśā AVc tasyā nāśnīyād abrāhmaṇo ya āśaṃseta bhūtyām AVa trīṇi vai vaśājātāni viliptī sūtavaśā vaśā AVc tāḥ pra yached brahmabhyaḥ so nāvraskaḥ prajāpatau AVa etad vo brāhmaṇā havir iti manvīta yācitaḥ AVc vaśāṃ ced enaṃ yāceyur yā bhīmādaduṣo gṛhe AVa devā vaśāṃ pary avadan na no dād iti hīḍitāḥ AVc etābhir ṛgbhir bhedaṃ tasmād vai sa parābhavat AVa utaināṃ bhedo nādadād vaśām indreṇa yācitaḥ AVc tasmāt taṃ devā āgaso vṛścann ahamuttare AVa ye vaśāyā adānāya vadanti parirāpiṇaḥ AVc indrasya manyave jālmā ā vṛścante acittyā AVa ye gopatiṃ parāṇīyāthāhur mā dadā iti AVc rudrasyāstāṃ te hetīṃ pari yanty acittyā AVa yadi hutaṃ yady ahutām amā ca pacate vaśām AVc devānt sabrāhmaṇān ṛtvā jihmo lokān nir ṛchati  AVa śrameṇa tapasā sṛṣṭā brahmaṇā vittā rte śritā AVa satyenāvṛtā śriyā prāvṛtā yaśasā parīvṛtā AVa svadhayā parihitā śraddhayā paryūḍhā dīkṣayā guptā yajñe pratiṣṭhitā loko nidhanam AVa brahma padavāyaṃ brāhmaṇo dhipatiḥ AVa tām ādadānasya brahmagavīṃ jinato brāhmaṇaṃ kṣatriyasya AVa apa krāmati sūnṛtā vīryaṃ punyā lakṣmīḥ  AVa ojaś ca tejaś ca sahaś ca balaṃ ca vāk cendriyaṃ ca śrīś ca dharmaś ca AVa brahma ca kṣatraṃ ca rāṣṭraṃ ca viśaś ca tviṣiś ca yaśaś ca varcaś ca draviṇaṃ ca AVa āyuś ca rūpaṃ ca nāma ca kīrtiś ca prāṇaś cāpānaś ca cakṣuś ca śrotraṃ ca AVa payaś ca rasaś cānnaṃ cānnādyaṃ ca rtaṃ ca satyaṃ ceṣṭaṃ ca pūrtaṃ ca prajā ca paśavaś ca AVa tāni sarvāṇy apa krāmanti brahmagavīm ādadānasya jinato brāhmaṇaṃ kṣatriyasya  AVa saiṣā bhīmā brahmagavy aghaviṣā sākṣāt kṛtyā kūlbajam āvṛtā AVa sarvāṇy asyāṃ ghorāṇi sarve ca mṛtyavaḥ AVa sarvāṇy asyāṃ krūrāṇi sarve puruṣavadhāḥ AVa sā brahmajyaṃ devapīyuṃ brahmagavy ādīyamānā mṛtyoḥ padvīṣa ā dyati AVa meniḥ śatavadhā hi sā brahmajyasya kṣitir hi sā AVa tasmād vai brāhmaṇānāṃ gaur durādharṣā vijānatā AVa vajro dhāvantī vaiśvānara udvītā AVa hetiḥ śaphān utkhidantī mahādevo pekṣamāṇā AVa kṣurapavir īkṣamāṇā vāśyamānābhi sphūrjati AVa mṛtyur hiṅkṛṇvaty ugro devaḥ puchaṃ paryasyantī AVa sarvajyāniḥ karṇau varīvarjayantī rājayakṣmo mehantī AVa menir duhyamānā śīrṣaktir dugdhā AVa sedir upatiṣṭhantī mithoyodhaḥ parāmṛṣṭā AVa śaravyā mukhe pinahyamāna ṛtir hanyamānā AVa aghaviṣā nipatantī tamo nipatitā AVa anugachantī prāṇān upa dāsayati brahmagavī brahmajyasya  AVa vairaṃ vikṛtyamānā pautrādyaṃ vibhājyamānā AVa devahetir hriyamāṇā vyṛddhir hṛtā AVa pāpmādhidhīyamānā pāruṣyam avadhīyamānā AVa viṣaṃ prayasyantī takmā prayastā AVa aghaṃ pracyamānā duṣvapnyaṃ pakvā AVa mūlabarhaṇī paryākriyamāṇā kṣitiḥ paryākṛtā AVa asaṃjñā gandhena śug uddhriyamāṇāśīviṣa uddhṛtā AVa abhūtir upahriyamāṇā parābhūtir upahṛtā AVa śarvaḥ kruddhaḥ piśyamānā śimidā piśitā AVa avartir aśyamānā nirṛtir aśitā AVa aśitā lokāc chinatti brahmagavī brahmajyam asmāc cāmuṣmāc ca  AVa tasyā āhananaṃ kṛtyā menir āśasanaṃ valaga ūbadhyam AVa asvagatā parihṇutā AVa agniḥ kravyād bhūtvā brahmagavī brahmajyaṃ praviśyātti AVa sarvāsyāṅgā parvā mūlāni vṛścati AVa chinatty asya pitṛbandhu parā bhāvayati mātṛbandhu AVa vivāhāṃ jñātīnt sarvān api kṣāpayati brahmagavī brahmajyasya kṣatriyeṇāpunardīyamānā AVa avāstum enam asvagam aprajasaṃ karoty aparāparaṇo bhavati kṣīyate AVa ya evaṃ viduṣo brāhmaṇasya kṣatriyo gām ādatte  AVa kṣipraṃ vai tasyāhanane gṛdhrāḥ kurvata ailabam AVa kṣipraṃ vai tasyādahanaṃ pari nṛtyanti keśinīr āghnānāḥ pāṇinorasi kurvāṇāḥ pāpam ailabam AVa kṣipraṃ vai tasya vāstuṣu vṛkāḥ kurvata ailabam AVa kṣipraṃ vai tasya pṛchanti yat tad āsīd idaṃ nu tād iti AVa chindhy ā chindhi pra chindhy api kṣāpaya kṣāpaya AVa ādadānam āṅgirasi brahmajyam upa dāsaya AVa vaiśvadevī hy ucyase kṛtyā kūlbajam āvṛtā AVa oṣantī samoṣantī brahmaṇo vajraḥ AVa kṣurapavir mṛtyur bhūtvā vi dhāva tvam AVa ā datse jinatāṃ varca iṣṭaṃ pūrtaṃ cāśiṣaḥ AVa ādāya jītaṃ jītāya loke muṣmin pra yachasi AVa aghnye padavīr bhava brāhmaṇasyābhiśastyā AVa meniḥ śaravyā bhavāghād aghaviṣā bhava AVa aghnye pra śiro jahi brahmajyasya kṛtāgaso devapīyor arādhasaḥ AVa tvayā pramūrṇaṃ mṛditam agnir dahatu duścitam  AVa vṛśca pra vṛśca saṃ vṛśca daha pra daha saṃ daha AVa brahmajyaṃ devy aghnya ā mūlād anusaṃdaha AVa yathāyād yamasādanāt pāpalokān parāvataḥ AVa evā tvaṃ devy aghnye brahmajyasya kṛtāgaso devapīyor arādhasaḥ AVa vajreṇa śataparvaṇā tīkṣṇena kṣurabhṛṣṭinā AVa pra skandhān pra śiro jahi AVa lomāny asya saṃ chindhi tvacam asya vi veṣṭaya AVa māṃsāny asya śātaya snāvāny asya saṃ vṛha AVa asthīny asya pīḍaya majjānam asya nir jahi AVa sarvāsyāṅgā parvāṇi vi śrathaya AVa agnir enaṃ kravyāt pṛthivyā nudatām ud oṣatu vāyur antarikṣān mahato varimṇaḥ AVa sūrya enaṃ divaḥ pra ṇudatāṃ ny oṣatu  AVa udehi vājin yo apsv antar idaṃ rāṣṭraṃ pra viśa sūnṛtāvat AVc yo rohito viśvam idaṃ jajāna sa tvā rāṣṭrāya subhṛtaṃ bibhartu AVa ud vāja ā gan yo apsv antar viśa ā roha tvadyonayo yāḥ AVc somaṃ dadhāno pa oṣadhīr gāś catuṣpado dvipada ā veśayeha AVa yūyam ugrā marutaḥ pṛśnimātara indreṇa yujā pra mṛṇīta śatrūn AVc ā vo rohitaḥ śṛṇavat sudānavas triṣaptāso marutaḥ svādusaṃmudaḥ AVa ruho ruroha rohita ā ruroha garbho janīnāṃ januṣām upastham AVc tābhiḥ saṃrabdham anv avindan ṣaḍ urvīr gātuṃ prapaśyann iha rāṣṭram āhāḥ AVa ā te rāṣṭram iha rohito hārṣīd vy āsthan mṛdho abhayaṃ te abhūt AVc tasmai te dyāvāpṛthivī revatībhiḥ kāmaṃ duhātām iha śakvarībhiḥ AVa rohito dyāvāpṛthivī jajāna tatra tantuṃ parameṣṭhī tatāna AVc tatra śiśriye ja ekapādo dṛṃhad dyāvāpṛthivī balena AVa rohito dyāvāpṛthivī adṛṃhat tena sva stabhitaṃ tena nākaḥ AVc tenāntarikṣaṃ vimitā rajāṃsi tena devā amṛtam anv avindan AVa vi rohito amṛśad viśvarūpaṃ samākurvāṇaḥ praruho ruhaś ca AVc divaṃ rūḍhvā mahatā mahimnā saṃ te rāṣṭram anaktu payasā ghṛtena AVa yās te ruhaḥ praruho yās ta āruho yābhir āpṛṇāsi divam antarikṣam AVc tāsāṃ brahmaṇā payasā vavṛdhāno viśi rāṣṭre jāgṛhi rohitasya AVa yas te viśas tapasaḥ saṃbabhūvur vatsaṃ gāyatrīm anu tā ihāguḥ AVc tās tvā viśantu manasā śivena saṃmātā vatso abhy etu rohitaḥ  AVa ūrdhvo rohito adhi nāke asthād viśvā rūpāṇi janayan yuvā kaviḥ AVc tigmenāgnir jyotiṣā vi bhāti tṛtīye cakre rajasi priyāṇi AVa sahasraśṛṅgo vṛṣabho jātavedā ghṛtāhutaḥ somapṛṣṭhaḥ suvīraḥ AVc mā mā hāsīn nāthito net tvā jahāni gopoṣaṃ ca me vīrapoṣaṃ ca dhehi AVa rohito yajñasya janitā mukhaṃ ca rohitāya vācā śrotreṇa manasā juhomi AVc rohitaṃ devā yanti sumanasyamānāḥ sa mā rohaiḥ sāmityai rohayatu AVa rohito yajñaṃ vy adadhād viśvakarmaṇe tasmāt tejāṃsy upa memāny āguḥ AVc voceyaṃ te nābhiṃ bhuvanasyādhi majmani AVa ā tvā ruroha bṛhaty uta paṅktir ā kakub varcasā jātavedaḥ AVc ā tvā rurohoṣṇihākṣaro vaṣaṭkāra ā tvā ruroha rohito retasā saha AVa ayaṃ vaste garbhaṃ pṛthivyā divaṃ vaste yam antarikṣam AVc ayaṃ bradhnasya viṣṭapi svar lokān vy ānaśe AVa vācas pate pṛthivī naḥ syonā syonā yonis talpā naḥ suśevā AVc ihaiva prāṇaḥ sakhye no astu taṃ tvā parameṣṭhin pary agnir āyuṣā varcasā dadhātu AVa vācas pata ṛtavaḥ pañca ye nau vaiśvakarmaṇāḥ pari ye saṃbabhūvuḥ AVc ihaiva prāṇaḥ sakhye no astu taṃ tvā parameṣṭhin pari rohita āyuṣā varcasā dadhātu AVa vācas pate saumanasaṃ manaś ca goṣṭhe no gā janaya yoniṣu prajāḥ AVc ihaiva prāṇaḥ sakhye no astu taṃ tvā parameṣṭhin pary aham āyuṣā varcasā dadhātu AVa pari tvā dhāt savitā devo agnir varcasā mitrāvaruṇāv abhi tvā AVc sarvā arātīr avakrāmann ehīdaṃ rāṣṭram akaraḥ sunṛtāvat  AVa yaṃ tvā pṛṣatī rathe praṣṭir vahati rohita AVc śubhā yāsi riṇann apaḥ AVa anuvratā rohiṇī rohitasya sūriḥ suvarṇā bṛhatī suvarcāḥ AVc tayā vājān viśvarūpāṃ jayema tayā viśvāḥ pṛtanā abhi ṣyāma AVa idaṃ sado rohiṇī rohitasyāsau panthāḥ pṛṣatī yena yāti AVc tāṃ gandharvāḥ kaśyapā un nayanti tāṃ rakṣanti kavayo pramādam AVa sūryasyāśvā harayaḥ ketumantaḥ sadā vahanty amṛtāḥ sukhaṃ ratham AVc ghṛtapāvā rohito bhrājamāno divaṃ devaḥ pṛṣatīm ā viveśa AVa yo rohito vṛṣabhas tigmaśṛṅgaḥ pary agniṃ pari sūryaṃ babhūva AVc yo viṣṭabhnāti pṛthivīṃ divaṃ ca tasmād devā adhi sṛṣṭīḥ sṛjante AVa rohito divam āruhan mahataḥ pary arṇavāt AVc sarvo ruroha rohito ruhaḥ AVa vi mimīṣva payasvatīṃ ghṛtācīṃ devānāṃ dhenur anapaspṛg eṣā AVc indraḥ somaṃ pibatu kṣemo astv agniḥ pra stautu vi mṛdho nudasva AVa samiddho agniḥ samidhāno ghṛtavṛddho ghṛtāhutaḥ AVc abhīṣāṭ viśvāṣāḍ agniḥ sapatnān hantu ye mama AVa hantv enān pra dahatv arir yo naḥ pṛtanyati AVc kravyādāgninā vayaṃ sapatnān pra dahāmasi AVa avācīnān ava jahīndra vajreṇa bāhumān AVc adhā sapatnān māmakān agnes tejobhir ādiṣi  AVa agne sapatnān adharān pādayāsmad vyathayā sajātam utpipānaṃ bṛhaspate AVc indrāgnī mitrāvaruṇāv adhare padyantām apratimanyūyamānāḥ AVa udyaṃs tvaṃ deva sūrya sapatnān ava me jahi AVc avainān aśmanā jahi te yantv adhamaṃ tamaḥ AVa vatso virājo vṛṣabho matīnām ā ruroha śukrapṛṣṭho ntarikṣam AVc ghṛtenārkam abhy arcanti vatsaṃ brahma santaṃ brahmaṇā vardhayanti AVa divaṃ ca roha pṛthivīṃ ca roha rāṣṭraṃ ca roha draviṇaṃ ca roha AVc prajāṃ ca rohāmṛtaṃ ca roha rohitena tanvaṃ saṃ spṛṣasva AVa ye devā rāṣṭrabhṛto bhito yanti sūryam AVc taiṣ ṭe rohitaḥ samvidāno rāṣṭraṃ dadhātu sumanasyamānaḥ AVa ut tvā yajñā brahmapūtā vahanty adhvagato harayas tvā vahanti AVc tiraḥ samudram ati rocase rṇavam AVa rohite dyāvāpṛthivī adhi śrite vasujiti gojiti saṃdhanājiti AVc sahasraṃ yasya janimāni sapta ca voceyaṃ te nābhiṃ bhuvanasyādhi majmani AVa yaśā yāsi pradiśo diśaś ca yaśāḥ paśūnām uta carṣaṇīnām AVc yaśāḥ pṛthivyā adityā upasthe haṃ bhūyāsaṃ saviteva cāruḥ AVa amutra sann iha vetthetaḥ saṃs tāni paśyasi AVc itaḥ paśyanti rocanaṃ divi sūryaṃ vipaścitam AVa devo devān marcayasy antaś carasy arṇave AVc samānam agnim indhate taṃ viduḥ kavayaḥ pare  AVa avaḥ pareṇa para enāvareṇa padā vatsaṃ bibratī gaur ud asthāt AVc sā kadrīcī kaṃ svid ardhaṃ parāgāt kva svit sūte nahi yūthe asmin AVa ekapadī dvipadī sā catuṣpady aṣṭāpadī navapadī babhūvuṣī AVc sahasrākṣarā bhuvanasya paṅktis tasyāḥ samudrā adhi vi kṣaranti AVa ārohan dyām amṛtaḥ prāva me vacaḥ AVc ut tvā yajñā brahmapūtā vahanty adhvagato harayas tvā vahanti AVa veda tat te amartya yat ta ākramaṇaṃ divi AVc yat te sadhasthaṃ parame vyoman AVa sūryo dyāṃ sūryaḥ pṛṭhivīṃ sūrya āpoti paśyati AVc sūryo bhūtasyaikaṃ cakṣur ā ruroha divaṃ mahīm AVa urvīr āsan paridhayo vedir bhūmir akalpata AVc tatraitāv agnī ādhatta himaṃ ghraṃsaṃ ca rohitaḥ AVa himaṃ ghraṃsaṃ cādhāya yūpān kṛtvā parvatān AVc varṣājyāv agnī ījāte rohitasya svarvidaḥ AVa svarvido rohitasya brahmaṇāgniḥ sam idhyate AVc tasmād ghraṃsas tasmād dhimas tasmād yajño jāyata AVa brahmaṇāgnī vāvṛdhānau brahmavṛddhau brahmāhutau AVc brahmeddhāv agnī ījāte rohitasya svarvidaḥ AVa satye anyaḥ samāhito psv anyaḥ sam idhyate AVc brahmeddhāv agnī ījāte rohitasya svarvidaḥ  AVa yaṃ vātaḥ pariśumbhati yaṃ vendro brahmaṇaspatiḥ AVc brahmeddhāvagnī ījāte rohitasya svarvidaḥ AVa vediṃ bhūmiṃ kalpayitvā divaṃ kṛtvā dakṣiṇām AVc ghraṃsaṃ tad agniṃ kṛtvā cakāra viśvam ātmanvad varṣeṇājyena rohitaḥ AVa varṣam ājam ghraṃso agnir vedir bhūmir akalpata AVc tatraitān parvatān agnir gīrbhir ūrdhvāṃ akalpayat AVa gīrbhir ūrdhvān kalpayitvā rohito bhūmim abravīt AVc tvayīdaṃ sarvaṃ jāyatāṃ yad bhūtaṃ yac ca bhāvyam AVa sa yajñaḥ prathamo bhūto bhavyo ajāyata AVc tasmād dha jajña idaṃ sarvaṃ yat kiṃ cedaṃ virocate rohitena ṛṣiṇābhṛtam AVa yaś ca gāṃ padā sphurati pratyaṅ sūryaṃ ca mehati AVc tasya vṛścāmi te mūlaṃ na chāyāṃ karavo param AVa yo mābhichāyam atyeṣi māṃ cāgniṃ cāntarā AVc tasya vṛścāmi te mūlaṃ na chāyāṃ karavo param AVa yo adya deva sūrya tvāṃ ca māṃ cāntarāyati AVc duṣvapnyaṃ tasmiṃ chamalaṃ duritāni ca mṛjmahe AVa mā pra gāma patho vayaṃ mā yajñād indra sominaḥ AVc mānta sthur no arātayaḥ AVa yo yajñasya prasādhanas tantur deveṣv ātataḥ AVc tam āhutam aśīmahi  AVa ud asya ketavo divi śukrā bhrājanta īrate AVc ādityasya nṛcakṣaso mahivratasya mīḍhuṣaḥ AVa diśāṃ prajñānāṃ svarayantam arciṣā supakṣam āśuṃ patayantam arṇave AVc stavāma sūryaṃ bhuvanasya gopāṃ yo raśmibhir diśa ābhāti sarvāḥ AVa yat prāṅ pratyaṅ svadhayā yāsi śībhaṃ nānārūpe ahanī karṣi māyayā AVc tad āditya mahi tat te mahi śravo yad eko viśvaṃ pari bhūma jāyase AVa vipaścitaṃ taraṇiṃ bhrājamānaṃ vahanti yaṃ haritaḥ sapta bahvīḥ AVc srutād yam attrir divam unnināya taṃ tvā paśyanti pariyāntam ājim AVa mā tvā dabhan pariyāntam ājiṃ svasti durgāṃ ati yāhi śībham AVc divaṃ ca sūrya pṛthivīṃ ca devīm ahorātre vimimāno yad eṣi AVa svasti te sūrya carase rathāya yenobhāv antau pariyāsi sadyaḥ AVc yaṃ te vahanti harito vahiṣṭhāḥ śatam aśvā yadi vā sapta bahvīḥ AVa sukhaṃ sūrya ratham aṃśumantaṃ syonaṃ suvahnim adhi tiṣṭha vājinam AVc yaṃ te vahanti harito vahiṣṭhāḥ śatam aśvā yadi vā sapta bahvīḥ AVa sapta sūryo harito yātave rathe hiraṇyatvacaso bṛhatīr ayukta AVc amoci śukro rajasaḥ parastād vidhūya devas tamo divam āruhat AVa ut ketunā bṛhatā deva āgann apāvṛk tamo bhi jyotir aśrait AVc divyaḥ suparṇaḥ sa vīro vy akhyad aditeḥ putro bhuvanāni viśvā AVa udyan raśmīn ā tanuṣe viśvā rupāṇi puṣyasi AVc ubhā samudrau kratunā vi bhāsi sarvāṃl lokān paribhūr bhrājamānaḥ  AVa pūrvāparaṃ carato māyayaitau śiśū krīḍantau pari yāto rṇavam AVc viśvānyo bhuvanā vicaṣṭe hairaṇyair anyaṃ harito vahanti AVa divi tvāttrir adhārayat sūryā māsāya kartave AVc sa eṣi sudhṛtas tapan viśvā bhūtāvacākaśat AVa ubhāv antau sam arṣasi vatsaḥ saṃmātarāv iva AVc nanv etad itaḥ purā brahma devā amī viduḥ AVa yat samudram anu śritaṃ tat siṣāsati sūryaḥ AVc adhvāsya vitato mahān pūrvaś cāparaś ca yaḥ AVa taṃ sam āpnoti jūtibhis tato nāpa cikitsati AVc tenāmṛtasya bhakṣaṃ devānāṃ nāva rundhate AVa ud u tyaṃ jātavedasaṃ devaṃ vahanti ketavaḥ AVc dṛśe viśvāya sūryam AVa apa tye tāyavo yathā nakṣatrā yanty aktubhiḥ AVc sūrāya viśvacakṣase AVa adṛśrann asya ketavo vi raśmayo janāṃ anu AVc bhrājanto agnayo yathā AVa taraṇir viśvadarśato jyotiṣkṛd asi sūrya AVc viśvam ā bhāsi rocana AVa pratyaṅ devānāṃ viśaḥ pratyaṅṅ ud eṣi mānuṣīḥ AVc pratyaṅ viśvaṃ svar dṛśe  AVa yenā pāvaka cakṣasā bhuraṇyantaṃ janāṃ anu AVc tvaṃ varuṇa paśyasi AVa vi dyām eṣi rajas pṛthv ahar mimāno aktubhiḥ AVc paśyan janmāni sūrya AVa sapta tvā harito rathe vahanti deva sūrya AVc śociṣkeśaṃ vicakṣaṇam AVa ayukta sapta śundhyuvaḥ sūro rathasya naptyaḥ AVc tābhir yāti svayuktibhiḥ AVa rohito divam āruhat tapasā tapasvī AVc sa yonim aiti sa u jāyate punaḥ sa devānām adhipatir babhūva AVa yo viśvacarṣaṇir uta viśvatomukho yo viśvataspāṇir uta viśvataspṛthaḥ AVc saṃ bāhubhyāṃ bharati saṃ patatrair dyāvāpṛthivī janayan deva ekaḥ AVa ekapād dvipado bhūyo vi cakrame dvipāt tripādam abhy eti paścāt AVc dvipād dha ṣaṭpado bhūyo vi cakrame ta ekapadas tanvaṃ sam āsate AVa atandro yāsyan harito yad āsthād dve rūpe kṛṇute rocamānaḥ AVc ketumān udyant sahamāno rajāṃsi viśvā āditya pravato vi bhāsi AVa baṇ mahāṃ asi sūrya baḍ āditya mahāṃ asi AVc mahāṃs te mahato mahimā tvam āditya mahāṃ asi AVa rocase divi rocase antarikṣe pataṅga pṛthivyāṃ rocase rocase apsv antaḥ AVc ubhā samudrau rucyā vy āpitha devo devāsi mahiṣaḥ svarjit  AVa arvāṅ parastāt prayato vyadhva āśur vipaścit patayan pataṅgaḥ AVc viṣṇur vicittaḥ śavasādhitiṣṭhan pra ketunā sahate viśvam ejat AVa citrāś cikitvān mahiṣaḥ suparṇa ārocayan rodasī antarikṣam AVc ahorātre pari sūryaṃ vasāne prāsya viśvā tirato vīryāṇi AVa tigmo vibhrājan tanvaṃ śiśāno raṃgamāsaḥ pravato rarāṇaḥ AVc jyotiṣmān pakṣī mahiṣo vayodhā viśvā āsthāt pradiśaḥ kalpamānaḥ AVa citraṃ devānām ketur anīkaṃ jyotiṣmān pradiśaḥ sūrya udyan AVc divākaro ti dyumnais tamāṃsi viśvātārīd duritāni śukraḥ AVa citraṃ devānām ud agād anīkaṃ cakṣur mitrasya varuṇasyāgneḥ AVc āprād dyāvāpṛthivī antarikṣaṃ sūrya ātmā jagatas tasthuṣaś ca AVa uccā patantam aruṇaṃ suparṇaṃ madhye divas taraṇiṃ bhrājamānam AVc paśyama tvā savitāraṃ yam āhur ajasraṃ jyotir yad avindad attriḥ AVa divas pṛṣṭhe dhāvamānaṃ suparṇam adityāḥ putraṃ nāthakāma upa yāmi bhītaḥ AVc sa naḥ sūrya pra tira dīrgham āyur mā riṣāma sumatau te syāma AVa sahasrāhṇyaṃ viyatāv asya pakṣau harer haṃsasya patataḥ svargam AVc sa devānt sarvān urasy upadadya saṃpaśyan yāti bhuvanāni viśvā AVa rohitaḥ kālo abhavad rohito gre prajāpatiḥ AVc rohito yajñānāṃ mukhaṃ rohitaḥ svar ābharat AVa rohito loko abhavad rohito ty atapad divam AVc rohito raśmibhir bhūmiṃ samudram anu saṃ carat  AVa sarvā diśaḥ sam acarad rohito dhipatir divaḥ AVc divaṃ samudram ād bhūmiṃ sarvaṃ bhūtaṃ vi rakṣati AVa ārohan chukro bṛhatīr atandro dve rūpe kṛṇute rocamānaḥ AVc citraś cikitvān mahiṣo vātamāyā yāvato lokān abhi yad vibhāti AVa abhy anyad eti pary anyad asyate horātrābhyāṃ mahiṣaḥ kalpamānaḥ AVc sūryaṃ vayaṃ rajasi kṣiyantaṃ gātuvidaṃ havāmahe nādhamānāḥ AVa pṛthivīpro mahiṣo nādhamānasya gātur adabdhacakṣuḥ pari viśvaṃ babhūva AVc viśvaṃ saṃpaśyant suvidatro yajatra idaṃ śṛṇotu yad ahaṃ bravīmi AVa pary asya mahimā pṛthivīṃ samudraṃ jyotiṣā vibhrājan pari dyām antarikṣam AVc sarvaṃ saṃpaśyant suvidatro yajatra idaṃ śṛṇotu yad ahaṃ bravīmi AVa abodhy agniḥ samidhā janānāṃ prati dhenum ivāyatīm uṣasam AVc yahvā iva pra vayām ujjihānāḥ pra bhānavaḥ sisrate nākam acha  AVa ya ime dyāvāpṛthivī jajāna yo drāpim kṛtvā bhuvanāni vaste AVc yasmin kṣiyanti pradiśaḥ ṣaḍ urvīr yāḥ pataṅgo anu vicākaśīti AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa yasmād vātā ṛtuthā pavante yasmāt samudrā adhi vikṣaranti AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān AVa yo mārayati prāṇayati yasmāt prāṇanti bhuvanāni viśvā AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān AVa yaḥ prāṇena dyāvāpṛthivī tarpayaty apānena samudrasya jaṭharaṃ yaḥ piparti AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān AVa yasmin virāṭ parameṣṭhī prajāpatir agnir vaiśvānaraḥ saha paṅktyā śritaḥ AVc yaḥ parasya prāṇaṃ paramasya teja ādade AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa yasmin ṣaḍ urvīḥ pañca diśo adhiśritāś catasra āpo yajñasya trayo kṣarāḥ AVc yo antarā rodasī kruddhaś cakṣuṣaikṣata AVe tasya devasya kruddhasyaitad āgo ya evaṃ vidvāṃsaṃ brāhmaṇam jināti AVa yo annādo annapatir babhūva brahmaṇas patir uta yaḥ AVc bhūto bhaviṣyat bhuvanasya yas patiḥ AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa ahorātrair vimitaṃ triṃśadaṅgaṃ trayodaśaṃ māsaṃ yo nirmimīte AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān AVa kṛsṇaṃ niyānaṃ harayaḥ suparṇā apo vasānā divam ut patanti AVc ta āvavṛtrant sadanād ṛtasya AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa yat te candraṃ kaśyapa rocanāvad yat saṃhitaṃ puṣkalaṃ citrabhānu yasmint sūryā ārpitāḥ sapta sākam AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān  AVa bṛhad enam anu vaste purastād rathaṃtaraṃ prati gṛhṇāti paścāt AVc jyotir vasāne sadam apramādam AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa bṛhad anyataḥ pakṣa āsīd rathaṃtaram anyataḥ sabale sadhrīcī AVc yad rohitam ajanayanta devāḥ AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa sa varuṇaḥ sāyam agnir bhavati sa mitro bhavati prātar udyan AVc sa savitā bhūtvāntarikṣeṇa yāti sa indro bhūtvā tapati madhyato divam AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa sahasrāhṇyaṃ viyatāv asya pakṣau harer haṃsasya patataḥ svargam AVc sa devānt sarvān urasy upadadya saṃpaśyan yāti bhuvanāni viśvā AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa ayaṃ sa devo apsv antaḥ sahasramūlaḥ paruśāko attriḥ AVc ya idaṃ viśvaṃ bhuvanaṃ jajāna AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa śukraṃ vahanti harayo raghuṣyado devaṃ divi varcasā bhrājamānam AVc yasyordhvā divaṃ tanvas tapanty arvāṅ suvarṇaiḥ paṭarair vi bhāti AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa yenādityān haritaḥ samvahanti yena yajñena bahavo yanti prajānantaḥ AVc yad ekaṃ jyotir bahudhā vibhāti AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa sapta yuñjanti ratham ekacakram eko aśvo vahati saptanāmā AVc trinābhi cakram ajaram anarvaṃ yatremā viśvā bhuvanādhi tasthuḥ AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa aṣṭadhā yukto vahati vahnir ugraḥ pitā devānāṃ janitā matīnām AVc ṛtasya tantuṃ manasā mimānaḥ sarvā diśaḥ pavate mātariśvā AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa saṃyañcaṃ tantuṃ pradiśo nu sarvā antar gāyatryām amṛtasya garbhe AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān  AVa nimrucas tisro vyuṣo ha tisras trīṇi rajāṃsi divo aṅga tisraḥ AVc vidmā te agne tredhā janitraṃ tredhā devānāṃ janimāni vidma AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa vi ya aurṇot pṛthivīṃ jāyamāna ā samudram adadhāt antarikṣe AVc tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVe ud vepaya rohita pra kṣiṇīhi brahmajyasya prati muñca pāśān AVa tvam agne kratubhiḥ ketubhir hito rkaḥ samiddha ud arocathā divi AVc kim abhy ārcan marutaḥ pṛśnimātaro yad rohitam ajanayanta devāḥ AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa ya ātmadā baladā yasya viśva upāsate praśiṣaṃ yasya devāḥ AVc yo syeśe dvipado yaś catuṣpadaḥ AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa ekapād dvipado bhūyo vi cakrame dvipāt tripādam abhy eti paścāt AVc catuṣpāc cakre dvipadām abhisvare saṃpaśyan paṅktim upatiṣṭhamānaḥ AVe tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti AVa kṛṣṇāyaḥ putro arjuno rātryā vatso jāyata AVc sa ha dyām adhi rohati ruho ruroha rohitaḥ  AVa sa eti savitā svar divas pṛṣṭhe vacākaśat AVa raśmibhir nabha ābhṛtaṃ mahendra ety āvṛtaḥ AVa sa dhātā sa vidhartā sa vāyur nabha ucchritam AVa so ryamā sa varuṇaḥ sa rudraḥ sa mahādevaḥ AVa so agniḥ sa u sūryaḥ sa u eva mahāyamaḥ AVa taṃ vatsā upa tiṣṭhanty ekaśīrṣāṇo yutā daśa AVa paścāt prāñca ā tanvanti yad udeti vi bhāsati AVa tasyaiṣa māruto gaṇaḥ sa eti śikyākṛtaḥ AVa raśmibhir nabha ābhṛtaṃ mahendra ety āvṛtaḥ AVa tasyeme nava kośā viṣṭambhā navadhā hitāḥ AVa sa prajābhyo vi paśyati yac ca prāṇati yac ca na AVa tam idaṃ nigataṃ sahaḥ sa eṣa eka ekavṛd eka eva AVa ete asmin devā ekavṛto bhavanti  AVa kīrtiś ca yaśaś cāmbhaś ca nabhaś ca brāhmaṇavarcasaṃ cānnaṃ cānnādyaṃ ca AVa ya etaṃ devam ekavṛtaṃ veda AVa na dvitīyo na tṛtīyaś caturtho nāpy ucyate AVa na pañcamo na ṣaṣṭhaḥ saptamo nāpy ucyate AVa nāṣṭamo na navamo daśamo nāpy ucyate AVa sa sarvasmai vi paśyati yac ca prāṇati yac ca na AVa tam idaṃ nigataṃ sahaḥ sa eṣa eka ekavṛd eka eva AVa sarve asmin devā ekavṛto bhavanti  AVa brahma ca tapaś ca kīrtiś ca yaśaś cāmbhaś ca nabhaś ca brāhmaṇavarcasaṃ cānnaṃ cānnādyaṃ ca AVa bhūtaṃ ca bhavyaṃ ca śraddhā ca ruciś ca svargaś ca svadhā ca AVa ya etaṃ devam ekavṛtaṃ veda AVa sa eva mṛtyuḥ so mṛtaṃ so bhvaṃ sa rakṣaḥ AVa sa rudro vasuvanir vasudeye namovāke vaṣaṭkāro nu saṃhitaḥ AVa tasyeme sarve yātava upa praśiṣam āsate AVa tasyāmū sarvā nakṣatrā vaśe candramasā saha  AVa sa vā ahno jāyata tasmād ahar ajāyata AVa sa vai rātryā ajāyata tasmād rātrir ajāyata AVa sa vā antarikṣād ajāyata tasmād antarikṣam ajāyata AVa sa vai vāyor ajāyata tasmād vāyur ajāyata AVa sa vai divo jāyata tasmād dyaur adhi ajāyata AVa sa vai digbhyo jāyata tasmād diśo jāyanta AVa sa vai bhūmer ajāyata tasmād bhūmir ajāyata AVa sa vā agner ajāyata tasmād agnir ajāyata AVa sa vā adbhyo jāyata tasmād āpo jāyanta AVa sa vā ṛgbhyo jāyata tasmād ṛco jāyanta AVa sa vai yajñād ajāyata tasmād yajño jāyata AVa sa yajñas tasya yajñaḥ sa yajñasya śiras kṛtam AVa sa stanayati sa vi dyotate sa u aśmānam asyati AVa pāpāya vā bhadrāya vā puruṣāyāsurāya vā AVa yad vā kṛṇoṣy oṣadhīr yad vā varṣasi bhadrayā yad vā janyam avīvṛdhaḥ AVa tāvāṃs te maghavan mahimopo te tanvaḥ śatam AVa upo te badhve baddhāni yadi vāsi nyarbudam  AVa bhūyān indro namurād bhūyān indrāsi mṛtyubhyaḥ AVa bhūyān arātyāḥ śacyāḥ patis tvam indrāsi vibhūḥ prabhūr iti tvopāsmahe vayam AVa namas te astu paśyata paśya mā paśyata AVa annādyena yaśasā tejasā brāhmaṇavarcasena AVa ambho amo mahaḥ saha iti tvopāsmahe vayam AVa ambho aruṇaṃ rajataṃ rajaḥ saha iti tvopāsmahe vayam  AVa uruḥ pṛthuḥ subhūr bhuva iti tvopāsmahe vayam AVa pratho varo vyaco loka iti tvopāsmahe vayam AVa bhavadvasur idadvasuḥ saṃyadvasur āyadvasur iti tvopāsmahe vayam AVa namas te astu paśyata paśya mā paśyata AVa annādyena yaśasā tejasā brāhmaṇavarcasena  AVa satyenottabhitā bhūmiḥ sūryeṇottabhitā dyauḥ AVc ṛtenādityās tiṣṭhanti divi somo adhi śritaḥ AVa somenādityā balinaḥ somena pṛthivī mahī AVc atho nakṣatrāṇām eṣām upasthe soma āhitaḥ AVa somaṃ manyate papivān yat saṃpiṃṣanty oṣadhim AVc somaṃ yaṃ brahmāṇo vidur na tasyāśnāti pārthivaḥ AVa yat tvā soma prapibanti tata ā pyāyase punaḥ AVc vāyuḥ somasya rakṣitā samānāṃ māsa ākṛtiḥ AVa āchadvidhānair gupito bārhataiḥ soma rakṣitaḥ AVc grāvṇām ic chṛṇvan tiṣṭhasi na te aśnāti pārthivaḥ AVa cittir ā upabarhaṇaṃ cakṣur ā abhyañjanam AVc dyaur bhūmiḥ kośa āsīd yad ayāt sūryā patim AVa raibhy āsīd anudeyī nārāśaṃsī nyocanī AVc suryāyā bhadram id vāso gāthayati pariṣkṛtā AVa stomā āsan pratidhayaḥ kurīraṃ chanda opaśaḥ AVc sūryāyā aśvinā varāgnir āsīt purogavaḥ AVa somo vadhūyur abhavad aśvināstām ubhā varā AVc sūryāṃ yat patye śaṃsantīṃ manasā savitādadāt AVa mano asyā ana āsīd dyaur āsīd uta chadiḥ AVc śukrāv anaḍvāhāv āstāṃ yad ayāt sūryā patim  AVa ṛksāmābhyām abhihitau gāvau te sāmanāv aitām AVc śrotre te cakre āstāṃ divi panthāś carācaraḥ AVa śucī te cakre yātyā vyāno akṣa āhataḥ AVc ano manasmayaṃ sūryārohat prayatī patim AVa sūryāyā vahatuḥ prāgāt savitā yam avāsṛjat AVc maghāsu hanyante gāvaḥ phalgunīṣu vy uhyate AVa yad aśvinā pṛchamānāv ayātaṃ tricakreṇa vahatuṃ sūryāyāḥ AVc kvaikaṃ cakraṃ vām āsīt kva deṣṭrāya tasthathuḥ AVa yad ayātaṃ śubhas patī vareyaṃ sūryām upa AVc viśve devā anu tad vām ajānan putraḥ pitaram avṛṇīta pūṣā AVa dve te cakre sūrye brahmāṇa ṛtuthā viduḥ AVc athaikaṃ cakraṃ yad guhā tad addhātaya id viduḥ AVa aryamaṇaṃ yajāmahe subandhuṃ pativedanam AVc urvārukam iva bandhanāt preto muñcāmi nāmutaḥ AVa preto muñcāmi nāmutaḥ subaddhām amutas karam AVc yatheyam indra mīḍhvaḥ suputrā subhagāsati AVa pra tvā muñcāmi varuṇasya pāśād yena tvābadhnāt savitā suśevāḥ AVc ṛtasya yonau sukṛtasya loke syonaṃ te astu sahasaṃbhalāyai AVa bhagas tveto nayatu hastagṛhyāśvinā tvā pra vahatāṃ rathena AVc gṛhān gacha gṛhapatnī yathāso vaśinī tvaṃ vidatham ā vadāsi  AVa iha priyaṃ prajāyai te sam ṛdhyatām asmin gṛhe gārhapatyāya jāgṛhi AVc enā patyā tanvaṃ saṃ spṛśasvātha jirvir vidatham ā vadāsi AVa ihaiva staṃ mā vi yauṣṭaṃ viśvam āyur vy aśnutam AVc krīḍantau putrair naptṛbhir modamānau svastakau AVa pūrvāparaṃ carato māyaitau śiśū krīḍantau pari yāto rṇavam AVc viśvānyo bhuvanā vicaṣṭa ṛtūṃr anyo vidadhaj jāyase navaḥ AVa navonavo bhavasi jāyamāno hnāṃ ketur uṣasām eṣy agram AVc bhāgaṃ devebhyo vi dadhāsy āyan pra candramas tirase dīrgham āyuḥ AVa parā dehi śāmulyaṃ brahmabhyo vi bhajā vasu AVc kṛtyaiṣā padvatī bhūtvā jāyā viśate patim AVa nīlalohitaṃ bhavati kṛtyāsaktir vy ajyate AVc edhante asyā jñātayaḥ patir bandheṣu badhyate AVa aślīlā tanūr bhavati ruśatī pāpayāmuyā AVc patir yad vadhvo vāsasaḥ svam aṅgam abhyūrṇute AVa āśasanaṃ viśasanam atho adhivikartanam AVc sūryāyāḥ paśya rūpāṇi tāni brahmota śumbhati AVa tṛṣṭam etat kaṭukam apāṣṭhavad viṣavan naitad attave AVc sūryāṃ yo brahmā veda sa id vādhūyam arhati AVa sa it tat syonaṃ harati brahmā vāsaḥ sumaṅgalam AVc prāyaścittiṃ yo adhyeti yena jāyā na riṣyati  AVa yuvaṃ bhagaṃ saṃ bharataṃ samṛddham ṛtaṃ vadantāv ṛtodyeṣu AVc brahmaṇas pate patim asyai rocaya cāru saṃbhalo vadatu vācam etām AVa ihed asātha na paro gamāthemaṃ gāvaḥ prajayā vardhayātha AVc śubhaṃ yatīr usriyāḥ somavarcaso viśve devāḥ krann iha vo manāṃsi AVa imaṃ gāvaḥ prajayā saṃ viśāthāyaṃ devānāṃ na mināti bhāgam AVc asmai vaḥ pūṣā marutaś ca sarve asmai vo dhātā savitā suvāti AVa anṛkṣarā ṛjavaḥ santu panthano yebhiḥ sakhāyo yanti no vareyam AVc saṃ bhagena sam aryamṇā saṃ dhātā sṛjatu varcasā AVa yac ca varco akṣeṣu surāyāṃ ca yad āhitam AVc yad goṣv aśvinā varcas tenemāṃ varcasāvatam AVa yena mahānaghnyā jaghanam aśvinā yena vā surā AVc yenākṣā abhyaṣicyanta tenemāṃ varcasāvatam AVa yo anidhmo dīdayad apsv antar yaṃ viprāsa īḍate adhvareṣu AVc apāṃ napān madhumatīr apo dā yābhir indro vāvṛdhe vīryāvān AVa idam ahaṃ ruśantaṃ grābhaṃ tanūdūṣim apohāmi AVc yo bhadro rocanas tam ud acāmi AVa āsyai brāhmaṇāḥ snapanīr harantv avīraghnīr ud ajantv āpaḥ AVc aryamṇo agniṃ pary etu pūṣan pratīkṣante śvaśuro devaraś ca AVa śaṃ te hiraṇyaṃ śam u santv āpaḥ śaṃ methir bhavatu śaṃ yugasya tardma AVc śaṃ ta āpaḥ śatapavitrā bhavantu śam u patyā tanvaṃ saṃ spṛśasva  AVa khe rathasya khe nasaḥ khe yugasya śatakrato AVc apālām indra triṣ pūtvākṛṇoḥ sūryatvacam AVa āśāsānā saumanasaṃ prajāṃ saubhāgyaṃ rayim AVc patyur anuvratā bhūtvā saṃ nahyasvāmṛtāya kam AVa yathā sindhur nadīnāṃ sāmrājyaṃ suṣuve vṛṣā AVc evā tvaṃ samrājñy edhi patyur astaṃ paretya AVa samrājñy edhi śvaśureṣu samrājñy uta devṛṣu AVc nanānduḥ samrājñy edhi samrājñy uta śvaśrvāḥ AVa yā akṛntann avayan yāś ca tatnire yā devīr antāṃ abhito dadanta AVc tās tvā jarase saṃ vyayantv āyuṣmatīdaṃ pari dhatsva vāsaḥ AVa jīvaṃ rudanti vi nayanty adhvaraṃ dīrghām anu prasitiṃ dīdhyur naraḥ AVc vāmaṃ pitṛbhyo ya idaṃ samīrire mayaḥ patibhyo janaye pariṣvaje AVa syonaṃ dhruvaṃ prajāyai dhārayāmi te śmānaṃ devyāḥ pṛthivyā upasthe AVc tam ā tiṣṭhānumādyā suvarcā dīrghaṃ ta āyuḥ savitā kṛṇotu AVa yenāgnir asyā bhūmyā hastaṃ jagrāha dakṣiṇam AVc tena gṛhṇāmi te hastaṃ mā vyathiṣṭhā mayā saha prajayā ca dhanena ca AVa devas te savitā hastaṃ gṛhṇātu somo rājā suprajasaṃ kṛṇotu AVc agniḥ subhagāṃ jatavedāḥ patye patnīṃ jaradaṣṭim kṛṇotu AVa gṛhṇāmi te saubhagatvāya hastaṃ mayā patyā jaradaṣṭir yathāsaḥ AVc bhago aryamā savitā puraṃdhir mahyaṃ tvādur gārhapatyāya devāḥ  AVa bhagas te hastam agrahīt savitā hastam agrahīt AVc patnī tvam asi dharmaṇāhaṃ gṛhapatis tava AVa mameyam astu poṣyā mahyaṃ tvādād bṛhaspatiḥ AVc mayā patyā prajāvati saṃ jīva śaradaḥ śatam AVa tvaṣṭā vāso vy adadhāc chubhe kaṃ bṛhaspateḥ praśiṣā kavīnām AVc tenemāṃ nārīṃ savitā bhagaś ca sūryām iva pari dhattāṃ prajayā AVa indrāgnī dyāvāpṛthivī mātariśvā mitrāvaruṇā bhago aśvinobhā AVc bṛhaspatir maruto brahma soma imāṃ nāriṃ prajayā vardhayantu AVa bṛhaspatiḥ prathamaḥ sūryāyāḥ śīrṣe keśāṃ akalpayat AVc tenemām aśvinā nārīṃ patye saṃ śobhayāmasi AVa idaṃ tad rūpaṃ yad avasta yoṣā jāyāṃ jijñāse manasā carantīm AVc tām anv artiṣye sakhibhir navagvaiḥ ka imān vidvān vi cacarta pāśān AVa ahaṃ vi ṣyāmi mayi rūpam asyā vedad it paśyan manasaḥ kulāyam AVc na steyam admi manasod amucye svayaṃ śrathnāno varuṇasya pāśān AVa pra tvā muñcāmi varuṇasya pāśād yena tvābadhnāt savitā suśevāḥ AVc uruṃ lokaṃ sugam atra panthāṃ kṛṇomi tubhyaṃ sahapatnyai vadhu AVa ud yachadhvam apa rakṣo hanāthemaṃ nārīṃ sukṛte dadhāta AVc dhātā vipaścit patim asyai viveda bhago rājā pura etu prajānan AVa bhagas tatakṣa caturaḥ pādān bhagas tatakṣa catvāry uṣpalāni AVc tvaṣṭā pipeśa madhyato nu vardhrānt sā no astu sumaṅgalī AVa sukiṃśukaṃ vahatuṃ viśvarūpaṃ hiraṇyavarṇaṃ suvṛtaṃ sucakram AVc ā roha sūrye amṛtasya lokaṃ syonaṃ patibhyo vahatuṃ kṛṇu tvam AVa abhrātṛghnīṃ varuṇāpaśughnīṃ bṛhaspate AVc indrāpatighnīm putriṇīm āsmabhyaṃ savitar vaha AVa mā hiṃsiṣṭaṃ kumāryaṃ sthūṇe devakṛte pathi AVc śālāyā devyā dvāraṃ syonaṃ kṛṇmo vadhūpatham AVa brahmāparaṃ yujyatāṃ brahma pūrvaṃ brahmāntato madhyato brahma sarvataḥ AVc anāvyādhāṃ devapurāṃ prapadya śivā syonā patiloke vi rāja  AVa tubhyam agre pary avahant sūryāṃ vahatunā saha AVc sa naḥ patibhyo jāyāṃ dā agne prajayā saha AVa punaḥ patnīm agnir adād āyuṣā saha varcasā AVc dīrghāyur asyā yaḥ patir jīvāti śaradaḥ śatam AVa somasya jāyā prathamaṃ gandharvas te paraḥ patiḥ AVc tṛtīyo agniṣ ṭe patis turīyas te manuṣyajāḥ AVa somo dadad gandharvāya gandharvo dadad agnaye AVc rayiṃ ca putrāṃs cādād agnir mahyam atho imām AVa ā vām agant sumatir vājinīvasū ny aśvinā hṛtsu kāmā araṃsata AVc abhūtaṃ gopā mithunā śubhas patī priyā aryamṇo duryāṃ aśīmahi AVa sā mandasānā manasā śivena rayiṃ dhehi sarvavīraṃ vacasyam AVc sugaṃ tīrthaṃ suprapāṇaṃ śubhas patī sthāṇuṃ pathiṣṭhām apa durmatiṃ hatam AVa yā oṣadhayo yā nadyo yāni kṣetrāṇi yā vanā AVc tās tvā vadhu prajāvatīṃ patye rakṣantu rakṣasaḥ AVa emaṃ panthām arukṣāma sugaṃ svastivāhanam AVc yasmin vīro na riṣyaty anyeṣāṃ vindate vasu AVa idaṃ su me naraḥ śṛṇuta yayāśiṣā daṃpatī vāmam aśnutaḥ AVc ye gandharvā apsarasaś ca devīr eṣu vānaspatyeṣu ye dhi tasthuḥ AVe syonās te asyai vadhvai bhavantu mā hiṃsiṣur vahatum uhyamānam AVa ye vadhvaś candraṃ vahatuṃ yakṣmā yanti janāṃ anu AVc punas tān yajñiyā devā nayantu yata āgatāḥ  AVa mā vidan paripanthino ya āsīdanti daṃpatī AVc sugena durgam atītām apa drāntv arātayaḥ AVa saṃ kāśayāmi vahatuṃ brahmaṇā gṛhair aghoreṇa cakṣuṣā mitriyeṇa AVc paryāṇaddhaṃ viśvarūpaṃ yad asti syonaṃ patibhyaḥ savitā tat kṛṇotu AVa śivā nārīyam astam āgann imaṃ dhātā lokam asyai dideśa AVc tām aryamā bhago aśvinobhā prajāpatiḥ prajayā vardhayantu AVa ātmanvaty urvarā nārīyam āgan tasyāṃ naro vapata bījam asyām AVc sā vaḥ prajāṃ janayad vakṣaṇābhyo bibhratī dugdham ṛṣabhasya retaḥ AVa prati tiṣṭha virāḍ asi viṣṇur iveha sarasvati AVc sinīvāli pra jāyatāṃ bhagasya sumatāv asat AVa ud va ūrmiḥ śamyā hantv āpo yoktrāṇi muñcata AVc māduṣkṛtau vyenasāv aghnyāv aśunam āratām AVa aghoracakṣur apatighnī syonā śagmā suśevā suyamā gṛhebhyaḥ AVc vīrasūr devṛkāmā saṃ tvayaidhiṣīmahi sumasyamānā AVa adevṛghny apatighnīhaidhi śivā paśubhyaḥ suyamā suvarcāḥ AVc prajāvatī vīrasūr devṛkāmā syonemam agniṃ gārhapatyaṃ saparya AVa ut tiṣṭhetaḥ kim ichantīdam āgā ahaṃ tveḍe abhibhūḥ svād gṛhāt AVc śūnyaiṣī nirṛte yājaganthot tiṣṭhārāte pra pata meha raṃsthāḥ AVa yadā gārhapatyam asaparyait pūrvam agniṃ vadhūr iyam AVc adhā sarasvatyai nāri pitṛbhyaś ca namas kuru  AVa śarma varmaitad ā harāsyai nāryā upastire AVc sinīvāli pra jāyatāṃ bhagasya sumatāv asat AVa yaṃ balbajaṃ nyasyatha carma copastṛṇīthana AVc tad ā rohatu suprajā yā kanyā vindate patim AVa upa stṛṇīhi balbajam adhi carmaṇi rohite AVc tatropaviśya suprajā imam agniṃ saparyatu AVa ā roha carmopa sīdāgnim eṣa devo hanti rakṣāṃsi sarvā AVc iha prajāṃ janaya patye asmai sujyaiṣṭhyo bhavat putras ta eṣaḥ AVa vi tiṣṭhantāṃ mātur asyā upasthān nānārūpāḥ paśavo jāyamānāḥ AVc sumaṅgaly upa sīdemam agniṃ saṃpatnī prati bhūṣeha devān AVa sumaṅgalī prataraṇī gṛhāṇāṃ suśevā patye śvaśurāya śaṃbhūḥ AVc syonā śvaśrvai pra gṛhān viśemān AVa syonā bhava śvaśurebhyaḥ syonā patye gṛhebhyaḥ AVc syonāsyai sarvasyai viśe syonā puṣṭāyaiṣāṃ bhava AVa sumaṅgalīr iyaṃ vadhūr imāṃ sameta paśyata AVc saubhāgyam asyai dattvā daurbhāgyair viparetana AVa yā durhārdo yuvatayo yāś ceha jaratīr api AVc varco nv asyai saṃ dattāthāstaṃ viparetana AVa rukmaprastaraṇaṃ vahyaṃ viśvā rūpāṇi bibhratam AVc ārohat sūryā sāvitrī bṛhate saubhagāya kam  AVa ā roha talpaṃ sumanasyamāneha prajāṃ janaya patye asmai AVc indrāṇīva subudhā budhyamānā jyotiragrā uṣasaḥ prati jāgarāsi AVa devā agre ny apadyanta patnīḥ sam aspṛśanta tanvas tanūbhiḥ AVc sūryeva nāri viśvarūpā mahitvā prajāvatī patyā saṃ bhaveha AVa ut tiṣṭheto viśvāvaso namaseḍāmahe tvā AVc jāmim icha pitṛṣadaṃ nyaktāṃ sa te bhāgo januṣā tasya viddhi AVa apsarasaḥ sadhamādaṃ madanti havirdhānam antarā sūryaṃ ca AVc tās te janitram abhi tāḥ parehi namas te gandharvartunā kṛṇomi AVa namo gandharvasya namase namo bhāmāya cakṣuṣe ca kṛṇmaḥ AVc viśvāvaso brahmaṇā te namo bhi jāyā apsarasaḥ parehi AVa rāyā vayaṃ sumanasaḥ syāmod ito gandharvam āvīvṛtāma AVc agant sa devaḥ paramaṃ sadhastham aganma yatra pratiranta āyuḥ AVa saṃ pitarāv ṛtviye sṛjethāṃ mātā pitā ca retaso bhavāthaḥ AVc marya iva yoṣām adhi rohayaināṃ prajāṃ kṛṇvāthām iha puṣyataṃ rayim AVa tāṃ pūṣaṃ chivatamām erayasva yasyāṃ bījaṃ manuṣyā vapanti AVc yā na ūrū uśatī viśrayāti yasyām uśantaḥ praharema śepaḥ AVa ā rohorum upa dhatsva hastaṃ pari ṣvajasva jāyāṃ sumanasyamānaḥ AVc prajāṃ kṛṇvāthām iha modamānau dīrghaṃ vām āyuḥ savitā kṛṇotu AVa ā vāṃ prajāṃ janayatu prajāpatir ahorātrābhyāṃ sam anaktv aryamā AVc adurmaṅgalī patilokam ā viśemaṃ śaṃ no bhava dvipade śaṃ catuṣpade  AVa devair dattaṃ manunā sākam etad vādhūyaṃ vāso vadhvaś ca vastram AVc yo brahmaṇe cikituṣe dadāti sa id rakṣāṃsi talpāni hanti AVa yaṃ me datto brahmabhāgaṃ vadhūyor vādhūyaṃ vāso vadhvaś ca vastram AVc yuvaṃ brahmaṇe numanyamānau bṛhaspate sākam indraś ca dattam AVa syonād yoner adhi badhyamānau hasāmudau mahasā modamānau AVc sugū suputrau sugṛhau tarātho jīvāv uṣaso vibhātīḥ AVa navaṃ vasānaḥ surabhiḥ suvāsā udāgāṃ jīva uṣaso vibhātīḥ AVc āṇḍāt patatrīvāmukṣi viśvasmād enasas pari AVa śumbhanī dyāvāpṛthivī antisumne mahivrate AVc āpaḥ sapta susruvur devīs tā no muñcantv aṃhasaḥ AVa sūryāyai devebhyo mitrāya varuṇāya ca AVc ye bhūtasya pracetasas tebhya idam akaraṃ namaḥ AVa ya ṛte cid abhiśriṣaḥ purā jatrubhya ātṛdaḥ AVc saṃdhātā saṃdhiṃ maghavā purūvasur niṣkartā vihrutaṃ punaḥ AVa apāsmat tama uchatu nīlaṃ piśaṅgam uta lohitaṃ yat AVc nirdahanī yā pṛṣātaky asmin tāṃ sthāṇāv adhy ā sajāmi AVa yāvatīḥ kṛtyā upavāsane yāvanto rājño varuṇasya pāśāḥ AVc vyṛddhayo yā asamṛddhayo yā asmin tā sthāṇāv adhi sādayāmi AVa yā me priyatamā tanūḥ sā me bibhāya vāsasaḥ AVc tasyāgre tvaṃ vanaspate nīviṃ kṛṇuṣva mā vayaṃ riṣāma  AVa ye antā yāvatīḥ sico ya otavo ye ca tantavaḥ AVc vāso yat patnībhir utaṃ tan na syonam upa spṛśāt AVa uśatīḥ kanyalā imāḥ pitṛlokāt patiṃ yatīḥ AVc ava dīkṣām asṛkṣata svāhā AVa bṛhaspatināvasṛṣṭāṃ viśve devā adhārayan AVc varco goṣu praviṣṭaṃ yat tenemāṃ saṃ sṛjāmasi AVa bṛhaspatināvasṛṣṭāṃ viśve devā adhārayan AVc tejo goṣu praviṣṭaṃ yat tenemāṃ saṃ sṛjāmasi AVa bṛhaspatināvasṛṣṭāṃ viśve devā adhārayan AVc bhajo goṣu praviṣṭo yas tenemāṃ saṃ sṛjāmasi AVa bṛhaspatināvasṛṣṭāṃ viśve devā adhārayan AVc yaśo goṣu praviṣṭaṃ yat tenemāṃ saṃ sṛjāmasi AVa bṛhaspatināvasṛṣṭāṃ viśve devā adhārayan AVc payo goṣu praviṣṭaṃ yat tenemāṃ saṃ sṛjāmasi AVa bṛhaspatināvasṛṣṭāṃ viśve devā adhārayan AVc raso goṣu praviṣṭo yas tenemāṃ saṃ sṛjāmasi AVa yadīme keśino janā gṛhe te samanartiṣū rodena kṛṇvanto gham AVc agniṣ ṭvā tasmād enasaḥ savitā ca pra muñcatām AVa yadīyaṃ duhitā tava vikeśy arudad gṛhe rodena kṛṇvaty agham AVc agniṣ ṭvā tasmād enasaḥ savitā ca pra muñcatām  AVa yaj jāmayo yad yuvatayo gṛhe te samanartiṣū rodena kṛṇvatīr agham AVc agniṣ ṭvā tasmād enasaḥ savitā ca pra muñcatām AVa yat te prajāyāṃ paśuṣu yad vā gṛheṣu niṣṭhitam aghakṛdbhir aghaṃ kṛtam AVc agniṣ ṭvā tasmād enasaḥ savitā ca pra muñcatām AVa iyaṃ nāry upa brūte pūlyāny āvapantikā AVc dīrghāyur astu me patir jīvāti śaradaḥ śatam AVa ihemāv indra saṃ nuda cakravākeva daṃpatī AVc prajayainau svastakau viśvam āyur vy aśnutām AVa yad āsandyām upadhāne yad vopavāsane kṛtam AVc vivāhe kṛtyāṃ yāṃ cakrur āsnāne tāṃ ni dadhmasi AVa yad duṣkṛtaṃ yac chamalaṃ vivāhe vahatau ca yat AVc tat saṃbhalasya kambale mṛjmahe duritaṃ vayam AVa saṃbhale malaṃ sādayitvā kambale duritaṃ vayam AVc abhūma yajñiyāḥ śuddhāḥ pra ṇa āyūṃṣi tāriṣat AVa kṛtrimaḥ kaṇṭakaḥ śatadan ya eṣaḥ AVc apāsyāḥ keśyaṃ malam apa śīrṣaṇyaṃ likhāt AVa aṅgādaṅgād vayam asyā apa yakṣmaṃ ni dadhmasi AVc tan mā prāpat pṛthivīṃ mota devān divaṃ mā prāpad urv antarikṣam AVe apo mā prāpan malam etad agne yamam mā prāpat pitṝṃś ca sarvān AVa saṃ tvā nahyāmi payasā pṛthivyāḥ saṃ tvā nahyāmi payasauṣadhīnām AVc saṃ tvā nahyāmi prajayā dhanena sā saṃnaddhā sanuhi vājam emam  AVa amo ham asmi sā tvaṃ sāmāham asmy ṛk tvaṃ dyaur ahaṃ pṛthivī tvam AVc tāv iha saṃ bhavāva prajām ā janayāvahai AVa janiyanti nāv agravaḥ putriyanti sudānavaḥ AVc ariṣṭāsū sacevahi bṛhate vājasātaye AVa ye pitaro vadhūdarśā imaṃ vahatum āgaman AVc te asyai vadhvai saṃpatnyai prajāvac charma yachantu AVa yedaṃ pūrvāgan raśanāyamānā prajām asyai draviṇaṃ ceha dattvā AVc tāṃ vahantv agatasyānu panthāṃ virāḍ iyaṃ suprajā aty ajaiṣīt AVa pra budhyasva subudhā budhyamānā dīrghāyutvāya śataśāradāya AVc gṛhān gacha gṛhapatnī yathāso dīrghaṃ ta āyuḥ savitā kṛṇotu  AVa vrātya āsīd īyamāna eva sa prajāpatiṃ sam airayat AVa sa prajāpatiḥ suvarṇam ātmann apaśyat tat prājanayat  AVa tad ekam abhavat tal lalāmam abhavat tan mahad abhavat taj jyeṣṭham abhavat tad brahmābhavat tat tapo bhavat tat satyam abhavat  tena prājāyata  AVa so vardhata sa mahān abhavat sa mahādevo bhavat AVa sa devānām īśāṃ pary ait sa īśāno bhavat AVa sa ekavrātyo bhavat sa dhanur ādatta tad evendradhanuḥ AVa nīlam asyodaraṃ lohitaṃ pṛṣṭham AVa nīlenaivāpriyaṃ bhrātṛvyaṃ prorṇoti lohitena dviṣantaṃ vidhyatīti brahmavādino vadanti AVa sa ud atiṣṭhat sa prācīṃ diśam anu vy acalat  AVb taṃ bṛhac ca rathantaraṃ cādityāś ca viśve ca devā anuvyacalan  AVc bṛhate ca vai sa rathantarāya cādityebhyaś ca viśvebhyaś ca devebhya ā vṛścate ya evaṃ vidvāṃsaṃ vrātyam upavadati  AVd bṛhataś ca vai sa rathantarasya cādityānāṃ ca viśveṣāṃ ca devānāṃ priyaṃ dhāma bhavati ya evaṃ veda  AVe tasya prācyāṃ diśi śraddhā puṃścalī mitro māgadho vijñānaṃ vāso har uṣṇīṣaṃ rātrī keśā haritau pravartau kalmalir maṇiḥ AVf bhūtaṃ ca bhaviṣyac ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ kīrtiś  ca yaśaś ca puraḥsarau   AVg ainaṃ kīrtir gachaty ā yaśo gachati ya evaṃ veda  AVa sa ud atiṣṭhat sa dakṣiṇāṃ diśam anu vy acalat  AVb taṃ yajñāyajñiyaṃ ca vāmadevyaṃ ca yajñaś ca yajamānaś ca paśavaś cānuvyacalan   AVc yajñāyajñiyāya ca vai sa vāmadevyāya ca yajñāya ca yajamānāya ca paśubhyaś cā vṛścate ya evaṃ vidvāṃsaṃ vrātyam upavadati  AVd yajñāyajñiyasya ca vai sa vāmadevyasya ca yajñasya ca yajamānasya ca paśūnāṃ ca priyaṃ dhāma bhavati ya evaṃ veda    AVe tasya dakṣiṇāyāṃ diśy uṣāḥ puṃścalī mantro māgadho vijñānaṃ vāso har uṣṇīṣaṃ rātrī keśā haritau pravartau kalmalir maṇiḥ  AVf amāvāsyā ca paurṇamāsī ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ  kīrtiś ca yaśaś ca puraḥsarau  AVg ainaṃ kīrtir gachaty ā yaśo gachati ya evaṃ veda  AVa sa ud atiṣṭhat sa pratīcīṃ diśam anu vy acalat  AVb taṃ vairūpaṃ ca vairājaṃ cāpaś ca varuṇaś ca rājānuvyacalan  AVc vairūpāya ca vai sa vairājāya cādbhyaś ca varuṇāya ca rājña ā vṛścate ya evaṃ vidvāṃsaṃ vrātyam upavadati  AVd vairūpasya ca vai sa vairājasya cāpāṃ ca varuṇasya ca rājñaḥ priyaṃ dhāma bhavati ya evaṃ veda   AVe tasya pratīcyāṃ diśīrā puṃścalī haso māgadho vijñānaṃ vāso har uṣṇīṣaṃ rātrī keśā haritau pravartau kalmalir maṇiḥ    AVf ahaś ca rātrī ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ kīrtiś ca  yaśaś ca puraḥsarau  AVg ainaṃ kīrtir gachaty ā yaśo gachati ya evaṃ veda  AVa sa ud atiṣṭhat sa udīcīṃ diśam anu vy acalat  AVb taṃ śyaitaṃ ca naudhasaṃ ca saptarṣayaś ca somaś ca rājānuvyacalan  AVc śyaitāya ca vai sa naudhasāya ca saptarṣibhyaś ca somāya ca rājña ā vṛścate ya evaṃ vidvāṃsaṃ vrātyam upavadati  AVd śyaitasya ca vai sa naudhasasya ca saptarṣīṇāṃ ca somasya ca rājñaḥ priyaṃ dhāma bhavati ya evaṃ veda   AVe tasyodīcyāṃ diśi vidyut puṃścalī stanayitnur māgadho vijñānaṃ vāso har uṣṇīṣaṃ rātrī keśā haritau pravartau kalmalir maṇiḥ  AVf śrutaṃ ca viśrutaṃ ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ  kīrtiś ca yaśaś ca puraḥsarau   AVg ainaṃ kīrtir gachaty ā yaśo gachati ya evaṃ veda  AVa sa saṃvatsaram ūrdhvo tiṣṭhat taṃ devā abruvan vrātya kiṃ nu tiṣṭhasīti AVa so bravīd āsandīṃ me saṃ bharantv iti AVa tasmai vrātyāyāsandīṃ sam abharan AVa tasyā grīṣmaś ca vasantaś ca dvau pādāv āstāṃ śarac ca varṣāś ca dvau AVa bṛhac ca rathantaraṃ cānūcye āstāṃ yajñāyajñiyaṃ ca vāmadevyaṃ ca tiraścye AVa ṛcaḥ prāñcas tantavo yajūṃṣi tiryañcaḥ AVa veda āstaraṇaṃ brahmopabarhaṇam AVa sāmāsāda udgītho paśrayaḥ AVa tām āsandīṃ vrātya ārohat AVa tasya devajanāḥ pariṣkandā āsant saṃkalpāḥ prahāyyā viśvāni bhūtāny upasadaḥ AVa viśvāny evāsya bhūtāny upasado bhavanti ya evaṃ veda AVa tasmai prācyā diśaḥ  AVb vāsantau māsau goptārāv akurvan bṛhac ca rathantaraṃ cānuṣṭhātārau  AVc vāsantāv enaṃ māsau prācyā diśo gopāyato bṛhac ca rathantaraṃ cānu tiṣṭhato ya evaṃ veda  AVa tasmai dakṣiṇāyā diśaḥ  AVb graiṣmau māsau goptārāv akurvan yajñāyajñiyaṃ ca vāmadevyaṃ cānuṣṭhātārau  AVc graiṣmāv enaṃ māsau dakṣiṇāyā diśo gopāyato yajñāyajñiyaṃ ca vāmadevyaṃ cānu tiṣṭhato ya evaṃ veda  AVa tasmai pratīcyā diśaḥ  AVb vārṣikau māsau goptārāv akurvan vairūpaṃ ca vairājaṃ cānuṣṭhātārau  AVc vārṣikāv enaṃ māsau pratīcyā diśo gopāyato vairūpaṃ ca vairājaṃ cānu tiṣṭhato ya evaṃ veda  AVa tasmā udīcyā diśaḥ  AVb śāradau māsau goptārāv akurvaṃ chyaitaṃ ca naudhasaṃ cānuṣṭhātārau  AVc śāradāv enaṃ māsāv udīcyā diśo gopāyataḥ śyaitaṃ ca naudhasaṃ cānu tiṣṭhato ya evaṃ veda  AVa tasmai dhruvāyā diśaḥ  AVb haimanau māsau goptārāv akurvan bhūmiṃ cāgniṃ cānuṣṭhātārau  AVc haimanāv enaṃ māsau dhruvāyā diśo gopāyato bhūmiś cāgniś cānu tiṣṭhato ya evaṃ veda  AVa tasmā ūrdhvāyā diśaḥ  AVb śaiśirau māsau goptārāv akurvan divaṃ cādityaṃ cānuṣṭhātārau  AVc śaiśirāv enaṃ māsāv ūrdhvāyā diśo gopāyato dyauś cādityaś cānu tiṣṭhato ya evaṃ veda  AVa tasmai prācyā diśo antardeśād bhavam iṣvāsam anuṣṭhātāram akurvan   AVb bhava enam iṣvāsaḥ prācyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti  ya evaṃ veda   AVa tasmai dakṣiṇāyā diśo antardeśāc charvam iṣvāsam anuṣṭhātāram akurvan   AVb śarva enam iśvāso dakṣiṇāyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti  ya evaṃ veda   AVa tasmai pratīcyā diśo antardeśāt paśupatim iṣvāsam anuṣṭhātāram akurvan   AVb paśupatir enam iṣvāsaḥ pratīcyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān  hinasti ya evaṃ veda   AVa tasmā udīcyā diśo antardeśād ugraṃ devam iṣvāsam anuṣṭhātāram akurvan   AVb ugra enaṃ deva iṣvāsa udīcyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti  ya evaṃ veda   AVa tasmai dhruvāyā diśo antardeśād rudram iṣvāsam anuṣṭhātāram akurvan   AVb rudra enam iṣvāso dhruvāyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti  ya evaṃ veda   AVa tasmā ūrdhvāyā diśo antardeśān mahādevam iṣvāsam anuṣṭhātāram akurvan   AVb mahādeva enam iṣvāsa ūrdhvāyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān  hinasti ya evaṃ veda   AVa tasmai sarvebhyo antardeśebhya īśānam iṣvāsam anuṣṭhātāram akurvan   AVb īśāna enam iṣvāsaḥ sarvebhyo antardeśebhyo nuṣṭhātānu tiṣṭhati nainaṃ śarvo na bhavo neśāno nāsya paśūn na samānān  hinasti ya evaṃ veda   AVa sa dhruvāṃ diśam anu vy acalat  AVb taṃ bhūmiś cāgniś cauṣadhayaś ca vanaspatayaś ca vānaspatyāś ca vīrudhaś cānuvyacalan   AVc bhūmeś ca vai so gneś cauṣadhīnāṃ ca vanaspatīnāṃ ca vānaspatyānāṃ ca vīrudhāṃ ca priyaṃ dhāma bhavati ya evaṃ veda  AVa sa ūrdhvāṃ diśam anu vy acalat  AVb tam ṛtaṃ ca satyaṃ ca sūryaś ca candraś ca nakṣatrāṇi cānuvyacalan  AVc ṛtasya ca vai sa satyasya ca sūryasya ca candrasya ca nakṣatrāṇāṃ ca priyaṃ dhāma bhavati ya evaṃ veda  AVa sa uttamāṃ diśam anu vy acalat  AVb tam ṛcaś ca sāmāni ca yajūṃṣi ca brahma cānuvyacalan  AVc ṛcāṃ ca vai sa sāmnāṃ ca yajuṣāṃ ca brahmaṇaś ca priyaṃ dhāma bhavati ya evaṃ veda  AVa sa bṛhatīṃ diśam anu vy acalat  AVb tam itihāsaś ca purāṇaṃ ca gāthāś ca nārāśaṃsīś cānuvyacalan  AVc itihāsasya ca vai sa purāṇasya ca gāthānāṃ ca nārāśaṃsīnāṃ ca priyaṃ dhāma bhavati ya evaṃ veda  AVa sa paramāṃ diśam anu vy acalat  AVb tam āhavanīyaś ca gārhapatyaś ca dakṣiṇāgniś ca yajñaś ca yajamānaś ca paśavaś cānuvyacalan   AVc āhavanīyasya ca vai sa gārhapatyasya ca dakṣiṇāgneś ca yajñasya ca yajamānasya ca paśūnāṃ ca priyaṃ dhāma bhavati ya evaṃ  veda   AVa so nādiṣṭāṃ diśam anu vy acalat  AVb tam ṛtavaś cārtavāś ca lokāś ca laukyāś ca māsāś cārdhamāsāś cāhorātre cānuvyacalan   AVc ṛtūnāṃ ca vai sa ārtavānāṃ ca lokānāṃ ca laukyānāṃ ca māsānāṃ cārdhamāsānāṃ cāhorātrayoś ca priyaṃ dhāma bhavati ya evaṃ  veda   AVa so nāvṛttāṃ diśam anu vy acalat tato nāvartsyann amanyata  AVb taṃ ditiś cāditiś ceḍā cendrāṇī cānuvyacalan  AVc diteś ca vai so diteś ceḍāyāś cendrāṇyāś ca priyaṃ dhāma bhavati ya evaṃ veda  AVa sa diśo nu vy acalat taṃ virāḍ anu vy acalat sarve ca devāḥ sarvāś ca devatāḥ  AVb virājaś ca vai sa sarveṣāṃ ca devānāṃ sarvāsāṃ ca devatānāṃ priyaṃ dhāma bhavati ya evaṃ veda  AVa sa sarvān antardeśān anu vy acalat  AVb taṃ prajāpatiś ca parameṣṭhī ca pitā ca pitāmahaś cānuvyacalan  AVc prajāpateś ca vai sa parameṣṭhinaś ca pituś ca pitāmahasya ca priyaṃ dhāma bhavati ya evaṃ veda  AVa sa mahimā sadrur bhūtvāntaṃ pṛthivyā agachat samudro bhavat AVa taṃ prajāpatiś ca parameṣṭhī ca pitā ca pitāmahaś cāpaś ca śraddhā ca varṣaṃ bhūtvānuvyavartayanta AVa ainam āpo gachanty ainaṃ śraddhā gachaty ainaṃ varṣaṃ gachati ya evaṃ veda AVa taṃ śraddhā ca yajñaś ca lokaś cānnaṃ cānnādyaṃ ca bhūtvābhiparyāvartanta AVa ainaṃ śraddhā gachaty ainaṃ yajño gachaty ainaṃ loko gachaty ainam annaṃ gachaty ainam annādyaṃ gachati ya evaṃ veda AVa so rajyata tato rājanyo jāyata AVa sa viśaḥ sabandhūn annam annādyam abhyudatiṣṭhat AVa viśāṃ ca vai sa sabandhūnāṃ cānnasya cānnādyasya ca priyaṃ dhāma bhavati ya evaṃ veda AVa sa viśo nu vy acalat AVa taṃ sabhā ca samitiś ca senā ca surā cānuvyacalan AVa sabhāyāś ca vai sa samiteś ca senāyāś ca surāyāś ca priyaṃ dhāma bhavati ya evaṃ veda AVa tad yasyaivaṃ vidvān vrātyo rājño tithir gṛhān āgachet AVa śreyāṃsam enam ātmano mānayet tathā kṣatrāya nā vṛścate tathā rāṣṭrāya nā vṛścate AVa ato vai brahma ca kṣatraṃ cod atiṣṭhatāṃ te abrūtāṃ kaṃ pra viśāveti AVa bṛhaspatim eva brahma praviśatv indraṃ kṣatraṃ tathā vā iti AVa ato vai bṛhaspatim eva brahma prāviśad indraṃ kṣatram AVa iyaṃ vā u pṛthivī bṛhaspatir dyaur evendraḥ AVa ayaṃ vā u agnir brahmāsāv ādityaḥ kṣatram AVa ainaṃ brahma gachati brahmavarcasī bhavati AVa yaḥ pṛthivīṃ bṛhaspatim agniṃ brahma veda AVa ainam indriyaṃ gachatīndriyavān bhavati AVa ya ādityaṃ kṣatraṃ divam indraṃ veda AVa tad yasyaivaṃ vidvān vrātyo tithir gṛhān āgachet AVa svayam enam abhyudetya brūyād vrātya kvāvātsīr vrātyodakaṃ vrātyatarpayantu vrātya yathā te priyaṃ tathāstu vrātya yathā te vaśas tathāstu vrātyayathā te nikāmas tathāstv iti  AVa yad enam āha vrātya kvāvātsīr iti patha eva tena devayānān ava rundhe AVa yad enam āha vrātyodakam ity apa eva tenāva rundhe AVa yad enam āha vrātya tarpayantv iti prāṇam eva tena varṣīyāṃsaṃ kurute AVa yad enam āha vrātya yathā te priyaṃ tathāstv iti priyam eva tenāva rundhe AVa ainaṃ priyaṃ gachati priyaḥ priyasya bhavati ya evaṃ veda AVa yad enam āha vrātya yathā te vaśas tathāstv iti vaśam eva tenāva rundhe AVa ainaṃ vaśo gachati vaśī vaśināṃ bhavati ya evaṃ veda AVa yad enam āha vrātya yathā te nikāmas tathāstv iti nikāmam eva tenāva rundhe AVa ainaṃ nikāmo gachati nikāme nikāmasya bhavati ya evaṃ veda AVa tad yasyaivaṃ vidvān vrātya uddhṛteṣv agniṣv adhiśrite gnihotre tithir gṛhān āgachet AVa svayam enam abhyudetya brūyād vrātyāti sṛja hoṣyāmīti AVa sa cātisṛjej juhuyān na cātisṛjen na juhuyāt AVa sa ya evaṃ viduṣā vrātyenātisṛṣṭo juhoti AVa pra pitṛyāṇaṃ panthāṃ jānāti pra devayānam AVa na deveṣv ā vṛścate hutam asya bhavati AVa pary asyāsmiṃl loka āyatanaṃ śiṣyate ya evaṃ viduṣā vrātyenātisṛṣṭo juhoti AVa atha ya evaṃ viduṣā vrātyenānatisṛṣṭo juhoti AVa na pitṛyāṇaṃ panthāṃ jānāti na devayānam AVa ā deveṣu vṛścate ahutam asya bhavati AVa nāsyāsmiṃl loka āyatanaṃ śiṣyate ya evaṃ viduṣā vrātyenānatisṛṣṭo juhoti AVa tad yasyaivaṃ vidvān vrātya ekāṃ rātrim atithir gṛhe vasati  AVb ye pṛthivyāṃ puṇyā lokās tān eva tenāva rundhe  AVa tad yasyaivaṃ vidvān vrātyo dvitīyāṃ rātrim atithir gṛhe vasati  AVb ye ntarikṣe puṇyā lokās tān eva tenāva rundhe  AVa tad yasyaivaṃ vidvān vrātyas tṛtīyāṃ rātrim atithir gṛhe vasati  AVb ye divi puṇyā lokās tān eva tenāva rundhe  AVa tad yasyaivaṃ vidvān vrātyaś caturthīṃ rātrim atithir gṛhe vasati  AVb ye puṇyānāṃ puṇyā lokās tān eva tenāva rundhe  AVa tad yasyaivaṃ vidvān vrātyo parimitā rātrīr atithir gṛhe vasati  AVb ya evāparimitāḥ puṇyā lokās tān eva tenāva rundhe  AVa atha yasyāvrātyo vrātyabruvo nāmabibhraty atithir gṛhān āgachet  AVa karṣed enaṃ na cainaṃ karṣet  AVa asyai devatāyā udakaṃ yācāmīmāṃ devatāṃ vāsaya imām imāṃ devatāṃ pari veveṣmīty enaṃ pari veviṣyāt  AVa tasyām evāsya tad devatāyāṃ hutaṃ bhavati ya evaṃ veda  AVa sa yat prācīṃ diśam anu vyacalan mārutaṃ śardho bhūtvānuvyacalan mano nnādaṃ kṛtvā  AVb manasānnādenānnam atti ya evaṃ veda  AVa sa yad dakṣiṇāṃ diśam anu vyacalad indro bhūtvānuvyacalad balam annādaṃ kṛtvā  AVb balenānnādenānnam atti ya evaṃ veda  AVa sa yat pratīcīṃ diśam anu vyacalad varuṇo rājā bhūtvānuvyacalad apo nnādīḥ kṛtvā  AVb adbhir annādībhir annam atti ya evaṃ veda  AVa sa yad udīcīṃ diśam anu vyacalat somo rājā bhūtvānuvyacalat saptarṣibhir huta āhutim annādīṃ kṛtvā  AVb āhutyānnādyānnam atti ya evaṃ veda  AVa sa yad dhruvāṃ diśam anu vyacalad viṣṇur bhūtvānuvyacalad virājam annādīṃ kṛtvā  AVb virājānnādyānnam atti ya evaṃ veda  AVa sa yat paśūn anu vyacalad rudro bhūtvānuvyacalad oṣadhīr annādīḥ kṛtvā  AVb oṣadhībhir annādībhir annam atti ya evaṃ veda  AVa sa yat pitṝn anu vyacalad yamo rājā bhūtvānuvyacalat svadhākāram annādaṃ kṛtvā  AVb svadhākāreṇānnādenānnam atti ya evaṃ veda  AVa sa yan manuṣyān anu vyacalad agnir bhūtvānuvyacalat svāhākāram annādaṃ kṛtvā  AVb svāhākāreṇānnādenānnam atti ya evaṃ veda  AVa sa yad ūrdhvāṃ diśam anu vyacalad bṛhaspatir bhūtvānuvyacalad vaṣaṭkāram annādaṃ kṛtvā  AVb vaṣaṭkāreṇānnādenānnam atti ya evaṃ veda  AVa sa yad devān anu vyacalad īśāno bhūtvānuvyacalan manyum annādaṃ kṛtvā  AVb manyunānnādenānnam atti ya evaṃ veda  AVa sa yat prajā anu vyacalat prajāpatir bhūtvānuvyacalat prāṇam annādaṃ kṛtvā  AVb prāṇenānnādenānnam atti ya evaṃ veda  AVa sa yat sarvān antardeśān anu vyacalat parameṣṭhī bhūtvānuvyacalad brahmānnādaṃ kṛtvā  AVb brahmaṇānnādenānnam atti ya evaṃ veda  AVa tasya vrātyasya AVa sapta prāṇāḥ saptāpānāḥ sapta vyānāḥ AVa yo sya prathamaḥ prāṇa ūrdhvo nāmāyaṃ so agniḥ AVa yo sya dvitīyaḥ prāṇaḥ prauḍho nāmāsau sa ādityaḥ AVa yo sya tṛtīyaḥ prāṇo bhyūḍho nāmāsau sa candramāḥ AVa yo sya caturthaḥ prāṇo vibhūr nāmāyaṃ sa pavamānaḥ AVa yo sya pañcamaḥ prāṇo yonir nāma tā imā āpaḥ AVa yo sya ṣaṣṭhaḥ prāṇaḥ priyo nāma ta ime paśavaḥ AVa yo sya saptamaḥ prāṇo parimito nāma tā imāḥ prajāḥ AVa yo sya prathamo pānaḥ sā paurṇamāsī AVa yo sya dvitīyo pānaḥ sāṣṭakā AVa yo sya tṛtīyo pānaḥ sāmāvāsyā AVa yo sya caturtho pānaḥ sā śraddhā AVa yo sya pañcamo pānaḥ sā dīkṣā AVa yo sya ṣaṣṭho pānaḥ sa yajñaḥ AVa yo sya saptamo pānas tā imā dakṣiṇāḥ AVa yo sya prathamo vyānaḥ seyaṃ bhūmiḥ AVa yo sya dvitīyo vyānas tad antarikṣam AVa yo sya tṛtīyo vyānaḥ sā dyauḥ AVa yo sya caturtho vyānas tāni nakṣatrāṇi AVa yo sya pañcamo vyānas ta ṛtavaḥ AVa yo sya ṣaṣṭho vyānas ta ārtavāḥ AVa yo sya saptamo vyānaḥ sa saṃvatsaraḥ AVa samānam arthaṃ pari yanti devāḥ saṃvatsaraṃ vā etad ṛtavo nupariyanti vrātyaṃ ca AVa yad ādityam abhisaṃviśanty amāvāsyāṃ caiva tat paurṇamāsīṃ ca AVa ekaṃ tad eṣām amṛtatvam ity āhutir eva AVa tasya vrātyasya AVa yad asya dakṣiṇam akṣy asau sa ādityo yad asya savyam akṣy asau sa candramāḥ AVa yo sya dakṣiṇaḥ karṇo yaṃ so agnir yo sya savyaḥ karṇo yaṃ sa pavamānaḥ AVa ahorātre nāsike ditiś cāditiś ca śīrṣakapāle saṃvatsaraḥ śiraḥ AVa ahnā pratyaṅ vrātyo rātryā prāṅ namo vrātyāya AVa atisṛṣṭo apāṃ vṛṣabho tisṛṣṭā agnayo divyāḥ AVa rujan parirujan mṛṇan pramṛṇan AVa mroko manohā khano nirdāha ātmadūṣis tanūdūṣiḥ AVa idaṃ tam ati sṛjāmi taṃ mābhyavanikṣi AVa tena tam abhyatisṛjāmo yo smān dveṣṭi yaṃ vayaṃ dviṣmaḥ AVa apām agram asi samudraṃ vo bhyavasṛjāmi AVa yo psv agnir ati taṃ sṛjāmi mrokaṃ khaniṃ tanūdūṣim AVa yo va āpo gnir āviveśa sa eṣa yad vo ghoraṃ tad etat AVa indrasya va indriyeṇābhi ṣiñcet AVa ariprā āpo apa ripram asmat AVa prāsmad eno vahantu pra duṣvapnyaṃ vahantu AVa śivena mā cakṣuṣā paśyatāpaḥ śivayā tanvopa spṛśata tvacaṃ me AVa śivān agnīn apsuṣado havāmahe mayi kṣatraṃ varca ā dhatta devīḥ AVa nir durarmaṇya ūrjā madhumatī vāk AVa madhumatī stha madhumatīṃ vācam udeyam AVa upahūto me gopāḥ upahūto gopīthaḥ AVa suśrutau karṇau bhadraśrutau karṇau bhadraṃ ślokaṃ śrūyāsam AVa suśrutiś ca mopaśrutiś ca mā hāsiṣṭāṃ sauparṇaṃ cakṣur ajasraṃ jyotiḥ AVa ṛṣīṇāṃ prastaro si namo stu daivāya prastarāya AVa mūrdhāhaṃ rayīṇāṃ mūrdhā samānānāṃ bhūyāsam AVa rujaś ca mā venaś ca mā hāsiṣṭāṃ mūrdhā ca mā vidharmā ca mā hāsiṣṭām AVa urvaś ca mā camasaś ca mā hāsiṣṭāṃ dhartā ca mā dharuṇaś ca mā hāsiṣṭām AVa vimokaś ca mārdrapaviś ca mā hāsiṣṭām ārdradānuś ca mā mātariśvā ca mā hāsiṣṭām AVa bṛhaspatir ma ātmā nṛmaṇā nāma hṛdyaḥ AVa asaṃtāpaṃ me hṛdayam urvī gavyūtiḥ samudro asmi vidharmaṇā AVa nābhir ahaṃ rayīṇāṃ nābhiḥ samānānāṃ bhūyāsam AVa svāsad asi sūṣā amṛto martyeśv ā AVa mā māṃ prāṇo hāsīn mo apāno vahāya parā gāt AVa sūryo māhnaḥ pātv agniḥ pṛthivyā vāyur antarikṣād yamo manuṣyebhyaḥ sarasvatī pārthivebhyaḥ AVa prāṇāpanau mā mā hāsiṣṭam mā jane pra meṣi AVa svasty adyoṣaso doṣasaś ca sarva āpaḥ sarvagaṇo aśīya AVa śakvarī stha paśavo mopa stheṣur mitrāvaruṇau me prāṇāpānāv agnir me dakṣaṃ dadhātu AVa vidma te svapna janitraṃ grāhyāḥ putro si yamasya karaṇaḥ AVb antako si mṛtyur asi AVc taṃ tvā svapna tathā saṃ vidma sa naḥ svapna duṣvapnyāt pāhi AVa vidma te svapna janitraṃ nirṛtyāḥ putro si yamasya karaṇaḥ     AVa vidma te svapna janitraṃ abhūtyāḥ putro si yamasya    AVa vidma te svapna janitraṃ nirbhūtyāḥ putro si    AVa vidma te svapna janitraṃ parābhūtyāḥ putro si    AVa vidma te svapna janitraṃ devajāmīnāṃ putro si yamasya karaṇaḥ AVb antako si mṛtyur asi AVc taṃ tvā svapna tathā saṃ vidma sa naḥ svapna duṣvapnyāt pāhi AVa ajaiṣmādyāsanām adyāmūm anāgaso vayam AVa uṣo yasmād duṣvapnyād abhaiṣmāpa tad uchatu AVa dviṣate tat parā vaha śapate tat parā vaha AVa yaṃ dviṣmo yaś ca no dveṣṭi tasmā enad gamayāmaḥ AVa uṣā devī vācā saṃvidānā vāg devy uṣasā saṃvidānā AVa uṣas patir vācas patinā saṃvidāno vācas patinā saṃvidānaḥ AVa te muṣmai parā vahantv arāyān durṇāmnaḥ sadānvāḥ AVa kumbhīkāḥ dūṣīkāḥ pīyakān AVa jāgradduṣvapnyaṃ svapneduṣvapnyam AVa anāgamiṣyato varān avitteḥ saṃkalpān amucyā druhaḥ pāśān AVa tad amuṣmā agne devāḥ parā vahantu vaghrir yathāsad vithuro na sādhuḥ AVa tenainaṃ vidhyāmy abhūtyainaṃ vidhyāmi nirbhūtyainaṃ vidhyāmi parābhūtyainaṃ vidhyāmi grāhyainaṃ vidhyāmi tamasainaṃ vidhyāmiAVa devānām enaṃ ghoraiḥ krūraiḥ praiṣair abhipreṣyāmi AVa vaiśvānarasyainaṃ daṃṣṭrayor api dadhāmi AVa evānevāva sā garat AVa yo smān dveṣṭi tam ātmā dveṣṭu yaṃ vayaṃ dviṣmaḥ sa ātmānaṃ dveṣṭu AVa nir dviṣantaṃ divo niḥ pṛthivyā nir antarikṣād bhajāma AVa suyāmaṃś cākṣuṣa AVa idam aham āmuṣyāyaṇe muṣyāḥ putre duṣvapnyaṃ mṛje AVa yad adoado abhyagachaṃ yad doṣā yat pūrvāṃ rātrim AVa yaj jāgrad yat supto yad divā yan naktam AVa yad aharahar abhigachāmi tasmād enam ava daye AVa taṃ jahi tena mandasva tasya pṛṣṭīr api śṛṇīhi AVa sa mā jīvīt taṃ prāṇo jahātu  AVa jitam asmākam udbhinnam asmākam ṛtam asmākaṃ tejas asmākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam   AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa nirṛtyāḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe so bhūtyāḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa nirbhūtyāḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa parābhūtyāḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa devajāmīnāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa bṛhaspateḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa prajāpateḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa ṛṣīṇāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa ārṣeyāṇāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe so ṅgirasāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa āṅgirasānāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe so tharvaṇām pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa ātharvaṇānāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa vanaspatīṇāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa vānaspatyānāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa ṛtūnāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa ārtavānāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa māsānāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe so rdhamāsānāṃ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe so horātrayoḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe so hnoḥ saṃyatoḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa dyāvāpṛthivyoḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa indrāgnyoḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa mitrāvaruṇayoḥ pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVc tasmād amuṃ nir bhajāmo mum āmuṣyāyaṇam amuṣyāḥ putram asau yaḥ AVe sa rājño varuṇasya pāśān mā moci  AVa jitam asmākam udbhinnam asmākam ṛtam asmākaṃ tejo smākaṃ brahmāsmākaṃ svar asmākaṃ yajño smākaṃ paśavo smākaṃ prajā asmākaṃ  vīrā asmākam  AVa jitam asmākam udbhinnam asmākam abhy aṣṭhāṃ viśvāḥ pṛtanā arātīḥ AVa tad agnir āha tad u soma āha pūṣā mā dhāt sukṛtasya loke AVa aganma svaḥ svar aganma saṃ sūryasya jyotiṣāganma AVa vasyobhūyāya vasumān yajño vasu vaṃsiṣīya vasumān bhūyāsaṃ vasu mayi dhehi AVa viṣāsahiṃ sahamānaṃ sāsahānaṃ sahīyāṃsam AVc sahamānaṃ sahojitaṃ svarjitaṃ gojitaṃ saṃdhanājitam AVe īḍyaṃ nāma hva indram āyuṣmān bhūyāsam AVa viṣāsahiṃ sahamānaṃ sāsahānaṃ sahīyāṃsam AVc sahamānaṃ sahojitaṃ svarjitaṃ gojitaṃ saṃdhanājitam AVe īḍyaṃ nāma hva indram priyo devānāṃ bhūyāsam AVa viṣāsahiṃ sahamānaṃ sāsahānaṃ sahīyāṃsam AVc sahamānaṃ sahojitaṃ svarjitaṃ gojitaṃ saṃdhanājitam AVe īḍyaṃ nāma hva indram priyaḥ prajānāṃ bhūyāsam AVa viṣāsahiṃ sahamānaṃ sāsahānaṃ sahīyāṃsam AVc sahamānaṃ sahojitaṃ svarjitaṃ gojitaṃ saṃdhanājitam AVe īḍyaṃ nāma hva indram priyaḥ paśūnāṃ bhūyāsam AVa viṣāsahiṃ sahamānaṃ sāsahānaṃ sahīyāṃsam AVc sahamānaṃ sahojitaṃ svarjitaṃ gojitaṃ saṃdhanājitam AVe īḍyaṃ nāma hva indram priyaḥ samānānāṃ bhūyāsam AVa ud ihy ud ihi sūrya varcasā mābhyudihi AVc dviṣaṃś ca mahyaṃ radhyatu mā cāhaṃ dviṣate radhaṃ taved viṣṇo bahūdhā vīryāni AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa ud ihy ud ihi sūrya varcasā mābhyudihi AVc āṃś ca paśyāmi yāṃś ca na teṣu mā sumatiṃ kṛdhi taved viṣṇo bahūdhā vīryāni AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa mā tvā dabhant salile apsv antar ye pāśina upatiṣṭhanty atra AVc hitvāśastiṃ divam ārukṣa etāṃ sa no mṛḍa sumatau te syāma taved viṣṇo bahūdhā vīryāni AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa tvaṃ na indra mahate saubhagāyādabdhebhiḥ pari pāhy aktubhis taved viṣṇo bahūdhā vīryāni AVc tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa tvaṃ na indrotibhiḥ śivābhiḥ śaṃtamo bhava AVc ārohaṃs tridivaṃ divo gṛṇānaḥ somapītaye priyadhāmā svastaye taved viṣṇo bahūdhā vīryāni AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman  AVa tvam indrāsi viśvajit sarvavit puruhūtas tvam indra AVc tvam indremaṃ suhavaṃ stomam erayasva sa no mṛḍa sumatau te syāma taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa adabdho divi pṛthivyām utāsi na ta āpur mahimānam antarikṣe AVc adabdhena brahmaṇā vāvṛdhānaḥ sa tvaṃ na indra divi saṃ charma yacha taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa yā ta indra tanūr apsu yā pṛthivyāṃ yāntar agnau yā te indra pavamāne svarvidi AVc yayendra tanvā ntarikṣaṃ vyāpitha tayā na indra tanvā śarma yacha taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa tvām indra brahmaṇā vardhayantaḥ sattraṃ ni ṣedur ṛṣayo nādhamānās taved viṣṇo bahūdhā vīryāṇi AVc tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa tvaṃ tṛtaṃ tvaṃ pary eṣy utsaṃ sahasradhāraṃ vidathaṃ svarvidaṃ taved viṣṇo bahūdhā vīryāṇi AVc tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa tvaṃ rakṣase pradiśaś catasras tvaṃ śociṣā nabhasī vi bhāsi AVc tvam imā viśvā bhuvanānu tiṣṭhasa ṛtasya panthām anv eṣi vidvāṃs taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa pañcabhiḥ parāṅ tapasy ekayārvāṅ aśastim eṣi sudine bādhamānas taved viṣṇo bahūdhā vīryāṇi AVc tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa tvam indras tvam mahendras tvaṃ lokas tvaṃ prajāpatiḥ AVc tubhyaṃ yajño vi tāyate tubhyaṃ juhvati juhvatas taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa asati sat pratiṣṭhitaṃ sati bhūtaṃ pratiṣṭhitam AVc bhūtam ha bhavya āhitaṃ bhavyaṃ bhūte pratiṣṭhitaṃ taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa śukro si bhrājo si AVc sa yathā tvaṃ bhrājatā bhrājo sy evāhaṃ bhrājatā bhrājyāsam  AVa rucir asi roco si AVc sa yathā tvaṃ rucyā roco sy evāhaṃ paśubhiś ca brāhmaṇavarcasena ca ruciṣīya AVa udyate nama udāyate nama uditāya namaḥ AVc virāje namaḥ svarāje namaḥ samrāje namaḥ AVa astaṃyate namo stameṣyate namo stamitāya namaḥ AVc virāje namaḥ svarāje namaḥ samrāje namaḥ AVa ud agād ayam ādityo viśvena tapasā saha AVc sapatnān mahyaṃ randhayan mā cāhaṃ dviṣate radhaṃ taved viṣṇo bahūdhā vīryāṇi AVe tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman AVa āditya nāvam ārukṣaḥ śatāritrāṃ svastaye AVc ahar māty apīparo rātriṃ satrāti pāraya AVa sūrya nāvam ārukṣaḥ śatāritrāṃ svastaye AVc rātriṃ māty apīparo haḥ satrāti pāraya AVa prajāpater āvṛto brahmaṇā varmaṇāhaṃ kaśyapasya jyotiṣā varcasā ca AVc jaradaṣṭiḥ kṛtavīryo vihāyāḥ sahasrāyuḥ sukṛtaś careyam AVa parivṛto brahmaṇā varmaṇāham kaśyapasya jyotiṣā varcasā ca AVc mā mā prāpann iṣavo daivyā yā mā mānuṣīr avasṛṣṭāḥ vadhāya AVa ṛtena gupta ṛtubhiś ca sarvair bhūtena gupto bhavyena cāham AVc mā mā prāpat pāpmā mota mṛtyur antar dadhe haṃ salilena vācaḥ AVa agnir mā goptā pari pātu viśvataḥ udyant sūryo nudatāṃ mṛtyupāśān AVc vyuchantīr uṣasaḥ parvatā dhruvāḥ sahasraṃ prāṇā mayy ā yatantām  AVa o cit sakhāyaṃ sakhyā vavṛtyāṃ tiraḥ puru cid arṇavaṃ jaganvān AVc pitur napātam ā dadhīta vedhā adhi kṣami prataraṃ dīdhyānaḥ AVa na te sakhā sakhyaṃ vaṣṭy etat salakṣmā yad viṣurūpā bhavati AVc mahas putrāso asurasya vīrā divo dhartāra urviyā pari khyan AVa uśanti ghā te amṛtāsa etad ekasya cit tyajasaṃ martyasya AVc ni te mano manasi dhāyy asme janyuḥ patis tanvam ā viviṣyāḥ AVa na yat purā cakṛmā kad dha nūnam ṛtaṃ vadanto anṛtaṃ rapema AVc gandharvo apsv apyā ca yoṣā sā nau nābhiḥ paramaṃ jāmi tan nau AVa garbhe nu nau janitā dampatī kar devas tvaṣṭā savitā viśvarūpaḥ AVc nakir asya pra minanti vratāni veda nāv asya pṛthivī uta dyauḥ AVa ko adya yuṅkte dhuri gā ṛtasya śimīvato bhāmino durhṛṇāyūn AVc āsanniṣūn hṛtsvaso mayobhūn ya eṣāṃ bhṛtyām ṛṇadhat sa jīvāt AVa ko asya veda prathamasyāhnaḥ ka īṃ dadarśa ka iha pra vocat AVc bṛhan mitrasya varuṇasya dhāma kad u brava āhano vīcyā nṝn AVa yamasya mā yamyaṃ kāma āgant samāne yonau sahaśeyyāya AVc jāyeva patye tanvaṃ riricyāṃ vi cid vṛheva rathyeva cakrā AVa na tiṣṭhanti na ni miṣanty ete devānāṃ spaśa iha ye caranti AVc anyena mad āhano yāhi tūyaṃ tena vi vṛha rathyeva cakrā AVa rātrībhir asmā ahabhir daśasyet sūryasya cakṣur muhur un mimīyāt AVc divā pṛthivyā mithunā sabandhū yamīr yamasya vivṛhād ajāmi  AVa ā ghā tā gachān uttarā yugāni yatra jāmayaḥ kṛṇavann ajāmi AVc upa barbṛhi vṛṣabhāya bāhum anyam ichasva subhage patiṃ mat AVa kiṃ bhrātāsad yad anāthaṃ bhavāti kim u svasā yan nirṛtir nigachāt AVc kāmamūtā bahv etad rapāmi tanvā me tanvaṃ saṃ pipṛgdhi AVa na te nāthaṃ yamy atrāham asmi na te tanūṃ tanvā sam papṛcyām AVc anyena mat pramudaḥ kalpayasva na te bhrātā subhage vaṣṭy etat AVa na vā u te tanūṃ tanvā saṃ pipṛcyāṃ pāpam āhur yaḥ svasāraṃ nigachāt AVc asaṃyad etan manaso hṛdo me bhrātā svasuḥ śayane yac chayīya AVa bato batāsi yama naiva te mano hṛdayaṃ cāvidām ā AVc anyā kila tvāṃ kakṣyeva yuktaṃ pari ṣvajātau libujeva vṛkṣam AVa anyam ū ṣu yamy anya u tvāṃ pari ṣvajātau libujeva vṛkṣam AVc tasya vā tvaṃ mana ichā sa vā tavādhā kṛṇuṣva saṃvidaṃ subhadrām AVa trīṇi chandāṃsi kavayo vi yetire pururūpaṃ darśataṃ viśvacakṣaṇam AVc āpo vātā oṣadhayas tāny ekasmin bhuvana ārpitāni AVa vṛṣā vṛṣṇe duduhe dohasā divaḥ payāṃsi yahvo aditer adābhyaḥ AVc viśvaṃ sa veda varuṇo yathā dhiyā sa yajñiyo yajati yajñiyāṃ ṛtūn AVa rapad gandharvīr apyā ca yoṣaṇā nadasya nāde pari pātu no manaḥ AVc iṣṭasya madhye aditir ni dhātu no bhrātā no jyeṣṭhaḥ prathamo vi vocati AVa so cit nu bhadrā kṣumatī yaśasvaty uṣā uvāsa manave svarvatī AVc yad īm uśantam uśatām anu kratum agniṃ hotāraṃ vidathāya jījanan  AVa adha tyaṃ drapsaṃ vibhvaṃ vicakṣanaṃ vir ābharad iṣiraḥ śyeno adhvare AVc yadī viśo vṛṇate dasmam āryā agniṃ hotāram adha dhīr ajāyata AVa sadāsi raṇvo yavaseva puṣyate hotrābhir agne manuṣaḥ svadhvaraḥ AVc viprasya vā yac chaśamāna ukthyo vājaṃ sasavāṃ upayāsi bhūribhiḥ AVa ud īraya pitarā jāra ā bhagam iyakṣati haryato hṛtta iṣyati AVc vivakti vahniḥ svapasyate makhas taviṣyate asuro vepate matī AVa yas te agne sumatiṃ marto akhyat sahasaḥ sūno ati sa pra śṛṇve AVc iṣaṃ dadhāno vahamāno aśvair ā sa dyumāṃ amavān bhūṣati dyūn AVa śrudhī no agne sadane sadhasthe yukṣvā ratham amṛtasya dravitnum AVc ā no vaha rodasī devaputre mākir devānām apa bhūr iha syāḥ AVa yad agna eṣā samitir bhavāti devī deveṣu yajatā yajatra AVc ratnā ca yad vibhajāsi svadhāvo bhāgaṃ no atra vasumantaṃ vītāt AVa anv agnir uṣasām agram akhyad anv ahāni prathamo jātavedāḥ AVc anu sūrya uṣaso anu raśmīn dyāvāpṛthivī ā viveśa AVa praty agnir uṣasām agram akhyat praty ahāni prathamo jātavedāḥ AVc prati sūryasya purudhā ca raśmīn prati dyāvāpṛthivī ā tatāna AVa dyāvā ha kṣāmā prathame ṛtenābhiśrāve bhavataḥ satyavācā AVc devo yan martān yajathāya kṛṇvant sīdad dhotā pratyaṅ svam asuṃ yan AVa devo devān paribhūr ṛtena vahā no havyaṃ prathamaś cikitvān AVc dhūmaketuḥ samidhā bhāṛjīko mandro hotā nityo vācā yajīyān  AVa arcāmi vāṃ vardhāyāpo ghṛtasnū dyāvābhūmī śṛṇutaṃ rodasī me AVc ahā yad devā asunītim āyan madhvā no atra pitarā śiśītām AVa svāvṛg devasyāmṛtaṃ yadī gor ato jātāso dhārayanta urvī AVc viśve devā anu tat te yajur gur duhe yad enī divyaṃ ghṛtam vāḥ AVa kiṃ svin no rājā jagṛhe kad asyāti vrataṃ cakṛmā ko vi veda AVc mitras cid dhi ṣmā juhurāṇo devāṃ chloko na yātām api vājo asti AVa durmantv atrāmṛtasya nāma salakṣmā yad viṣurūpā bhavāti AVc yamasya yo manavate sumantv agne tam ṛṣva pāhy aprayuchan AVa yasmin devā vidathe mādayante vivasvataḥ sadane dhārayante AVc sūrye jyotir adadhur māsy aktūn pari dyotaniṃ carato ajasrā AVa yasmin devā manmani saṃcaranty apīcye na vayam asya vidma AVc mitro no atrāditir anāgānt savitā devo varuṇāya vocat AVa sakhāya ā śiṣāmahe brahmendrāya vajriṇe AVc stuṣa ū ṣu nṛtamāya dhṛṣṇave AVa śavasā hy asi śruto vṛtrahatyena vṛtrahā AVc maghair maghono ati śūra dāśasi AVa stego na kṣām aty eṣi pṛthivīṃ mahī no vātā iha vāntu bhūmau AVc mitro no atra varuṇo yujamāno agnir vane na vy asṛṣṭa śokam AVa stuhi śrutaṃ gartasadaṃ janānāṃ rājānaṃ bhīmam upahatnum ugram AVc mṛḍā jaritre rudra stavāno anyam asmat te ni vapantu senyam  AVa sarasvatīṃ devayanto havante sarasvatīm adhvare tāyamāne AVc sarasvatīṃ sukṛto havante sarasvatī dāśuṣe vāryaṃ dāt AVa sarasvatīṃ pitaro havante dakṣinā yajñam abhinakṣamāṇāḥ AVc āsadyāsmin barhiṣi mādayadhvam anamīvā iṣa ā dhehy asme AVa sarasvati yā sarathaṃ yayāthokthaiḥ svadhābhir devi pitṛbhir madantī AVc sahasrārgham iḍo atra bhāgaṃ rāyas poṣaṃ yajamānāya dhehi AVa ud īratām avara ut parāsa un madhyamāḥ pitaraḥ somyāsaḥ AVc asuṃ ya īyur avṛkā ṛtajñās te no vantu pitaro haveṣu AVa āhaṃ pitṝnt suvidatrāṃ avitsi napātaṃ ca vikramaṇaṃ ca viṣṇoḥ AVc barhiṣado ye svadhayā sutasya bhajanta pitvas ta ihāgamiṣṭhāḥ AVa idaṃ pitṛbhyo namo astv adya ye pūrvāso ye aparāsa īyuḥ AVc ye pārthive rajasy ā niṣaktā ye vā nūnaṃ suvṛjanāsu dikṣu AVa mātalī kavyair yamo aṅgirobhir bṛhaspatir ṛkvabhir vāvṛdhānaḥ AVc yāṃś ca devā vāvṛdhur ye ca devāṃs te no vantu pitaro haveṣu AVa svāduṣ kilāyaṃ madhumāṃ utāyaṃ tīvraḥ kilāyaṃ rasavāṃ utāyam AVc uto nv asya papivāṃsam indraṃ na kaś cana sahata āhaveṣu AVa pareyivāṃsaṃ pravato mahīr iti bahubhyaḥ panthām anupaspaśānam AVc vaivasvataṃ saṃgamanaṃ janānāṃ yamaṃ rājānaṃ haviṣā saparyata AVa yamo no gātuṃ prathamo viveda naiṣā gavyūtir apabhartavā u AVc yatrā naḥ pūrve pitaraḥ paretā enā jajñānāḥ pathyā anu svāḥ  AVa barhiṣadaḥ pitara ūty arvāg imā vo havyā cakṛmā juṣadhvam AVc ta ā gatāvasā śaṃtamenādhā naḥ śaṃ yor arapo dadhāta AVa ācyā jānu dakṣiṇato niṣadyedaṃ no havir abhi gṛṇantu viśve AVc mā hiṃsiṣṭa pitaraḥ kena cin no yad va āgaḥ puruṣatā karāma AVa tvaṣṭā duhitre vahatuṃ kṛṇoti tenedaṃ viśvaṃ bhuvanaṃ sam eti AVc yamasya mātā paryuhyamānā maho jāyā vivasvato nanāśa AVa prehi prehi pathibhiḥ pūryāṇair yenā te pūrve pitaraḥ paretāḥ AVc ubhā rājānau svadhayā madantau yamaṃ paśyāsi varuṇaṃ ca devam AVa apeta vīta vi ca sarpatāto smā etaṃ pitaro lokam akran AVc ahobhir adbhir aktubhir vyaktaṃ yamo dadāty avasānam asmai AVa uśantas tvedhīmahy uśantaḥ sam idhīmahi AVc uśann uśata ā vaha pitṝn haviṣe attave AVa dyumantas tvedhīmahi dyumantaḥ sam idhīmahi AVc dyumān dyumata ā vaha pitṝn haviṣe attave AVa aṅgiraso naḥ pitaro navagvā atharvāṇo bhṛgavaḥ somyāsaḥ AVc teṣāṃ vayaṃ sumatau yajñiyānām api bhadre saumanase syāma AVa aṅgirobhir yajñiyair ā gahīha yama vairūpair iha mādayasva AVc vivasvantaṃ huve yaḥ pitā te smin barhiṣy ā niṣadya AVa imaṃ yama prastaram ā hi rohāṅgirobhiḥ pitṛbhiḥ saṃvidānaḥ AVc ā tvā mantrāḥ kaviśastā vahantv enā rājan haviṣo mādayasva AVa ita eta udāruhan divas pṛṣṭhānv āruhan AVc pra bhūrjayo yathā pathā dyām aṅgiraso yayuḥ  AVa yamāya somaḥ pavate yamāya kriyate haviḥ AVc yamaṃ ha yajño gachaty agnidūto araṃkṛtaḥ AVa yamāya madhumattamaṃ juhotā pra ca tiṣṭhata AVc idaṃ nama ṛṣibhyaḥ pūrvajebhyaḥ pūrvebhyaḥ pathikṛdbhyaḥ AVa yamāya ghṛtavat payo rājñe havir juhotana AVc sa no jīveṣv ā yamed dīrgham āyuḥ pra jīvase AVa mainam agne vi daho mābhi śūśuco māsya tvacaṃ cikṣipo mā śarīram AVc śṛtaṃ yadā karasi jātavedo them enaṃ pra hiṇutāt pitṝṃr upa AVa yadā śṛtaṃ kṛṇavo jātavedo themam enaṃ pari dattāt pitṛbhyaḥ AVc yado gachāty asunītim etām atha devānāṃ vaśanīr bhavāti AVa trikadrukebhiḥ pavate ṣaḍ urvīr ekam id bṛhat AVc triṣṭub gāyatrī chandāṃsi sarvā tā yama ārpitā AVa sūryaṃ cakṣuṣā gacha vātam ātmanā divaṃ ca gacha pṛthivīṃ ca dharmabhiḥ AVc apo vā gacha yadi tatra te hitam oṣadhīṣu prati tiṣṭhā śarīraiḥ AVa ajo bhāgas tapasas taṃ tapasva taṃ te śocis tapatu taṃ te arciḥ AVc yās te śivās tanvo jātavedas tābhir vahainaṃ sukṛtām u lokam AVa yās te śocayo raṃhayo jātavedo yābhir āpṛṇāsi divam antarikṣam AVc ajaṃ yantam anu tāḥ sam ṛṇvatām athetarābhiḥ śivatamābhiḥ śṛtaṃ kṛdhi AVa ava sṛja punar agne pitṛbhyo yas ta āhutaś carati svadhāvān AVc āyur vasāna upa yātu śeṣaḥ saṃ gachatāṃ tanvā suvarcāḥ  AVa ati drava śvānau sārameyau caturakṣau śabalau sādhunā pathā AVc adhā pitṝnt suvidatrāṃ apīhi yamena ye sadhamādaṃ madanti AVa yau te śvānau yama rakṣitārau caturakṣau pathiṣadī nṛcakṣasā AVc tābhyāṃ rājan pari dhehy enaṃ svasty asmā anamīvaṃ ca dhehi AVa urūṇasāv asutṛpāv udumbalau yamasya dūtau carato janāṃ anu AVc tāv asmabhyaṃ dṛśaye sūryāya punar dātām asum adyeha bhadram AVa soma ekebhyaḥ pavate ghṛtam eka upāsate AVc yebhyo madhu pradhāvati tāṃś cid evāpi gachatāt AVa ye cit pūrva ṛtasātā ṛtajātā ṛtāvṛdhaḥ AVc ṛṣīn tapasvato yama tapojāṃ api gachatāt AVa tapasā ye anādhṛṣyās tapasā ye svar yayuḥ AVc tapo ye cakrire mahas tāṃś cid evāpi gachatāt AVa ye yudhyante pradhaneṣu śūrāso ye svar tanūtyajaḥ AVc ye vā sahasradakṣiṇās tāṃ cid evāpi gachatāt AVa sahasraṇīthāḥ kavayo ye gopāyanti sūryam AVc ṛṣīn tapasvato yama tapojāṃ api gachatāt AVa syonāsmai bhava pṛthivy anṛkṣarā niveśanī AVc yachāsmai śarma saprathāḥ AVa asaṃbādhe pṛthivyā urau loke ni dhīyasva AVc svadhā yāś cakṛṣe jīvan tās te santu madhuścutaḥ  AVa hvayāmi te manasā mana ihemān gṛhām upa jujuṣāṇa ehi AVc saṃ gachasva pitṛbhiḥ saṃ yamena syonās tvā vātā upa vāntu śagmāḥ AVa ut tvā vahantu maruta udavāhā udaprutaḥ AVc ajena kṛṇvantaḥ śītaṃ varṣeṇokṣantu bāl iti AVa ud ahvam āyur āyuṣe kratve dakṣāya jīvase AVc svān gachatu te mano adhā pitṝṃr upa drava AVa mā te mano māsor māṅgānāṃ mā rasasya te AVc mā te hāsta tanvaḥ kiṃ caneha AVa mā tvā vṛkṣaḥ saṃ bādhiṣṭa mā devī pṛthivī mahī AVc lokaṃ pitṛṣu vittvaidhasva yamarājasu AVa yat te aṅgam atihitaṃ parācair apānaḥ prāṇo ya u vā te paretaḥ AVc tat te saṃgatya pitaraḥ sanīḍā ghāsād ghāsaṃ punar ā veśayantu AVa apemaṃ jīvā arudhan gṛhebhyas taṃ nir vahata pari grāmād itaḥ AVc mṛtyur yamasyāsīd dūtaḥ pracetā asūn pitṛbhyo gamayāṃ cakāra AVa ye dasyavaḥ pitṛṣu praviṣṭā jñātimukhā ahutādaś caranti AVc parāpuro nipuro ye bharanty agniṣ ṭān asmāt pra dhamāti yajñāt AVa saṃ viśantv iha pitaraḥ svā naḥ syonaṃ kṛṇvantaḥ pratiranta āyuḥ AVc tebhyaḥ śakema haviṣā nakṣamāṇā jyog jīvantaḥ śaradaḥ purūcīḥ AVa yāṃ te dhenuṃ nipṛṇāmi yam u kṣīra odanam AVc tenā janasyāso bhartā yo trāsad ajīvanaḥ  AVa aśvāvatīṃ pra tara yā suśevā rkṣākaṃ vā prataraṃ navīyaḥ AVc yas tvā jaghāna vadhyaḥ so astu mā so anyad vidata bhāgadheyam AVa yamaḥ paro varo vivasvān tataḥ paraṃ nāti paśyāmi kiṃ cana AVc yame adhvaro adhi me niviṣṭo bhuvo vivasvān anvātatāna AVa apāgūhann amṛtāṃ martyebhyaḥ kṛtvā savarṇām adadhur vivasvate AVc utāśvināv abharad yat tad āsīd ajahād u dvā mithunā saraṇyūḥ AVa ye nikhātā ye paroptā ye dagdhā ye coddhitāḥ AVc sarvāṃs tān agna ā vaha pitṝn haviṣe attave AVa ye agnidagdhā ye anagnidagdhā madhye divaḥ svadhayā mādayante AVc tvaṃ tān vettha yadi te jātavedaḥ svadhayā yajñaṃ svadhitiṃ juṣantām AVa śaṃ tapa māti tapo agne mā tanvaṃ tapaḥ AVc vaṇeṣu śuṣmo astu te pṛthivyām astu yad dharaḥ AVa dadāmy asmā avasānam etad ya eṣa āgan mama ced abhūd iha AVc yamaś cikitvān praty etad āha mamaiṣa rāya upa tiṣṭhatām iha AVa imāṃ mātrāṃ mimīmahe yathāparaṃ na māsātai AVc śate śaratsu no purā AVa premāṃ mātrāṃ mimīmahe yathāparaṃ na māsātai AVc śate śaratsu no purā AVa apemāṃ mātrāṃ mimīmahe yathāparaṃ na māsātai AVc śate śaratsu no purā  AVa vīmāṃ mātrāṃ mimīmahe yathāparaṃ na māsātai AVc śate śaratsu no purā AVa nir imāṃ mātrāṃ mimīmahe yathāparaṃ na māsātai AVc śate śaratsu no purā AVa ud imāṃ mātrāṃ mimīmahe yathāparaṃ na māsātai AVc śate śaratsu no purā AVa sam imāṃ mātrāṃ mimīmahe yathāparaṃ na māsātai AVc śate śaratsu no purā AVa amāsi mātrāṃ svar agām āyuṣmān bhūyāsam AVc yathāparaṃ na māsātai śate śaratsu no purā AVa prāṇo apāno vyāna āyuś cakṣur dṛśaye sūryāya AVc aparipareṇa pathā yamarājñaḥ pitṝn gacha AVa ye agravaḥ śaśamānāḥ pareyur hitvā dveṣāṃsy anapatyavantaḥ AVc te dyām udityāvidanta lokaṃ nākasya pṛṣṭhe adhi dīdhyānāḥ AVa udanvatī dyaur avamā pīlumatīti madhyamā AVc tṛtīyā ha pradyaur iti yasyāṃ pitara āsate AVa ye na pituḥ pitaro ye pitāmahā ya āviviśur urv antarikṣam AVc ya ākṣiyanti pṛthivīm uta dyāṃ tebhyaḥ pitṛbhyo namasā vidhema AVa idam id vā u nāparaṃ divi paśyasi sūryam AVc mātā putraṃ yathā sicābhy enaṃ bhūma ūrṇuhi  AVa idam id vā u nāparaṃ jarasy anyad ito param AVc jāyā patim iva vāsasābhy enaṃ bhūma ūrṇuhi AVa abhi tvorṇomi pṛthivyā mātur vastreṇa bhadrayā AVc jīveṣu bhadraṃ tan mayi svadhā pitṛṣu sā tvayi AVa agnīṣomā pathikṛtā syonaṃ devebhyo ratnaṃ dadhathur vi lokam AVc upa preṣyantaṃ pūṣaṇaṃ yo vahāty añjoyānaiḥ pathibhis tatra gachatam AVa pūṣā tvetaś cyāvayatu pra vidvān anaṣṭapaśur bhuvanasya gopāḥ AVc sa tvaitebhyaḥ pari dadat pitṛbhyo gnir devebhyaḥ suvidatriyebhyaḥ AVa āyur viśvāyuḥ pari pātu tvā pūṣā tvā pātu prapathe purastāt AVc yatrāsate sukṛto yatra ta īyus tatra tvā devaḥ savitā dadhātu AVa imau yunajmi te vahnī asunītāya voḍhave AVc tābhyāṃ yamasya sādanaṃ samitiś cāva gachatāt AVa etat tvā vāsaḥ prathamaṃ nv āgann apaitad ūha yad ihābibhaḥ purā AVc iṣṭāpūrtam anusaṃkrāma vidvān yatra te dattaṃ bahudhā vibandhuṣu AVa agner varma pari gobhir vyayasva saṃ prorṇuṣva medasā pīvasā ca AVc net tvā dhṛṣṇur harasā jarhṛṣāṇo dadhṛg vidhakṣan parīṅkhayātai AVa daṇḍaṃ hastād ādadāno gatāsoḥ saha śrotreṇa varcasā balena AVc atraiva tvam iha vayaṃ suvīrā viśvā mṛdho abhimātīr jayema AVa dhanur hastād ādadāno mṛtasya saha kṣatreṇa varcasā balena AVc samāgṛbhāya vasu bhūri puṣṭam arvāṅ tvam ehy upa jīvalokam  AVa iyaṃ nārī patilokaṃ vṛṇānā ni padyata upa tvā martya pretam AVc dharmaṃ purāṇam anupālayantī tasyai prajāṃ draviṇaṃ ceha dhehi AVa ud īrṣva nāry abhi jīvalokaṃ gatāsum etam upa śeṣa ehi AVc hastagrābhasya dadhiṣos tavedaṃ patyur janitvam abhi saṃ babhūtha AVa apaśyaṃ yuvatiṃ nīyamānāṃ jīvāṃ mṛtebhyaḥ pariṇīyamānām AVc andhena yat tamasā prāvṛtāsīt prākto apācīm anayaṃ tad enām AVa prajānaty aghnye jīvalokaṃ devānāṃ panthām anusaṃcarantī AVc ayaṃ te gopatis taṃ juṣasva svargaṃ lokam adhi rohayainam AVa upa dyām upa vetasam avattaro nadīnām AVc agne pittam apām asi AVa yaṃ tvam agne samadahas tam u nir vāpaya punaḥ AVc kyāmbūr atra rohatu śāṇḍadūrvā vyalkaśā AVa idaṃ ta ekam pura ū ta ekaṃ tṛtīyena jyotiṣā saṃ viśasva AVc saṃveśane tanvā cārur edhi priyo devānāṃ parame sadhasthe AVa ut tiṣṭha prehi pra dravaukaḥ kṛṇuṣva salile sadhasthe AVc tatra tvaṃ pitṛbhiḥ saṃvidānaḥ saṃ somena madasva saṃ svadhābhiḥ AVa pra cyavasva tanvaṃ saṃ bharasva mā te gātrā vi hāyi mo śarīram AVc mano niviṣṭam anusaṃviśasva yatra bhūmer juṣase tatra gacha AVa varcasā māṃ pitaraḥ somyāso añjantu devā madhunā ghṛtena AVc cakṣuṣe mā prataraṃ tārayanto jarase mā jaradaṣṭiṃ vardhantu  AVa varcasā māṃ sam anaktv agnir medhāṃ me viṣṇur ny anaktv āsan AVc rayiṃ me viśve ni yachantu devāḥ syonā māpaḥ pavanaiḥ punantu AVa mitrāvaruṇā pari mām adhātām ādityā mā svaravo vardhayantu AVc varco ma indro ny anaktu hastayor jaradaṣṭiṃ mā savitā kṛṇotu AVa yo mamāra prathamo martyānāṃ yaḥ preyāya prathamo lokam etam AVc vaivasvataṃ saṃgamanaṃ janānāṃ yamaṃ rājānaṃ haviṣā saparyata AVa parā yāta pitara ā ca yātāyaṃ vo yajño madhunā samaktaḥ AVc datto asmabhyaṃ draviṇeha bhadraṃ rayiṃ ca naḥ sarvavīraṃ dadhāta AVa kaṇvaḥ kakṣīvān purumīḍho agastyaḥ śyāvāśvaḥ sobhary arcanānāḥ AVc viśvāmitro yaṃ jamadagnir atrir avantu naḥ kaśyapo vāmadevaḥ AVa viśvāmitra jamadagne vasiṣṭha bharadvāja gotama vāmadeva AVc śardir no atrir agrabhīn namobhiḥ susaṃśāsaḥ pitaro mṛḍatā naḥ AVa kasye mṛjānā ati yanti ripram āyur dadhānāḥ prataraṃ navīyaḥ AVc āpyāyamānāḥ prajayā dhanenādha syāma surabhayo gṛheṣu AVa añjate vy añjate sam añjate kratuṃ rihanti madhunābhy añjate AVc sindhor ucchvāse patayantam ukṣaṇaṃ hiraṇyapāvāḥ paśum āsu gṛhnate AVa yad vo mudraṃ pitaraḥ somyaṃ ca teno sacadhvaṃ svayaśaso hi bhūta AVc te arvāṇaḥ kavaya ā śṛṇota suvidatrā vidathe huyamānāḥ AVa ye atrayo aṅgiraso navagvā iṣṭāvanto rātiṣāco dadhānāḥ AVc dakṣiṇāvantaḥ sukṛto ya u sthāsadyāsmin barhiṣi mādayadhvam  AVa adhā yathā naḥ pitaraḥ parāsaḥ pratnāso agna ṛtam āśaśānāḥ AVc śucīd ayan dīdhyata ukthaśasaḥ kṣāmā bhindanto aruṇīr apa vran AVa sukarmānaḥ suruco devayanto ayo na devā janimā dhamantaḥ AVc śucanto agniṃ vāvṛdhanta indram urvīm gavyāṃ pariṣadaṃ no akran AVa ā yūtheva kṣumati paśvo akhyad devānāṃ janimānty ugraḥ AVc martāsaś cid urvaśīr akṛpran vṛdhe cid arya uparasyāyoḥ AVa akarma te svapaso abhūma ṛtam avasrann uṣaso vibhātīḥ AVc viśvaṃ tad bhadraṃ yad avanti devā bṛhad vadema vidathe suvīrāḥ AVa indro mā marutvān prācyā diśaḥ pātu bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa dhātā mā nirṛtyā dakṣiṇāyā diśaḥ pātu bāhucyutā pṛthivī dyāṃ ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa aditir mādityaiḥ pratīcyā diśaḥ pātu bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa somo mā viśvair devair udīcyā diśaḥ pātu bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa dhartā ha tvā dharuṇo dhārayātā ūrdhvaṃ bhānuṃ savitā dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa prācyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha  AVa dakṣiṇāyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa pratīcyāṃ tvā diśi purā saṃvṛtaḥ svadhāyām ā dadhāmi bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa udīcyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa dhruvāyāṃ tvā diśi purā saṃvṛtaḥ svadhāyām ā dadhāmi bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa ūrdhvāyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari AVc lokakṛtaḥ pathikṛto yajāmahe ye devānāṃ hutabhāgā iha stha AVa dhartāsi dharuno si vaṃsago si AVa udapūr asi madhupūr asi vātapūr asi AVa itaś ca māmutaś cāvatāṃ yame iva yatamāne yad aitam AVc pra vāṃ bharan mānuṣā devayanto ā sīdatāṃ svam u lokaṃ vidāne AVa svāsasthe bhavatam indave no yuje vāṃ brahma pūrvyaṃ namobhiḥ AVc vi śloka eti pathyeva sūriḥ śṛṇvantu viśve amṛtāsa etat AVa trīṇi padāni rupo anv arohac catuṣpadīm anv etad vratena AVc akṣareṇa prati mimīte arkam ṛtasya nābhāv abhi saṃ punāti  AVa devebhyaḥ kam avṛṇīta mṛtyuṃ prajāyai kim amṛtaṃ nāvṛṇīta AVc bṛhaspatir yajñam atanuta ṛṣiḥ priyāṃ yamas tanvam ā rireca AVa tvam agna īḍito jātavedo vāḍ ḍhavyāni surabhīṇi kṛtvā AVc prādāḥ pitṛbhyaḥ svadhayā te akṣann addhi tvaṃ deva prayatā havīṃṣi AVa āsīnāso aruṇīnām upasthe rayiṃ dhatta dāśuṣe martyāya AVc putrebhyaḥ pitaras tasya vasvaḥ pra yachata ta ihorjaṃ dadhāta AVa agniṣvāttāḥ pitara eha gachata sadaḥsadaḥ sadata supraṇītayaḥ AVc atto havīṃṣi prayatāni barhiṣi rayiṃ ca naḥ sarvavīraṃ dadhāta AVa upahūtā naḥ pitaraḥ somyāso barhiṣyeṣu nidhiṣu priyeṣu AVc ta ā gamantu ta iha śruvantv adhi bruvantu te vantv asmān AVa ye naḥ pituḥ pitaro ye pitāmahā anūjahire somapīthaṃ vasiṣṭhāḥ AVc tebhir yamaḥ samrarāṇo havīṃṣy uśann uśadbhiḥ pratikāmam attu AVa ye tātṛṣur devatrā jehamānā hotrāvidaḥ stomataṣṭāso arkaiḥ AVc āgne yāhi sahasraṃ devavandaiḥ satyaiḥ kavibhir ṛṣibhir gharmasadbhiḥ AVa ye satyāso havirado haviṣpā indreṇa devaiḥ sarathaṃ tureṇa AVc āgne yāhi suvidatrebhir arvāṅ paraiḥ pūrvair ṛṣibhir gharmasadbhiḥ AVa upa sarpa mātaraṃ bhūmim etām uruvyacasaṃ pṛthivīṃ suśevām AVc ūrṇamradāḥ pṛthivī dakṣiṇāvata eṣā tvā pātu prapathe purastāt AVa uc chvañcasva pṛthivi mā ni bādhathāḥ sūpāyanāsmai bhava sūpasarpaṇā AVc mātā putraṃ yathā sicābhy enaṃ bhūma ūrṇuhi  AVa ucchvañcamānā pṛthivī su tiṣṭhatu sahasraṃ mita upa hi śrayantām AVc te gṛhāso ghṛtaścutaḥ syonā viśvāhāsmai śaraṇāḥ santv atra AVa ut te stabhnāmi pṛthivīṃ tvat parīmaṃ logaṃ nidadhan mo aham riṣam AVc etāṃ sthūṇāṃ pitaro dhārayanti te tatra yamaḥ sādanā te kṛṇotu AVa imam agne camasaṃ mā vi jihvaraḥ priyo devānām uta somyānām AVc ayaṃ yaś camaso devapānas tasmin devā amṛtā mādayantām AVa atharvā pūrṇam camasam yam indrāyābibhar vājinīvate AVc tasmin kṛṇoti sukṛtasya bhakṣaṃ tasmin induḥ pavate viśvadānim AVa yat te kṛṣṇaḥ śakuna ātutoda pipīlaḥ sarpa uta vā śvāpadaḥ AVc agniṣ ṭad viśvād agadaṃ kṛṇotu somaś ca yo brāhmaṇāṃ āviveśa AVa payasvatīr oṣadhayaḥ payasvan māmakaṃ payaḥ AVc apāṃ payaso yat payas tena mā saha śumbhatu AVa imā nārīr avidhavāḥ supatnīr āñjanena sarpiṣā saṃ spṛśantām AVc anaśravo anamīvāḥ suratnā ā rohantu janayo yonim agre AVa saṃ gachasva pitṛbhiḥ saṃ yameneṣṭāpūrtena parame vyoman AVc hitvāvadyaṃ punar astam ehi saṃ gachatāṃ tanvā suvarcāḥ AVa ye naḥ pituḥ pitaro ye pitāmahā ya āviviśur urv antarikṣam AVc tebhyaḥ svarād asunītir no adya vathāvaśaṃ tanvaḥ kalpayāti AVa śaṃ te nīhāro bhavatu śaṃ te pruṣvāva śīyatām AVc śītike śītikāvati hlādike hlādikāvati AVe maṇḍūky apsu śaṃ bhuva imaṃ sv agniṃ śamaya  AVa vivasvān no abhayaṃ kṛṇotu yaḥ sutrāmā jīradānuḥ sudānuḥ AVc iheme vīrā bahavo bhavantu gomad aśvavan mayy astu puṣṭam AVa vivasvān no amṛtatve dadhātu paraitu mṛtyur amṛtaṃ na aitu AVc imān rakṣatu puruṣān ā jarimṇo mo sv eṣām asavo yamaṃ guḥ AVa yo dadhre antarikṣe na mahnā pitṝṇāṃ kaviḥ pramatir matīnām AVc tam arcata viśvamitrā havirbhiḥ sa no yamaḥ prataraṃ jīvase dhāt AVa ā rohata divam uttamām ṛṣayo mā bibhītana AVc somapāḥ somapāyina idaṃ vaḥ kriyate havir aganma jvotir uttamam AVa pra ketunā bṛhatā bhāty agnir ā rodasī vṛṣabho roravīti AVc divaś cid antād upamām ud ānaḍ apām upasthe mahiṣo vavardha AVa nāke suparṇam upa yat patantaṃ hrdā venanto abhyacakṣata tvā AVc hiraṇyapakṣaṃ varuṇasya dūtaṃ yamasya yonau śakunaṃ bhuranyum AVa indra kratuṃ na ā bhara pitā putrebhyo yathā AVc śikṣā ṇo asmin puruhūta yāmani jīvā jyotir aśīmahi AVa apūpāpihitān kumbhān yāṃs te devā adhārayan AVc te te santu svadhāvanto madhumanto ghṛtaścutaḥ AVa yās te dhānā anukirāmi tilamiśrā svadhāvatīḥ AVc tās te santu vibhvīḥ prabhvīs tās te yamo rājānu manyatām AVa punar dehi vanaspate ya eṣa nihitas tvayi AVc yathā yamasya sādana āsātau vidathā vadan AVa ā rabhasva jātavedas tejasvad dharo astu te AVc śarīram asya saṃ dahāthainaṃ dehi sukṛtām u loke AVa ye te pūrve parāgatā apare pitaraś ca ye AVc tebhyo ghṛtasya kulyaitu śatadhārā vyundatī AVa etad ā roha vaya unmṛjānaḥ svā iha bṛhad u dīdayante AVc abhi prehi madhyato māpa hāsthāḥ pitṝnāṃ lokaṃ prathamo yo atra  AVa ā rohata janitrīṃ jātavedasaḥ pitṛyānaiḥ saṃ va ā rohayāmi AVc avāḍ ḍhavyeṣito havyavāha ījānaṃ yuktāḥ sukṛtāṃ dhatta loke AVa devā yajñam ṛtavaḥ kalpayanti haviḥ puroḍāśaṃ sruco yajñāyudhāni AVc tebhir yāhi pathibhir devayānair yair ījānāḥ svargaṃ yanti lokam AVa ṛtasya panthām anu paśya sādhv aṅgirasaḥ sukṛto yena yanti AVc tebhir yāhi pathibhiḥ svargaṃ yatrādityā madhu bhakṣayanti tṛtīye nāke adhi vi śrayasva AVa trayaḥ suparṇā uparasya māyū nākasya pṛṣṭhe adhi viṣṭapi śritāḥ AVc svargā lokā amṛtena viṣṭhā iṣam ūrjaṃ yajamānāya duhrām AVa juhūr dādhāra dyām upabhṛd antarikṣaṃ dhruvā dādhāra pṛthivīṃ pratiṣṭhām AVc pratīmāṃ lokā ghṛtapṛṣṭhāḥ svargāḥ kāmaṃkāmaṃ yajamānāya duhrām AVa dhruva ā roha pṛthivīṃ viśvabhojasam antarikṣam upabhṛd ā kramasva AVc juhu dyāṃ gacha yajamānena sākaṃ sruveṇa vatsena diśaḥ prapīnāḥ sarvā dhukṣvāhṛṇyamānaḥ AVa tīrthais taranti pravato mahīr iti yajñakṛtaḥ sukṛto yena yanti AVc atrādadhur yajamānāya lokaṃ diśo bhūtāni yad akalpayanta AVa aṅgirasām ayanaṃ pūrvo agnir ādityānām ayanaṃ gārhapatyo dakṣiṇānām ayanaṃ dakṣiṇāgniḥ AVc mahimānam agner vihitasya brahmaṇā samaṅgaḥ sarva upa yāhi śagmaḥ AVa pūrvo agniṣ ṭvā tapatu śaṃ purastāc chaṃ paścāt tapatu gārhapatyaḥ AVc dakṣiṇāgniṣ ṭe tapatu śarma varmottarato madhyato antarikṣād diśodiśo agne pari pāhi ghorāt AVa yūyam agne śaṃtamābhis tanūbhir ījānam abhi lokaṃ svargam AVc aśvā bhūtvā pṛṣṭivāho vahātha yatra devaiḥ sadhamādaṃ madanti  AVa śam agne paścāt tapa śaṃ purastāc cham uttarāc cham adharāt tapainam AVc ekas tredhā vihito jātavedaḥ samyag enaṃ dhehi sukṛtām u loke AVa śam agnayaḥ samiddhā ā rabhantāṃ prājāpatyaṃ medhyaṃ jātavedasaḥ AVc śṛtaṃ kṛṇvanta iha māva cikṣipan AVa yajña eti vitataḥ kalpamāna ījānam abhi lokaṃ svargam AVc tam agnayaḥ sarvahutaṃ juṣantāṃ prājāpatyaṃ medhyaṃ jātavedasaḥ AVa ījānaś citam ārukṣad agniṃ nākasya pṛṣṭhād divam utpatiṣyan AVc tasmai pra bhāti nabhaso jyotiṣīmānt svargaḥ panthāḥ sukṛte devayānaḥ AVa agnir hotādhvaryuṣ ṭe bṛhaspatir indro brahmā dakṣiṇatas te astu AVc huto yaṃ saṃsthito yajña eti yatra pūrvam ayanaṃ hutānām AVa apūpavān kṣīravāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān dadhivāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān drapsavāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān ghṛtavāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān māṃsavāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha  AVa apūpavān annavāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān madhumāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān rasavāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpavān apavāṃś carur eha sīdatu AVc lokakṛtaḥ pathikṛto yajāmahe ye devānāṃ hutabhāgā iha stha AVa apūpāpihitān kumbhān yāṃs te devā adhārayan AVc te te santu svadhāvanto madhumanto ghṛtaścutaḥ AVa yās te dhānā anukirāmi tilamiśrāḥ svadhāvatīḥ AVc tās te santūdbhvīḥ prabhvīs tās te yamo rājānu manyatām AVa akṣitiṃ bhūyasīm AVa drapsaś caskanda pṛthivīm anu dyām imaṃ ca yonim anu yaś ca pūrvaḥ AVc samānaṃ yonim anu samcarantaṃ drapsam juhomy anu sapta hotrāḥ AVa śatadhāraṃ vāyum arkaṃ svarvidaṃ nṛcakṣasas te abhi cakṣate rayim AVc ye pṛnanti pra ca yachanti sarvadā te duhrate dakṣiṇāṃ saptamātaram AVa kośaṃ duhanti kalaśaṃ caturbilam iḍāṃ dhenuṃ madhumatīṃ svastaye AVc ūrjaṃ madantīm aditiṃ janeṣv agne mā hiṃsīḥ parame vyoman  AVa etat te devaḥ savitā vāso dadāti bhartave AVc tat tvaṃ yamasya rājye vasānas tārpyaṃ cara AVa dhānā dhenur abhavad vatso asyās tilo bhavat AVc tāṃ vai yamasya rājye akṣitām upa jīvati AVa etās te asau dhenavaḥ kāmadughā bhavantu AVc enīḥ śyenīḥ sarūpā virūpās tilavatsā upa tiṣṭhantu tvātra AVa enīr dhānā hariṇīḥ śyenīr asya kṛṣṇā dhānā rohiṇīr dhenavas te AVc tilavatsā ūrjam asmai duhānā viśvāhā santv anapasphurantīḥ AVa vaiśvānare havir idaṃ juhomi sāhasraṃ śatadhāram utsam AVc sa bibharti pitaraṃ pitāmahān prapitāmahān bibharti pinvamānaḥ AVa sahasradhāraṃ śatadhāram utsam akṣitaṃ vyacyamānaṃ salilasya pṛṣṭhe AVc ūrjaṃ duhānam anapasphurantam upāsate pitaraḥ svadhābhiḥ AVa idaṃ kasāmbu cayanena citaṃ tat sajātā ava paśyateta AVc martyo yam amṛtatvam eti tasmai gṛhān kṛṇuta yāvatsabandhu AVa ihaivaidhi dhanasanir ihacitta ihakratuḥ AVc ihaidhi vīryavattaro vayodhā aparāhataḥ AVa putraṃ pautram abhitarpayantīr āpo madhumatīr imāḥ AVc svadhāṃ pitṛbhyo amṛtaṃ duhānā āpo devīr ubhayāṃs tarpayantu AVa āpo agniṃ pra hiṇuta pitṝṃr upemaṃ yajñaṃ pitaro me juṣantām AVc āsīnām ūrjam upa ye sacante te no rayiṃ sarvavīraṃ ni yachān  AVa sam indhate amartyaṃ havyavāhaṃ ghṛtapriyam AVc sa veda nihitān nidhīn pitṝn parāvato gatān AVa yaṃ te manthaṃ yam odananaṃ yan māṃsaṃ nipṛṇāmi te AVc te te santu svadhāvanto madhumanto ghṛtaścutaḥ AVa yās te dhānā anukirāmi tilamiśrāḥ svadhāvatīḥ AVc tās te santūdbhvīḥ prabhvīs tās te yamo rājānu manyatām AVa idaṃ pūrvam aparaṃ niyānaṃ yenā te pūrve pitaraḥ paretāḥ AVc purogavā ye abhisāco asya te tvā vahanti sukṛtām u lokam AVa sarasvatīṃ devayanto havante sarasvatīm adhvare tāyamāne AVc sarasvatīṃ sukṛto havante sarasvatī dāśuṣe vāryaṃ dāt AVa sarasvatīṃ pitaro havante dakṣiṇā yajñam abhinakṣamāṇāḥ AVc āsadyāsmin barhiṣi mādayadhvam anamīvā iṣa ā dhehy asme AVa sarasvati yā sarathaṃ yayāthokthaiḥ svadhābhir devi pitṛbhir madantī AVc sahasrārgham iḍo atra bhāgaṃ rāyas poṣaṃ yajamānāya dhehi AVa pṛthivīṃ tvā pṛthivyām ā veśayāmi devo no dhātā pra tirāty āyuḥ AVc parāparaitā vasuvid vo astv adhā mṛtāḥ pitṛṣu saṃ bhavantu AVa ā pra cyavethām apa tan mṛjethāṃ yad vām abhibhā atrocuḥ AVc asmād etam aghnyau tad vaśīyo dātuḥ pitṛṣv ihabhojanau mama AVa eyam agan dakṣiṇā bhadrato nā anena dattā sudughā vayodhāḥ AVc yauvane jīvān upapṛñcatī jarā pitṛbhya upasaṃparāṇayād imān  AVa idaṃ pitṛbhyaḥ pra bharāmi barhir jīvaṃ devebhya uttaraṃ stṛṇāmi AVc tad ā roha puruṣa medhyo bhavan prati tvā jānantu pitaraḥ paretam AVa edaṃ barhir asado medhyo bhūḥ prati tvā jānantu pitaraḥ paretam AVc yathāparu tanvaṃ saṃ bharasva gātrāṇi te brahmaṇā kalpayāmi AVa parṇo rājāpidhānaṃ carūṇām ūrjo balaṃ saha ojo na āgan AVc āyur jīvebhyo vidadhad dīrghāyutvāya śataśāradāya AVa ūrjo bhāgo ya imaṃ jajānāśmānnānām ādhipatyaṃ jagāma AVc tam arcata viśvamitrā havirbhiḥ sa no yamaḥ prataraṃ jīvase dhāt AVa yathā yamāya harmyam avapan pañca mānavāḥ AVc evā vapāmi harmyaṃ yathā me bhūrayo sata AVa idaṃ hiraṇyaṃ bibhṛhi yat te pitābibhaḥ purā AVc svargaṃ yataḥ pitur hastaṃ nir mṛḍḍhi dakṣiṇam AVa ye ca jīvā ye ca mṛtā ye jātā ye ca yajñiyāḥ AVc tebhyo ghṛtasya kulyaitu madhudhārā vyundatī AVa vṛṣā matīnāṃ pavate vicakṣaṇaḥ sūro ahnāṃ pratarītoṣasāṃ divaḥ AVc prāṇaḥ sindhūnāṃ kalaśāṃ acikradad indrasya hārdim āviśan manīṣayā AVa tveṣas te dhūma ūrṇotu divi ṣaṃ chukra ātataḥ AVc sūro na hi dyutā tvaṃ kṛpā pāvaka rocase AVa pra vā etīndur indrasya niṣkṛtiṃ sakhā sakhyur na pra mināti saṃgiraḥ AVc marya iva yoṣāḥ sam arṣase somaḥ kalaśe śatayāmanā pathā  AVa akṣann amīmadanta hy ava priyāṃ adhūṣata AVc astoṣata svabhānavo viprā yaviṣṭhā īmahe AVa ā yāta pitaraḥ somyāso gambhīraiḥ pathibhiḥ pitṛyāṇaiḥ AVc āyur asmabhyaṃ dadhataḥ prajāṃ ca rāyaś ca poṣair abhi naḥ sacadhvam AVa parā yāta pitaraḥ somyāso gambhīraiḥ pathibhiḥ pūryāṇaiḥ AVc adhā māsi punar ā yāta no gṛhān havir attuṃ suprajasaḥ suvīrāḥ AVa yad vo agnir ajahād ekam aṅgaṃ pitṛlokaṃ gamayaṃ jātavedāḥ AVc tad va etat punar ā pyāyayāmi sāṅgāḥ svarge pitaro mādayadhvam AVa abhūd dūtaḥ prahito jātavedāḥ sāyaṃ nyahna upavandyo nṛbhiḥ AVc prādāḥ pitṛbhyaḥ svadhayā te akṣann addhi tvaṃ deva prayatā havīṃṣi AVa asau hā iha te manaḥ kakutsalam iva jāmayaḥ AVc abhy enaṃ bhūma ūrṇuhi AVa śumbhantāṃ lokāḥ pitṛṣadanāḥ pitṛṣadane tvā loka ā sādayāmi AVa ye asmākaṃ pitaras teṣāṃ barhir asi AVa ud uttamaṃ varuṇa pāśam asmad avādhamaṃ śrathāya AVc adhā vayam āditya vrate tavānāgaso aditaye syāma AVa prāsmat pāśān varuṇa muñca sarvān yaiḥ samāme badhyate yair vyāme AVc adhā jīvema śaradaṃ śatāni tvayā rājan gupitā rakṣamāṇāḥ  AVa agnaye kavyavāhanāya svadhā namaḥ AVa somāya pitṛmate svadhā namaḥ AVa pitṛbhyaḥ somavadbhyaḥ svadhā namaḥ AVa yamāya pitṛmate svadhā namaḥ AVa etat te pratatāmaha svadhā ye ca tvām anu AVa etat te tatāmaha svadhā ye ca tvām anu AVa etat te tata svadhā AVa svadhā pitṛbhyaḥ pṛthiviṣadbhyaḥ AVa svadhā pitṛbhyo antarikṣasadbhyaḥ AVa svadhā pitṛbhyo diviṣadbhyaḥ  AVa namo vaḥ pitara ūrje namo vaḥ pitaro rasāya AVa namo vaḥ pitaro bhāmāya namo vaḥ pitaro manyave AVa namo vaḥ pitaro yad ghoraṃ tasmai namo vaḥ pitaro yat krūraṃ tasmai AVa namo vaḥ pitaro yac chivaṃ tasmai namo vaḥ pitaro yat syonaṃ tasmai AVa namo vaḥ pitaraḥ svadhā vaḥ pitaraḥ AVa ye tra pitaraḥ pitaro ye tra yūyaṃ stha yuṣmāṃs te nu yūyaṃ teṣāṃ śreṣṭhā bhūyāstha AVa ya iha pitaro jīvā iha vayaṃ smaḥ AVc asmāṃs te nu vayaṃ teṣāṃ śreṣṭhā bhūyāsma AVa ā tvāgna idhīmahi dyumantaṃ devājaram AVc yad gha sā te panīyasī samid dīdayati dyavi AVe iṣaṃ stotṛbhya ā bhara AVa candramā apsv antar ā suparṇo dhāvate divi AVc na vo hiraṇyanemayaḥ padaṃ vindanti vidyuto vittaṃ me asya rodasī  AVa saṃsaṃ sravantu nadyaḥ saṃ vātāḥ saṃ patatriṇaḥ AVc yajñam imaṃ vardhayatā giraḥ saṃsrāvyeṇa haviṣā juhomi AVa imaṃ homā yajñam avatemaṃ saṃsrāvaṇā uta yajñam imaṃ vardhayatā giraḥ saṃsrāvyeṇa haviṣā juhomi AVa rūpaṃrūpaṃ vayovayaḥ saṃrabhyainaṃ pari ṣvaje AVc yajñam imaṃ catasraḥ pradiśo vardhayantu saṃsrāvyeṇa haviṣā juhomi AVa śaṃ ta āpo haimavatīḥ śam u te santūtsyāḥ AVc śaṃ te saniṣyadā āpaḥ śam u te santu varṣyāḥ AVa śaṃ ta āpo dhanvanyāḥ śaṃ te santv anūpyāḥ AVc śaṃ te khanitrimā āpaḥ śaṃ yāḥ kumbhebhir ābhṛtāḥ AVa anabhrayaḥ khanamānā viprā gambhīre apasaḥ AVc bhiṣagbhyo bhiṣaktarā āpo achā vadāmasi AVa apām aha divyānām apāṃ srotasyānām AVc apām aha praṇejane śvā bhavatha vājinaḥ AVa tā apaḥ śivā apo yakṣmaṃkaraṇīr apaḥ AVc yathaiva tṛpyate mayas tās ta ā datta bhesajīḥ AVa divas pṛthivyāḥ pary antarikṣād vanaspatibhyo adhy oṣadhībhyaḥ AVc yatrayatra vibhṛto jātavedās tata stuto juṣamāṇo na ehi AVa yas te apsu mahimā yo vaneṣu ya oṣadhīṣu paśuṣv apsv antaḥ AVc agne sarvās tanvaḥ saṃ rabhasva tābhir na ehi draviṇodā ajasraḥ AVa yas te deveṣu mahimā svargo yā te tanuḥ pitṛṣv āviveśa AVc puṣṭir yā te manuṣyeṣu paprathe gne tayā rayim asmāsu dhehi AVa śrutkarṇāya kavaye vedyāya vacobhir vākair upa yāmi rātim AVc yato bhayam abhayaṃ tan no astv ava devānāṃ yaja heḍo agne AVa yām āhutiṃ prathamām atharvā yā jātā yā havyam akṛṇoj jātavedāḥ AVc tāṃ ta etāṃ prathamo johavīmi tābhiṣ ṭupto vahatu havyam agnir agnaye svāha AVa ākūtiṃ devīṃ subhagāṃ puro dadhe cittasya mātā suhavā no astu AVc yām āśām emi kevalī sā me astu videyam enāṃ manasi praviṣṭām AVa ākūtyā no bṛhaspata ākūtyā na upā gahi AVc atho bhagasya no dhehy atho naḥ suhavo bhava AVa bṛhaspatir ma ākūtim āṅgirasaḥ prati jānātu vācam etām AVc yasya devā devatāḥ saṃbabhūvuḥ sa supraṇītāḥ kāmo anv etv asmān AVa indro rājā jagataś carṣaṇīnām adhi kṣami viṣurūpaṃ yad asti AVc tato dadāti dāśuṣe vasūni codad rādha upastutaś cid arvāk AVa sahasrabāhuḥ puruṣaḥ sahasrākṣaḥ sahasrapāt AVc sa bhūmiṃ viśvato vṛtvāty atiṣṭhad daśāṅgulam AVa tribhiḥ padbhir dyām arohat pād asyehābhavat punaḥ AVc tathā vy akrāmad viṣvaṅ aśanānaśane anu AVa tāvanto asya mahimānas tato jyāyāṃś ca pūruṣaḥ AVc pādo sya viśvā bhūtāni tripād asyāmṛtaṃ divi AVa puruṣa evedaṃ sarvaṃ yad bhūtaṃ yac ca bhāvyam AVc utāmṛtatvasyeśvaro yad anyenābhavat saha AVa yat puruṣaṃ vy adadhuḥ katidhā vy akalpayan AVc mukhaṃ kim asya kim bāhū kim ūrū pādā ucyate AVa brāhmaṇo sya mukham āsīd bāhū rājanyo bhavat AVc madhyaṃ tad asya yad vaiśyaḥ padbhyāṃ śūdro ajāyata AVa candramā manaso jātaś cakṣoḥ sūryo ajāyata AVc mukhād indraś cāgniś ca prāṇād vāyur ajāyata AVa nābhyā āsīd antarikṣaṃ śīrṣṇo dyauḥ sam avartata AVc padbhyāṃ bhūmir diśaḥ śrotrāt tathā lokāṃ akalpayan AVa virāḍ agre sam abhavad virājo adhi pūruṣaḥ AVc sa jāto aty aricyata paścād bhūmim atho puraḥ AVa yat puruṣeṇa haviṣā devā yajñam atanvata AVc vasanto asyāsīd ājyaṃ grīṣma idhmaḥ śarad dhaviḥ AVa taṃ yajñaṃ prāvṛṣā praukṣan puruṣaṃ jātam agraśaḥ AVc tena devā ayajanta sādhyā vasavaś ca ye AVa tasmād aśvā ajāyanta ye ca ke cobhayādataḥ AVc gāvo ha jajñire tasmāt tasmāj jātā ajāvayaḥ AVa tasmād yajñāt sarvahuta ṛcaḥ sāmāni jajñire AVc chando ha jajñire tasmād yajus tasmād ajāyata AVa tasmād yajñāt sarvahutaḥ saṃbhṛtaṃ pṛṣadājyam AVc paśūṃs tāṃś cakre vāyavyān āraṇyā grāmyāś ca ye AVa saptāsyāsan paridhayas triḥ sapta samidhaḥ kṛtāḥ AVc devā yad yajñaṃ tanvānā abadhnan puruṣaṃ paśum AVa mūrdhno devasya bṛhato aṃśavaḥ sapta saptatīḥ AVc rājñaḥ somasyājāyanta jātasya puruṣād adhi AVa citrāṇi sākaṃ divi rocanāni sarīsṛpāṇi bhuvane javāni AVc turmiśaṃ sumatim ichamāno ahāni gīrbhiḥ saparyāmi nākam AVa suhavam agne kṛttikā rohiṇī cāstu bhadraṃ mṛgaśiraḥ śam ārdrā AVc punarvasū sūnṛtā cāru puṣyo bhānur āśleṣā ayanaṃ maghā me AVa puṇyaṃ pūrvā phalgunyau cātra hastaś citrā śivā svāti sukho me astu AVc rādhe viśākhe suhavānurādhā jyeṣṭhā sunakṣatram ariṣṭa mūlam AVa annaṃ pūrvā rāsatāṃ me aṣādhā ūrjaṃ devy uttarā ā vahantu AVc abhijin me rāsatāṃ puṇyam eva śravaṇaḥ śraviṣṭhāḥ kurvatāṃ supuṣṭim AVa ā me mahac chatabhiṣag varīya ā me dvayā proṣṭhapadā suśarma AVc ā revatī cāśvayujau bhagaṃ ma ā me rayiṃ bharaṇya ā vahantu AVa yāni nakṣatrāṇi divy antarikṣe apsu bhūmau yāni nageṣu dikṣu AVc prakalpayaṃś candramā yāny eti sarvāṇi mamaitāni śivāni santu AVa aṣṭāviṃśāni śivāni śagmāni saha yogaṃ bhajantu me AVc yogaṃ pra padye kṣemaṃ ca kṣemaṃ pra padye yogaṃ ca namo horātrābhyām astu AVa svastitaṃ me suprātaḥ susāyaṃ sudivaṃ sumṛgaṃ suśakunaṃ me astu AVc suhavam agne svasty amartyaṃ gatvā punar āyābhinandan AVa anuhavaṃ parihavaṃ parivādaṃ parikṣavam AVc sarvair me riktakumbhān parā tānt savitaḥ suva AVa apapāpaṃ parikṣavaṃ puṇyaṃ bhakṣīmahi kṣavam AVc śivā te pāpa nāsikāṃ puṇyagaś cābhi mehatām AVa imā yā brahmaṇas pate viṣucīr vāta īrate AVc sadhrīcīr indra tāḥ kṛtvā mahyaṃ śivatamās kṛdhi AVa svasti no astv abhayaṃ no astu namo horatrābhyām astu AVa śāntā dyauḥ śāntā pṛthivī śāntam idam urv antarikṣam AVc śāntā udanvatīr āpaḥ śāntā naḥ santv oṣadhīḥ AVa śāntāni pūrvarūpāṇi śāntaṃ no astu kṛtākṛtam AVc śāntaṃ bhūtaṃ ca bhavyaṃ ca sarvam eva śam astu naḥ AVa iyaṃ yā parameṣṭhinī vāg devī brahmasaṃśitā AVc yayaiva sasṛje ghoraṃ tayaiva śāntir astu naḥ AVa idaṃ yat parameṣṭhinaṃ mano vāṃ brahmasaṃśitam AVc yenaiva sasṛje ghoraṃ tenaiva śāntir astu naḥ AVa imāni yāni pañcendriyāni manaḥṣaṣṭhāni me hṛdi brahmaṇā saṃśitāni AVc yair eva sasṛje ghoraṃ tair eva śāntir astu naḥ AVa śaṃ no mitraḥ śaṃ varuṇaḥ śaṃ viṣṇuḥ śaṃ prajāpatiḥ AVc śaṃ na indro bṛhaspatiḥ śaṃ no bhavatv aryamā AVa śaṃ no mitraḥ śaṃ varuṇaḥ śaṃ vivasvāṃ cham antakaḥ AVc utpātāḥ pārthivāntarikṣāḥ śaṃ no divicarā grahāḥ AVa śaṃ no bhūmir vepyamānā śam ulkā nirhataṃ ca yat AVc śaṃ gāvo lohitakṣīrāḥ śaṃ bhūmir ava tīryatīḥ AVa nakṣatram ulkābhihataṃ śam astu naḥ śaṃ no bhicārāḥ śam u santu kṛtyāḥ AVc śaṃ no nikhātā valgāḥ śam ulkā deśopasargāḥ śam u no bhavantu AVa śaṃ no grahāś cāndramasāḥ śam ādityaś ca rāhuṇā AVc śaṃ no mṛtyur dhūmaketuḥ śaṃ rudrās tigmatejasaḥ AVa śaṃ rudrāḥ śaṃ vasavaḥ śam ādityāḥ śam agnayaḥ AVc śaṃ no maharṣayo devāḥ śaṃ devāḥ śaṃ bṛhaspatiḥ AVa brahma prajāpatir dhātā lokā vedāḥ saptaṛṣayo gnayaḥ AVc tair me kṛtaṃ svastyayanam indro me śarma yachatu brahmā me śarma yachatu AVe viśve me devāḥ śarma yachantu sarve me devāḥ śarma yachantu AVa yāni kāni cic chāntāni loke saptaṛṣayo viduḥ AVc sarvāṇi śaṃ bhavantu me śaṃ me astv abhayaṃ me astu  AVa pṛthivī śāntir antarikṣaṃ śāntir dyauḥ śāntir āpaḥ śāntir oṣadhayaḥ śāntir vanaspatayaḥ śāntir viśve me devāḥ śāntiḥ sarve me  devāḥ śāntiḥ śāntiḥ śāntiḥ śāntibhiḥ  AVc yad iha ghoraṃ yad iha krūraṃ yad iha pāpaṃ tac chāntaṃ tac chivaṃ sarvam eva śam astu naḥ AVa śaṃ na indrāgnī bhavatām avobhiḥ śaṃ na indrāvaruṇā rātahavyā AVc śam indrāsomā suvitāya śaṃ yoḥ śaṃ na indrāpūṣaṇā vājasātau AVa śaṃ no bhagaḥ śam u naḥ śaṃso astu śaṃ naḥ puraṃdhiḥ śam u santu rāyaḥ AVc śaṃ naḥ satyasya suyamasya śaṃsaḥ śaṃ no aryamā purujāto astu AVa śaṃ no dhātā śam u dhartā no astu śaṃ na urūcī bhavatu svadhābhiḥ AVc śaṃ rodasī bṛhatī śaṃ no adriḥ śaṃ no devānāṃ suhavāni santu AVa śaṃ no agnir jyotiranīko astu śaṃ no mitrāvaruṇāv aśvinā śam AVc śaṃ naḥ sukṛtāṃ sukṛtāni santu śaṃ na iṣiro abhi vātu vātaḥ AVa śaṃ no dyāvāpṛthivī pūrvahūtau śam antarikṣaṃ dṛśaye no astu AVc śaṃ na oṣadhīr vanino bhavantu śaṃ no rajasas patir astu jiṣṇuḥ AVa śaṃ na indro vasubhir devo astu śam ādityebhir varuṇaḥ suśaṃsaḥ AVc śaṃ no rudro rudrebhir jalāṣaḥ śaṃ nas tvaṣṭā gnābhir iha śṛṇotu AVa śaṃ naḥ somo bhavatu brahma śaṃ naḥ śaṃ no grāvāṇaḥ śam u santu yajñāḥ AVc śaṃ naḥ svarūnāṃ mitayo bhavantu śaṃ naḥ prasvaḥ śam v astu vediḥ AVa śaṃ naḥ sūrya urucakṣā ud etu śaṃ no bhavantu pradiśaś catasraḥ AVc śaṃ naḥ parvatā dhruvayo bhavantu śaṃ naḥ sindhavaḥ śam u santv āpaḥ AVa śaṃ no aditir bhavatu vratebhiḥ śaṃ no bhavantu marutaḥ svarkāḥ AVc śaṃ no viṣṇuḥ śam u pūṣā no astu śaṃ no bhavitraṃ śam v astu vāyuḥ AVa śaṃ no devaḥ savitā trāyamāṇaḥ śaṃ no bhavantūṣaso vibhātīḥ AVc śaṃ naḥ parjanyo bhavatu prajābhyaḥ śaṃ naḥ kṣetrasya patir astu śaṃbhuḥ AVa śaṃ naḥ satyasya patayo bhavantu śaṃ no arvantaḥ śam u santu gāvaḥ AVc śaṃ na ṛbhavaḥ sukṛtaḥ suhastāḥ śaṃ no bhavatu pitaro haveṣu AVa śaṃ no devā viśvadevā bhavantu śaṃ sarasvatī saha dhībhir astu AVc śam abhiṣācaḥ śam u rātiṣācaḥ śaṃ no divyāḥ pārthivāḥ śaṃ no apyāḥ AVa śaṃ no aja ekapād devo astu śam ahir budhnyaḥ śaṃ samudraḥ AVc śaṃ no apāṃ napāt perur astu śaṃ naḥ pṛṣṇir bhavatu devagopā AVa ādityā rudrā vasavo juṣantām idaṃ brahma kriyamāṇaṃ navīyaḥ AVc sṛṇvantu no divyāḥ pārthivāso gojātā uta ye yajñiyāsaḥ AVa ye devānām ṛtvijo yajñiyāso manor yajatrā amṛtā ṛtajñāḥ AVc te no rāsantām urugāyam adya yūyaṃ pāta svastibhiḥ sadā naḥ AVa tad astu mitrāvaruṇā tad agne śaṃ yor asmabhyam idam astu śastam AVc aśīmahi gādham uta pratiṣṭhāṃ namo dive bṛhate sādanāya AVa uṣā apa svasus tamaḥ saṃ vartayati vartaniṃ sujātatā AVc ayā vājaṃ devahitaṃ sanema madema śatahimāḥ suvīrāḥ AVa indrasya bāhū sthavirau vṛṣāṇau citrā imā vṛṣabhau pārayiṣṇū AVc tau yokṣe prathamo yoga āgate yābhyāṃ jitam asurāṇāṃ svar yat AVa āśuḥ śiśāno vṛṣabho na bhīmo ghanāghanaḥ kṣobhaṇaś carṣaṇīnām AVc saṃkrandano nimiṣa ekavīraḥ śataṃ senā ajayat sākam indraḥ AVa saṃkrandanenānimiṣeṇa jiṣṇunāyodhyena duścyavanena dhṛṣṇunā AVc tad indreṇa jayata tat sahadhvaṃ yudho nara iṣuhastena vṛṣṇā AVa sa iṣuhastaiḥ sa niṣaṅgibhir vaśī saṃsraṣṭā sa yudha indro gaṇena AVc saṃsṛṣṭajit somapā bāhuśardhy ugradhanvā pratihitābhir astā AVa balavijñāyaḥ sthaviraḥ pravīraḥ sahasvān vājī sahamāna ugraḥ AVc abhivīro abhiṣatvā sahojij jaitram indra ratham ā tiṣṭha govidam AVa imaṃ vīram anu harṣadhvam ugram indraṃ sakhāyo anu saṃ rabhadhvam AVc grāmajitaṃ gojitaṃ vajrabāhuṃ jayantam ajma pramṛṇantam ojasā AVa abhi gotrāṇi sahasā gāhamāno dāya ugraḥ śatamanyur indraḥ AVc duścyavanaḥ pṛtanāṣāḍ ayodhyo smākaṃ senā avatu pra yutsu AVa bṛhaspate pari dīyā rathena rakṣohāmitrāṃ apabādhamānaḥ AVc prabhañjaṃ chatrūn pramṛṇann amitrān asmākam edhy avitā tanūnām AVa indra eṣāṃ netā bṛhaspatir dakṣiṇā yajñaḥ pura etu somaḥ AVc devasenānām abhibhañjatīnāṃ jayantīnāṃ maruto yantu madhye AVa indrasya vṛṣṇo varuṇasya rājña ādityānāṃ marutāṃ śardha ugram AVc mahāmanasāṃ bhuvanacyavānāṃ ghoṣo devānāṃ jayatām ud asthāt AVa asmākam indraḥ samṛteṣu dhvajeṣv asmākaṃ yā iṣavas tā jayantu AVc asmākaṃ vīrā uttare bhavantv asmān devāso vatā haveṣu AVa idam ucchreyo vasānam āgāṃ śive me dyāvāpṛthivī abhūtām AVc asapatnāḥ pradiśo me bhavantu na vai tvā dviṣmo abhayaṃ no astu AVa yata indra bhayāmahe tato no abhayaṃ kṛdhi AVc maghavaṃ chagdhi tava tvaṃ na ūtibhir vi dviṣo vi mṛdho jahi AVa indraṃ vayam anūrādhaṃ havāmahe nu rādhyāsma dvipadā catuṣpadā AVc mā naḥ senā araruṣīr upa gur viṣūcir indra druho vi nāśaya AVa indras trātota vṛtrahā parasphāno vareṇyaḥ AVc sa rakṣitā caramataḥ sa madhyataḥ sa paścāt sa purastān no astu AVa uruṃ no lokam anu neṣi vidvānt svar yaj jyotir abhayaṃ svasti AVc ugrā ta indra sthavirasya bāhū upa kṣayema śaraṇā bṛhantā AVa abhayaṃ naḥ karaty antarikṣam abhayaṃ dyāvāpṛthivī ubhe ime AVc abhayaṃ paścād abhayaṃ purastād uttarād adharād abhayaṃ no astu AVa abhayaṃ mitrād abhayam amitrād abhayaṃ jñātād abhayaṃ puro yaḥ AVc abhayaṃ naktam abhayaṃ divā naḥ sarvā āśā mama mitraṃ bhavantu AVa asapatnaṃ purastāt paścān no abhayaṃ kṛtam AVc savitā mā dakṣiṇata uttarān mā śacīpatiḥ AVa divo mādityā rakṣatu bhūmyā rakṣantv agnayaḥ AVc indrāgnī rakṣatāṃ mā purastād aśvināv abhitaḥ śarma yachatām AVe tiraścīn aghnyā rakṣatu jātavedā bhūtakṛto me sarvataḥ santu varma AVa agnir mā pātu vasubhiḥ purastāt tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa vāyur māntarikṣeṇaitasyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa somo mā rudrair dakṣiṇāyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa varuṇo mādityair etasyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānam pari dade svāhā AVa sūryo mā dyāvāpṛthivībhyāṃ pratīcyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa āpo mauṣadhīmatīr etasyā diśaḥ pāntu tāsu krame tāsu śraye tāṃ puraṃ praimi AVc tā mā rakṣantu tā mā gopāyantu tābhya ātmānaṃ pari dade svāhā AVa viśvakarmā mā saptaṛṣibhir udīcyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa indro mā marutvān etasyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa prajāpatir mā prajananavānt saha pratiṣṭhayā dhruvāyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa bṛhaspatir mā viśvair devair ūrdhvāyā diśaḥ pātu tasmin krame tasmiṃ chraye tāṃ puraṃ praimi AVc sa mā rakṣatu sa mā gopāyatu tasmā ātmānaṃ pari dade svāhā AVa agniṃ te vasuvantam ṛchantu AVc ye māghāyavaḥ prācyā diśo bhidāsān AVa vāyuṃ te ntarikṣavantam ṛchantu AVc ye māghāyava etasyā diśo bhidāsān AVa somaṃ te rudravantam ṛchantu AVc ye māghāyavo dakṣiṇāyā diśo bhidāsān AVa varuṇaṃ ta ādityavantam ṛchantu AVc ye māghāyava etasyā diśo bhidāsān AVa sūryaṃ te dyāvāpṛthivīvantam ṛchantu AVc ye māghāyava pratīcyā diśo bhidāsān AVa apas ta oṣadhīmatīr ṛchantu AVc ye māghāyava etasyā diśo bhidāsān AVa viśvakarmāṇaṃ te saptaṛṣivantam ṛchantu AVc ye māghāyava udīcyā diśo bhidāsān AVa indraṃ te marutvantam ṛchantu AVc ye māghāyava etasyā diśo bhidāsān AVa prajāpatiṃ te prajananavantam ṛchantu AVc ye māghāyavo dhruvāyā diśo bhidāsān AVa bṛhaspatiṃ te viśvadevavantam ṛchantu AVc ye māghāyava ūrdhvāyā diśo bhidāsān AVa mitraḥ pṛthivyod akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa vāyur antarikṣeṇod akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa sūryo divod akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa candramā nakṣatrair ud akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa soma oṣadhībhir ud akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa yajño dakṣiṇābhir ud akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa samudro nadībhir ud akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa brahma brahmacāribhir ud akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa indro vīryeṇod akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa devā amṛtenod akrāmaṃs tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa prajāpatiḥ prajābhir ud akrāmat tāṃ puraṃ pra ṇayāmi vaḥ AVc tām ā viśata tāṃ pra viśata sā vaḥ śarma ca varma ca yachatu AVa apa nyadhuḥ pauruṣeyaṃ vadhaṃ yam indrāgnī dhātā savitā bṛhaspatiḥ AVc somo rājā varuṇo aśvinā yamaḥ pūṣāsmān pari pātu mṛtyoḥ AVa yāni cakāra bhuvanasya yas patiḥ prajāpatir mātariśvā prajābhyaḥ AVc pradiśo yāni vasate diśaś ca tāni me varmāṇi bahulāni santu AVa yat te tanūṣv anahyanta devā dyurājayo dehinaḥ AVc indro yac cakre varma tad asmān pātu viśvataḥ AVa varma me dyāvāpṛthivī varmāhar varma sūryaḥ AVc varma me viśve devāḥ kran mā mā prāpat pratīcikā AVa gāyatry uṣṇig anuṣṭub bṛhatī paṅktis triṣṭub jagatyai AVa āṅgirasānām ādyaiḥ pañcānuvākaiḥ svāhā AVa ṣaṣṭhāya svāhā AVa saptamāṣṭamābhyāṃ svāhā AVa nīlanakhebhyaḥ svāhā AVa haritebhyaḥ svāhā AVa kṣudrebhyaḥ svāhā AVa paryāyikebhyaḥ svāhā AVa prathamebhyaḥ śaṅkhebhyaḥ svāhā AVa dvitīyebhyaḥ śaṅkhebhyaḥ svāhā AVa tṛtīyebhyaḥ śaṅkhebhyaḥ svāhā AVa upottamebhyaḥ svāhā AVa uttamebhyaḥ svāhā AVa uttarebhyaḥ svāhā AVa ṛṣibhyaḥ svāhā AVa śikhibhyaḥ svāhā AVa gaṇebhyaḥ svāhā AVa mahāgaṇebhyaḥ svāhā AVa sarvebhyo ṅgirobhyo vidagaṇebhyaḥ svāhā AVa pṛthaksahasrābhyāṃ svāhā AVa brahmaṇe svāhā AVa brahmajyeṣṭhā sambhṛtā viryāṇi brahmāgre jyeṣṭhaṃ divam ā tatāna AVc bhūtānāṃ brahmā prathamota jajñe tenārhati brahmaṇā spardhituṃ kaḥ AVa ātharvaṇānāṃ caturṛcebhyaḥ svāhā AVa pañcarcebhyaḥ svāhā AVa ṣaḷṛcebhyaḥ svāhā AVa saptarcebhyaḥ svāhā AVa aṣṭarcebhyaḥ svāhā AVa navarcebhyaḥ svāhā AVa daśarcebhyaḥ svāhā AVa ekādaśarcebhyaḥ svāhā AVa dvādaśarcebhyaḥ svāhā AVa trayodaśarcebhyaḥ svāhā AVa caturdaśarcebhyaḥ svāhā AVa pañcadaśarcebhyaḥ svāhā AVa ṣoḍaśarcebhyaḥ svāhā AVa saptadaśarcebhyaḥ svāhā AVa aṣṭādaśarcebhyaḥ svāhā AVa ekonaviṃśatiḥ svāhā AVa viṃśatiḥ svāhā AVa mahatkāṇḍāya svāhā AVa tṛcebhyaḥ svāhā AVa ekarcebhyaḥ svāhā AVa kṣudrebhyaḥ svāhā AVa ekānṛcebhyaḥ svāhā AVa rohitebhyaḥ svāhā AVa sūryābhyāṃ svāhā AVa vrātyābhyāṃ svāhā AVa prājāpatyābhyāṃ svāhā AVa viṣāsahyai svāhā AVa maṅgalikebhyaḥ svāhā AVa brahmaṇe svāhā AVa brahmajyeṣṭhā saṃbhṛtā vīryāṇi brahmāgre jyeṣṭhaṃ divam ā tatāna AVc bhūtānāṃ brahmā prathamota jajñe tenārhati brahmaṇā spardhituṃ kaḥ AVa yena devaṃ savitāraṃ pari devā adhārayan AVc tenemaṃ brahmaṇas pate pari rāṣṭrāya dhattana AVa parīmam indram āyuṣe mahe kṣatrāya dhattana AVc yathainaṃ jarase nayāj jyok kṣatre dhi jāgarat AVa parīmam indram āyuṣe mahe śrotrāya dhattana AVc yathainaṃ jarase nayāj jyok śrotre dhi jāgarat AVa pari dhatta dhatta no varcasemaṃ jarāmṛtyuṃ kṛṇuta dīrgham āyuḥ AVc bṛhaspatiḥ prāyachad vāsa etat somāya rājñe paridhātavā u AVa jarāṃ su gacha pari dhatsva vāso bhavā gṛṣṭīnām abhiśastipā u AVc śataṃ ca jīva śaradaḥ purūcī rāyaś ca poṣam upasaṃvyayasva AVa parīdaṃ vāso adhithāḥ svastaye bhūr vāpīnām abhiśastipā u AVc śataṃ ca jīva śaradaḥ purūcīr vasūni cārur vi bhajāsi jīvan AVa yogeyoge tavastaraṃ vājevāje havāmahe AVc sakhāya indram ūtaye AVa hiraṇyavarṇo ajaraḥ suvīro jarāmṛtyuḥ prajayā saṃ viśasva AVc tad agnir āha tad u soma āha bṛhaspatiḥ savitā tad indraḥ AVa aśrāntasya tvā manasā yunajmi prathamasya ca AVc utkūlam udvaho bhavoduhya prati dhāvatāt AVa agneḥ prajātaṃ pari yad dhiraṇyam amṛtaṃ dadhre adhi martyeṣu AVc ya enad veda sa id enam arhati jarāmṛtyur bhavati yo bibharti AVa yad dhiraṇyaṃ sūryeṇa suvarṇam prajāvanto manavaḥ pūrva īṣire AVc tat tvā candraṃ varcasā saṃ sṛjaty āyuṣmān bhavati yo bibharti AVa āyuṣe tvā varcase tvaujase ca balāya ca AVc yathā hiraṇyatejasā vibhāsāsi janāṃ anu AVa yad veda rājā varuṇo veda devo bṛhaspatiḥ AVc indro yad vṛtrahā veda tat ta āyuṣyaṃ bhuvat tat te varcasyaṃ bhuvat AVa gobhiṣ ṭvā pātv ṛṣabho vṛṣā tvā pātu vājibhiḥ AVc vāyuṣ ṭvā brahmaṇā pātv indras tvā pātv indriyaiḥ AVa somas tvā pātv oṣadhībhir nakṣatraiḥ pātu sūryaḥ AVc mādbhyas tvā candro vṛtrahā vātaḥ prāṇena rakṣatu AVa tisro divas tisraḥ pṛthivīs trīṇy antarikṣāṇi caturaḥ samudrān AVc trivṛtaṃ stomaṃ trivṛta āpa āhus tās tvā rakṣantu trivṛtā trivṛdbhiḥ AVa trīn nākāṃs trīn samudrāṃs trīn bradhnāṃs trīn vaiṣṭapān AVc trīn mātariśvanas trīnt sūryān goptṝn kalpayāmi te AVa ghṛtena tvā sam ukṣāmy agne ājyena vardhayan AVc agneś candrasya sūryasya mā prāṇaṃ māyino dabhan AVa mā vaḥ prāṇaṃ mā vo pānaṃ mā haro māyino dabhan AVc bhrājanto viśvavedaso devā daivyena dhāvata AVa prāṇenāgniṃ saṃ sṛjati vātaḥ prāṇena saṃhitaḥ AVc prāṇena viśvatomukhaṃ sūryaṃ devā ajanayan AVa āyuṣāyuḥkṛtāṃ jīvāyuṣmān jīva mā mṛthāḥ AVc prāṇenātmanvatām jīva mā mṛtyor ud agā vaśam AVa devānāṃ nihitaṃ nidhiṃ yam indro nvavindat pathibhir devayānaiḥ AVc āpo hiraṇyaṃ jugupus trivṛdbhis tās tvā rakṣantu trivṛtā trivṛdbhiḥ AVa trayastriṃśad devatās trīṇi ca vīryāṇi priyāyamāṇā jugupur apsv antaḥ AVc asmiṃś candre adhi yad dhiraṇyaṃ tenāyaṃ kṛṇavad vīryāṇi AVa ye devā divy ekādaśa stha te devāso havir idaṃ juṣadhvam AVa ye devā antarikṣa ekādaśa stha te devāso havir idaṃ juṣadhvam AVa ye devā pṛthivyām ekādaśa stha te devāso havir idaṃ juṣadhvam AVa asapatnaṃ purastāt paścān no abhayaṃ kṛtam AVc savitā mā dakṣiṇata uttarān mā śacīpatiḥ AVa divo mādityā rakṣantu bhūmyā rakṣantv agnayaḥ AVc indrāgnī rakṣatāṃ mā purastād aśvināv abhitaḥ śarma yachatām AVe tiraścīn aghnyā rakṣatu jātavedā bhūtakṛto me sarvataḥ santu varma AVa imaṃ badhnāmi te maṇiṃ dīrghāyutvāya tejase AVc darbhaṃ sapatnadambhanaṃ dviṣatas tapanaṃ hṛdaḥ AVa dviṣatas tāpayan hṛdaḥ śatrūṇāṃ tāpayan manaḥ AVc durhārdaḥ sarvāṃs tvaṃ darbha gharma ivābhīnt saṃtāpayan AVa gharma ivābhitapan darbha dviṣato nitapan maṇe AVc hṛdaḥ sapatnānāṃ bhinddhīndra iva virujaṃ balam AVa bhinddhi darbha sapatnānāṃ hṛdayaṃ dviṣatāṃ maṇe AVc udyan tvacam iva bhūmyāḥ śira eṣāṃ vi pātaya AVa bhinddhi darbha sapatnān me bhinddhi me pṛtanāyataḥ AVc bhinddhi me sarvān durhārdo bhinddhi me dviṣato maṇe AVa chinddhi darbha sapatnān me chinddhi me pṛtanāyataḥ AVc chinddhi me sarvān durhārdo chinddhi me dviṣato maṇe AVa vṛśca darbha sapatnān me vṛśca me pṛtanāyataḥ AVc vṛśca me sarvān durhārdo vṛśca me dviṣato maṇe AVa kṛnta darbha sapatnān me kṛnta me pṛtanāyataḥ AVc kṛnta me sarvān durhārdo kṛnta me dviṣato maṇe AVa piṃśa darbha sapatnān me piṃśa me pṛtanāyataḥ AVc piṃśa me sarvān durhārdo piṃśa me dviṣato maṇe AVa vidhya darbha sapatnān me vidhya me pṛtanāyataḥ AVc vidhya me sarvān durhārdo vidhya me dviṣato maṇe AVa nikṣa darbha sapatnān me nikṣa me pṛtanāyataḥ AVc nikṣa me sarvān durhārdo nikṣa me dviṣato maṇe AVa tṛnddhi darbha sapatnān me tṛnddhi me pṛtanāyataḥ AVc tṛnddhi me sarvān durhārdo tṛnddhi me dviṣato maṇe AVa runddhi darbha sapatnān me runddhi me pṛtanāyataḥ AVc runddhi me sarvān durhārdo runddhi me dviṣato maṇe AVa mṛṇa darbha sapatnān me mṛṇa me pṛtanāyataḥ AVc mṛṇa me sarvān durhārdo mṛṇa me dviṣato maṇe AVa mantha darbha sapatnān me mantha me pṛtanāyataḥ AVc mantha me sarvān durhārdo mantha me dviṣato maṇe AVa piṇḍḍhi darbha sapatnān me piṇḍḍhi me pṛtanāyataḥ AVc piṇḍḍhi me sarvān durhārdo piṇḍḍhi me dviṣato maṇe AVa oṣa darbha sapatnān me oṣa me pṛtanāyataḥ AVc oṣa me sarvān durhārdo oṣa me dviṣato maṇe AVa daha darbha sapatnān me daha me pṛtanāyataḥ AVc daha me sarvān durhārdo daha me dviṣato maṇe AVa jahi darbha sapatnān me jahi me pṛtanāyataḥ AVc jahi me sarvān durhārdo jahi me dviṣato maṇe AVa yat te darbha jarāmṛtyu śataṃ varmasu varma te AVc tenemaṃ varmiṇaṃ kṛtvā sapatnāṃ jahi vīryaiḥ AVa śataṃ te darbha varmāṇi sahasraṃ vīryāṇi te AVc tam asmai viśve tvāṃ devā jarase bhartavā aduḥ AVa tvām āhur devavarma tvāṃ darbha brahmaṇas patim AVc tvām indrasyāhur varma tvaṃ rāṣṭrāṇi rakṣasi AVa sapatnakṣayaṇaṃ darbha dviṣatas tapanaṃ hṛdaḥ AVc maṇiṃ kṣatrasya vardhanaṃ tanūpānaṃ kṛṇomi te AVa yat samudro abhyakrandat parjanyo vidyutā saha AVc tato hiranyayo bindus tato darbho ajāyata AVa audumbareṇa maṇinā puṣṭikāmāya vedhasā AVc paśūṇāṃ sarveṣāṃ sphātiṃ goṣṭhe me savitā karat AVa yo no agnir gārhapatyaḥ paśūnām adhipā asat AVc audumbaro vṛṣā maṇiḥ saṃ mā sṛjatu puṣṭyā AVa karīṣiṇīṃ phalavatīṃ svadhām irāṃ ca no gṛhe AVc audumbarasya tejasā dhātā puṣṭiṃ dadhātu me AVa yad dvipāc ca catuṣpāc ca yāny annāni ye rasāḥ AVc gṛhṇe haṃ tv eṣāṃ bhūmānaṃ bibhrad audumbaraṃ maṇim AVa puṣṭiṃ paśūnām pari jagrabhāhaṃ catuṣpadāṃ dvipadāṃ yac ca dhānyam AVc payaḥ paśūnāṃ rasam oṣadhīnāṃ bṛhaspatiḥ savitā me ni yachāt AVa ahaṃ paśūnām adhipā asāni mayi puṣṭaṃ puṣṭapatir dadhātu AVc mahyam audumbaro maṇir draviṇāni ni yachatu AVa upa maudumbaro maṇiḥ prajayā ca dhanena ca AVc indreṇa jinvito maṇir ā māgant saha varcasā AVa devo maṇiḥ sapatnahā dhanasā dhanasātaye AVc paśor annasya bhūmānaṃ gavāṃ sphātiṃ ni yachatu AVa yathāgre tvaṃ vanaspate puṣṭhyā saha jajñiṣe AVc evā dhanasya me sphātim ā dadhātu sarasvatī AVa ā me dhanaṃ sarasvatī payasphātiṃ ca dhānyam AVc sinīvāly upā vahād ayaṃ caudumbaro maṇiḥ AVa tvaṃ maṇīṇām adhipā vṛṣāsi tvayi puṣṭaṃ puṣṭapatir jajāna AVc tvayīme vājā draviṇāni sarvaudumbaraḥ sa tvam asmat sahasvārād ārād arātim amatiṃ kṣudhaṃ ca AVa grāmaṇīr asi grāmaṇīr utthāya abhiṣikto bhi mā siñca varcasā AVc tejo si tejo mayi dhārayādhi rayir asi rayiṃ me dhehi AVa puṣṭir asi puṣṭyā mā sam aṅgdhi gṛhamedhī gṛhapatiṃ mā kṛṇu AVc audumbaraḥ sa tvam asmāsu dhehi rayiṃ ca naḥ sarvavīraṃ ni yacha rāyas poṣāya prati muñce ahaṃ tvām AVa ayam audumbaro maṇir vīro vīrāya badhyate AVc sa naḥ saniṃ madhumatīṃ kṛṇotu rayiṃ ca naḥ sarvavīram ni yachāt AVa śatakāṇḍo duścyavanaḥ sahasraparṇa uttiraḥ AVc darbho ya ugra oṣadhis taṃ te badhnāmy āyuṣe AVa nāsya keśān pra vapanti norasi tāḍam ā ghnate AVc yasmā achinnaparṇena darbhena śarma yachati AVa divi te tūlam oṣadhe pṛthivyām asi niṣṭhitaḥ AVc tvayā sahasrakāṇḍenāyuḥ pra vardhayāmahe AVa tisro divo aty atṛṇat tisra imāḥ pṛthivīr uta AVc tvayāhaṃ durhārdo jihvāṃ ni tṛṇadmi vacāṃsi AVa tvam asi sahamāno ham asmi sahasvān AVc ubhau sahasvantau bhūtvā sapatnān sahiṣīvahi AVa sahasva no abhimātiṃ sahasva pṛtanāyataḥ AVc sahasva sarvān durhārdaḥ suhārdo me bahūn kṛdhi AVa darbheṇa devajātena divi ṣṭambhena śaśvad it AVc tenāhaṃ śaśvato janāṃ asanaṃ sanavāni ca AVa priyaṃ mā darbha kṛṇu brahmarājanyābhyām śūdrāya cāryāya ca AVc yasmai ca kāmayāmahe sarvasmai ca vipaśyate AVa yo jāyamānaḥ pṛthivīm adṛṃhad yo astabhnād antarikṣaṃ divaṃ ca AVc yaṃ bibhrataṃ nanu pāpmā viveda sa no yaṃ darbho varuṇo divā kaḥ AVa sapatnahā śatakāṇḍaḥ sahasvān oṣadhīnāṃ prathamaḥ saṃ babhūva AVc sa no yaṃ darbhaḥ pari pātu viśvatas tena sākṣīya pṛtanāḥ pṛtanyataḥ AVa sahasrārghaḥ śatakāṇḍaḥ payasvān apām agnir vīrudhāṃ rājasūyam AVc sa no yaṃ darbhaḥ pari pātu viśvato devo maṇir āyuṣā saṃ sṛjāti naḥ AVa ghṛtād ullupto madhumān payasvān bhūmidṛṃho cyutaś cyāvayiṣṇuḥ AVc nudant sapatnān adharāṃś ca kṛṇvan darbhā roha mahatām indriyeṇa AVa tvaṃ bhūmim aty eṣy ojasā tvaṃ vedyāṃ sīdasi cārur adhvare AVc tvāṃ pavitram ṛṣayo bharanta tvaṃ punīhi duritāny asmat AVa tīkṣṇo rājā viṣāsahī rakṣohā viśvacarṣaṇiḥ AVc ojo devānāṃ balam ugram etat taṃ te badhnāmi jarase svastaye AVa darbheṇa tvaṃ kṛṇavad vīryāṇi darbhaṃ bibhrad ātmanā mā vyathiṣṭhāḥ AVc atiṣṭhāya varcasādhānyānt sūrya ivā bhāhi pradiśaś catasraḥ AVa jāṅgiḍo si jaṅgiḍo rakṣitāsi jaṅgidaḥ AVc dvipāc catuṣpād asmākaṃ sarvaṃ rakṣatu jaṅgidaḥ AVa yā gṛtsyas tripañcāśīḥ śataṃ kṛtyākṛtaś ca ye AVc sarvān vinaktu tejaso rasāṃ jaṅgidas karat AVa arasaṃ kṛtrimaṃ nādam arasāḥ sapta visrasaḥ AVc apeto jaṅgiḍāmatim iṣum asteva śātaya AVa kṛtyādūṣaṇa evāyam atho arātidūṣaṇaḥ AVc atho sahasvāñ jaṅgiḍaḥ pra na āyumṣi tāriṣat AVa sa jaṅgiḍasya mahimā pari ṇaḥ pātu viśvataḥ AVc viṣkandhaṃ yena sāsaha saṃskandham oja ojasā AVa triṣ ṭvā devā ajanayan niṣṭhitaṃ bhūmyām adhi AVc tam u tvāṅgirā iti brāhmaṇāḥ pūrvyā viduḥ AVa na tvā pūrvā oṣadhayo na tvā taranti yā navāḥ AVc vibādha ugro jaṅgiḍaḥ paripāṇaḥ sumaṅgalaḥ AVa athopadāna bhagavo jāṅgiḍāmitavīrya AVc purā ta ugrā grasata upendro vīryaṃ dadau AVa ugra it te vanaspata indra ojmānam ā dadhau AVc amīvāḥ sarvāś cātayaṃ jahi rakṣāṃsy oṣadhe AVa āśarīkaṃ viśarīkaṃ balāsaṃ pṛṣṭyāmayam AVc takmānaṃ viśvaśāradam arasāṃ jaṅgiḍas karat AVa indrasya nāma gṛhṇanta ṛsayo jaṅgidaṃ daduḥ AVc devā yaṃ cakrur bheṣajam agre viṣkandhadūṣaṇam AVa sa no rakṣatu jaṅgiḍo dhanapālo dhaneva AVc devā yaṃ cakrur brāhmaṇāḥ paripāṇam arātiham AVa durhārdaḥ saṃghoraṃ cakṣuḥ pāpakṛtvānam āgamam AVc tāṃs tvaṃ sahasracakṣo pratībodhena nāśaya paripāṇo si jaṅgiḍaḥ AVa pari mā divaḥ pari mā pṛthivyāḥ pary antarikṣāt pari mā vīrudbhyaḥ AVc pari mā bhūtāt pari mota bhavyād diśodiśo jaṅgiḍaḥ pātv asmān AVa ya ṛṣṇavo devakṛtā ya uto vavṛte nyaḥ AVc sarvāṃ stān viśvabheṣajo rasāṃ jaṅgiḍas karat AVa śatavāro anīnaśad yakṣmān rakṣāṃsi tejasā AVc ārohan varcasā saha maṇir durṇāmacātanaḥ AVa śṛṅgābhyāṃ rakṣo nudate mūlena yātudhānyaḥ AVc madhyena yakṣmaṃ bādhate nainaṃ pāpmāti tatrati AVa ye yakṣmāso arbhakā mahānto ye ca śabdinaḥ AVc sarvāṃ durṇāmahā maṇiḥ śatavāro anīnaśat AVa śataṃ vīrān ajanayac chataṃ yakṣmān apāvapat AVc durṇāmnaḥ sarvān hatvāva rakṣāṃsi dhūnute AVa hiraṇyaśṛṅga ṛṣabhaḥ śātavāro ayaṃ maṇiḥ AVc durṇāmnaḥ sarvāṃs tṛdhvāva rakṣāṃsy akramīt AVa śatam ahaṃ durṇāmnīnāṃ gandharvāpsarasāṃ śatam AVc śatam śaśvanvatīnāṃ śatavāreṇa vāraye AVa idaṃ varco agninā dattam āgan bhargo yaśaḥ saha ojo vayo balam AVc trayastriṃśad yāni ca vīryāṇi tāny agniḥ pra dadātu me AVa varca ā dhehi me tanvāṃ saha ojo vayo balam AVc indriyāya tvā karmaṇe vīryāya prati gṛhṇāmi śataśāradāya AVa ūrje tvā balāya tvaujase sahase tvā AVc abhibhūyāya tvā rāṣṭrabhṛtyāya pary ūhāmi śataśāradāya AVa ṛtubhyaṣ ṭvārtavebhyo mādbhyaḥ saṃvatsarebhyaḥ AVc dhātre vidhātre samṛdhe bhūtasya pataye yaje AVa na taṃ yakṣmā arundhate nainaṃ śapatho aśnute AVc yaṃ bheṣajasya gulguloḥ surabhir gandho aśnute AVa viṣvañcas tasmād yakṣmā mṛgā aśvā iverate AVc yad gulgulu saindhavaṃ yad vāpy asi samudriyam AVa ubhayor agrabhaṃ nāmāsmā ariṣṭatātaye AVa aitu devas trāyamāṇaḥ kuṣṭho himavatas pari AVc takmānaṃ sarvaṃ nāśaya sarvāś ca yātudhānyaḥ AVa trīṇi te kuṣṭha nāmāni nadyamāro nadyāriṣaḥ AVc nadyāyaṃ puruṣo riṣat AVe yasmai paribravīmi tvā sāyaṃprātar atho divā AVa jīvalā nāma te mātā jīvanto nāma te pitā AVc nadyāyaṃ puruṣo riṣat AVe yasmai paribravīmi tvā sāyaṃprātar atho divā AVa uttamo asy oṣadhīnām anaḍvān jagatām iva vyāghraḥ śvapadām iva AVc nadyāyaṃ puruṣo riṣat AVe yasmai paribravīmi tvā sāyaṃprātar atho divā AVa triḥ śāmbubhyo aṅgirebhyas trir ādityebhyas pari AVc trir jāto viśvadevebhyaḥ AVe sa kuṣṭho viśvabheṣajaḥ sākaṃ somena tiṣṭhati AVa aśvattho devasadanas tṛtīyasyām ito divi AVc tatrāmṛtasya cakṣaṇaṃ tataḥ kuṣṭho ajāyata AVe sa kuṣṭho viśvabheṣajaḥ sākaṃ somena tiṣṭhati AVa hiraṇyayī naur acarad dhiraṇyabandhanā divi AVc tatrāmṛtasya cakṣaṇaṃ tataḥ kuṣṭho ajāyata AVe sa kuṣṭho viśvabheṣajaḥ sākaṃ somena tiṣṭhati AVa yatra nāvaprabhraṃśanaṃ yatra himavataḥ śiraḥ AVc tatrāmṛtasya cakṣaṇaṃ tataḥ kuṣṭho ajāyata AVe sa kuṣṭho viśvabheṣajaḥ sākaṃ somena tiṣṭhati AVa yaṃ tvā veda pūrva ikṣvāko yaṃ vā tvā kuṣṭha kāmyaḥ AVc yaṃ vā vaso yam ātsyas tenāsi viśvabheṣajaḥ AVa śīrṣaśokaṃ tṛtīyakaṃ sadaṃdir yaś ca hāyanaḥ AVc takmānaṃ viśvadhāvīryādharāñcaṃ parā suva AVa yan me chidraṃ manaso yac ca vācaḥ sarasvatī manyumantaṃ jagāma AVc viśvais tad devaiḥ saha saṃvidānaḥ saṃ dadhātu bṛhaspatiḥ AVa mā na āpo medhāṃ mā brahma pra mathiṣṭana AVc suṣyadā yūyaṃ syandadhvam upahūto haṃ sumedhā varcasvī AVa mā no medhāṃ mā no dīkṣāṃ mā no hiṃsiṣṭaṃ yat tapaḥ AVc śivā naḥ śaṃ santv āyuṣe śivā bhavantu mātaraḥ AVa yā naḥ pīparad aśvinā jyotiṣmatī tamas tiraḥ AVc tām asme rāsatām iṣam AVa bhadram ichanta ṛṣayaḥ svarvidas tapo dīkṣām upaniṣedur agre AVc tato rāṣṭraṃ balam ojaś ca jātaṃ tad asmai devā upasaṃnamantu AVa brahma hotā brahma yajñā brahmaṇā svaravo mitāḥ AVc adhvaryur brahmaṇo jāto brahmaṇo ntarhitaṃ haviḥ AVa brahma sruco ghṛtavatīr brahmaṇā vedir uddhitā AVc brahma yajñasya tattvaṃ ca ṛtvijo ye haviṣkṛtaḥ AVe śamitāya svāhā AVa aṃhomuce pra bhare manīṣām ā sutrāvṇe sumatim āvṛṇānaḥ AVc imam indra prati havyaṃ gṛbhāya satyāḥ santu yajamānasya kāmāḥ AVa aṃhomucaṃ vrṣabhaṃ yajñiyānāṃ virājantaṃ prathamam adhvarāṇam AVc apāṃ napātam aśvinā huve dhiya indriyeṇa ta indriyaṃ dattam ojaḥ AVa yatra brahmavido yānti dīkṣayā tapasā saha AVc agnir mā tatra nayatv agnir medhā dadhātu me AVe agnaye svāhā AVa yatra brahmavido yānti dīkṣayā tapasā saha AVc vāyur mā tatra nayatu vāyuḥ praṇān dadhātu me vāyave svāhā AVa yatra brahmavido yānti dīkṣayā tapasā saha AVc sūryo mā tatra nayatu cakṣuḥ sūryo dadhātu me AVe sūryāya svāhā AVa yatra brahmavido yānti dīkṣayā tapasā saha AVc candro mā tatra nayatu manaś candro dadhātu me AVe candrāya svāhā AVa yatra brahmavido yānti dīkṣayā tapasā saha AVc somo mā tatra nayatu payaḥ somo dadhātu me AVe somāya svāhā AVa yatra brahmavido yānti dīkṣayā tapasā saha AVc indro mā tatra nayatu balam indro dadhātu me AVe indrāya svāhā AVa yatra brahmavido yānti dīkṣayā tapasā saha AVc āpo mā tatra nayatv amṛtam mopa tiṣṭhatu AVe adbhyaḥ svāhā AVa yatra brahmavido yānti dīkṣayā tapasā saha AVc brahmā mā tatra nayatu brahmā brahma dadhātu me AVe brahmaṇe svāhā AVa āyuṣo si prataraṇaṃ vipraṃ bheṣajam ucyase AVc tad āñjana tvaṃ śaṃtāte śam āpo abhayaṃ kṛtam AVa yo harimā jāyānyo ṅgabhedo viṣalpakaḥ AVc sarvaṃ te yakṣmam aṅgebhyo bahir nir hantv āñjanam AVa āñjanaṃ pṛthivyāṃ jātaṃ bhadraṃ puruṣajīvanam AVc kṛṇotv apramāyukaṃ rathajūtim anāgasam AVa prāṇa prāṇaṃ trāyasvāso asave mṛḍa AVc nirṛte nirṛtyā naḥ pāśebhyo muñca AVa sindhor garbho si vidyutāṃ puṣpam AVc vātaḥ prāṇaḥ sūryaś cakṣur divas payaḥ AVa devāñjana traikakuda pari mā pāhi viśvataḥ AVc na tvā taranty oṣadhayo bāhyāḥ parvatīyā uta AVa vīdaṃ madhyam avāsṛpad rakṣohāmīvacātanaḥ AVc amīvāḥ sarvāś cātayan nāśayad abhibhā itaḥ AVa bahv idaṃ rājan varuṇānṛtam āha pūruṣaḥ AVc tasmāt sahasravīrya muñca naḥ pary aṃhasaḥ AVa yad āpo aghnyā iti varuṇeti yad ūcima AVc tasmāt sahasravīrya muñca naḥ pary aṃhasaḥ AVa mitraś ca tvā varuṇaś cānupreyatur āñjana AVc tau tvānugatya dūraṃ bhogāya punar ohatuḥ AVa ṛṇād ṛṇam iva saṃ naya kṛtyāṃ kṛtyākṛto gṛham AVc cakṣurmantrasya durhārdaḥ pṛṣṭīr api śṛṇāñjana AVa yad asmāsu duṣvapnyaṃ yad goṣu yac ca no gṛhe AVc anāmagas taṃ ca durhārdaḥ priyaḥ prati muñcatām AVa apām ūrja ojaso vāvṛdhānam agner jātam adhi jātavedasaḥ AVc caturvīraṃ parvatīyaṃ yad āñjanaṃ diśaḥ pradiśaḥ karad ic chivās te AVa caturvīraṃ badhyata āñjanaṃ te sarvā diśo abhayās te bhavantu AVc dhruvas tiṣṭhāsi saviteva cārya imā viśo abhi harantu te balim AVa ākṣvaikaṃ maṇim ekaṃ krṇuṣva snāhy ekenā pibaikam eṣām AVc caturvīraṃ nairṛtebhyaś caturbhyo grāhyā bandhebhyaḥ pari pātv asmān AVa agnir māgnināvatu prāṇāyāpānāyāyuṣe varcasa ojase AVc tejase svastaye subhūtaye svāhā AVa indro mendriyeṇāvatu prāṇāyāpānāyāyuṣe varcasa ojase AVc tejase svastaye subhūtaye svāhā AVa somo mā saumyenāvatu prāṇāyāpānāyāyuṣe varcasa ojase AVc tejase svastaye subhūtaye svāhā AVa bhago ma bhagenāvatu prāṇāyāpānāyāyuṣe varcasa ojase AVc tejase svastaye subhūtaye svāhā AVa maruto mā gaṇair avantu prāṇāyāpānāyuṣe varcasa ojase tejase AVc svastaye subhūtaye svāhā AVa prajāpatiṣ ṭvā badhnāt prathamam astṛtaṃ vīryāya kam AVc tat te badhnāmy āyuṣe varcasa ojase ca balāya cāstṛtas tvābhi rakṣatu AVa ūrdhvas tiṣṭhatu rakṣann apramādam astṛtemam mā tvā dabhan paṇayo yātudhānāḥ AVc indra iva dasyūn ava dhūnuṣva pṛtanyataḥ sarvāṃ chatrūn vi ṣahasvāstṛtas tvābhi rakṣatu AVa śataṃ ca na praharanto nighnanto na tastire AVc tasminn indraḥ pary adatta cakṣuḥ prāṇam atho balam astṛtas tvābhi rakṣatu AVa indrasya tvā varmaṇā pari dhāpayāmo yo devānām adhirājo babhūva AVc punas tvā devāḥ pra ṇayantu sarve stṛtas tvābhi rakṣatu AVa asmin maṇāv ekaśataṃ vīryāṇi sahasraṃ prāṇā asminn astṛte AVc vyāghraḥ śatrūn abhi tiṣṭha sarvān yas tvā pṛtanyād adharaḥ so astv astṛtas tvābhi rakṣatu AVa ghṛtād ullupto madhumān payasvānt sahasraprāṇaḥ śatayonir vayodhāḥ AVc śambhūś ca mayobhūś corjasvāṃś ca payasvāṃś cāstṛtas tvābhi rakṣatu AVa yathā tvam uttaro so asapatnaḥ sapatnahā AVc sajātānām asad vaśī tathā tvā savitā karad astṛtas tvābhi rakṣatu AVa ā rātri pārthivaṃ rajaḥ pitur aprāyi dhāmabhiḥ AVc divaḥ sadāṃsi bṛhatī vi tiṣṭhasa ā tveṣaṃ vartate tamaḥ AVa na yasyāḥ pāraṃ dadṛśe na yoyuvad viśvam asyāṃ ni viśate yad ejati AVc ariṣṭāsas ta urvi tamasvati rātri pāram aśīmahi bhadre pāram aśīmahi AVa ye te rātri nṛcakṣaso draṣṭāro navatir nava AVc aśītiḥ santy aṣṭā uto te sapta saptatiḥ AVa ṣaṣṭiś ca ṣaṭ ca revati pañcāśat pañca sumnayi AVc catvāraś catvāriṃśac ca trayas triṃśac ca vājini AVa dvau ca te viṃśatiś ca te rātry ekādaśāvamāḥ AVc tebhir no adya pāyubhir nu pāhi duhitar divaḥ AVa rakṣā mākir no aghaśaṃsa īśata mā no duḥśaṃsa īśata AVc mā no adya gavāṃ steno māvīnāṃ vṛka īśata AVa māśvānāṃ bhadre taskaro mā nṛṇāṃ yātudhānyaḥ AVc paramebhiḥ pathibhi steno dhāvatu taskaraḥ AVe pareṇa datvatī rajjuḥ pareṇāghāyur arṣatu AVa adha rātri tṛṣṭadhūmam aśīrṣāṇam ahiṃ kṛṇu AVc hanū vṛkasya jambhayā stenaṃ drupade jahi AVa tvayi rātri vasāmasi svapiṣyāmasi jāgṛhi AVc gobhyo naḥ śarma yachāśvebhyaḥ puruṣebhyaḥ AVa atho yāni ca yasmā ha yāni cāntaḥ parīṇahi AVc tāni te pari dadmasi AVa rātri mātar uṣase naḥ pari dehi AVc uṣā no ahne pari dadātv ahas tubhyaṃ vibhāvari AVa yat kiṃ cedaṃ patayati yat kiṃ cedaṃ sarīsṛpam AVc yat kiṃ ca parvatāyāsatvaṃ tasmāt tvaṃ rātri pāhi naḥ AVa sā paścāt pāhi sā puraḥ sottarād adharād uta AVc gopāya no vibhāvari stotāras ta iha smasi AVa ye rātrim anutiṣṭhanti ye ca bhūteṣu jāgrati AVc paśūn ye sarvān rakṣanti te na ātmasu jāgrati te naḥ paśuṣu jāgrati AVa veda vai rātri te nāma ghṛtācī nāma vā asi AVc tāṃ tvāṃ bharadvājo veda sā no vitte dhi jāgrati AVa iṣirā yoṣā yuvatir damūnā rātrī devasya savitur bhagasya AVc aśvakṣabhā suhavā saṃbhṛtaśrīr ā paprau dyāvāpṛthivī mahitvā AVa ati viśvāny aruhad gambhiro varṣiṣṭham aruhanta śraviṣṭhāḥ AVc uśatī rātry anu sā bhadrābhi tiṣṭhate mitra iva svadhābhiḥ AVa varye vande subhage sujāta ājagan rātri sumanā iha syām AVc asmāṃs trāyasva naryāṇi jātā atho yāni gavyāni puṣṭyā AVa siṃhasya rātry uśatī pīṃṣasya vyāghrasya dvīpino varca ā dade AVc aśvasya bradhnaṃ puruṣasya māyuṃ puru rūpāṇi kṛṇuṣe vibhātī AVa śivāṃ rātrim anusūryaṃ ca himasya mātā suhavā no astu AVc asya stomasya subhage ni bodha yena tvā vande viśvāsu dikṣu AVa stomasya no vibhāvari rātri rājeva joṣase AVc asāma sarvavīrā bhavāma sarvavedaso vyuchantīr anūṣasaḥ AVa śamyā ha nāma dadhiṣe mama dipsanti ye dhanā AVc rātrīhi tān asutapā ya steno na vidyate yat punar na vidyate AVa bhadrāsi rātri camaso na viṣṭo viṣvaṅ gorūpaṃ yuvatir bibharṣi AVc cakṣuṣmatī me uśatī vapūmṣi prati tvaṃ divyā na kṣām amukthāḥ AVa yo adya stena āyaty aghāyur martyo ripuḥ AVc rātrī tasya pratītya pra grīvāḥ pra śiro hanat AVa pra pādau na yathāyati pra hastau na yathāśiṣat AVc yo malimlur upāyati sa saṃpiṣṭo apāyati AVe apāyati svapāyati śuṣke sthāṇāv apāyati AVa adha rātri tṛṣṭadhūmam aśīrṣāṇam ahiṃ kṛṇu AVc akṣau vṛkasya nir jahyās tena taṃ drupade jahi AVa ye te rātry anaḍvāhas tīkṣṇaśṛṅgāḥ svāśavaḥ AVc tebhir no adya pārayāti durgāṇi viśvahā AVa rātriṃrātrim ariṣyantas tarema tanvā vayam AVc gambhīram aplavā iva na tareyur arātayaḥ AVa yathā śāmyākaḥ prapatann apavān nānuvidyate AVc evā rātri pra pātaya yo asmāṃ abhyaghāyati AVa apa stenaṃ vāsayo goajam uta taskaram AVc atho yo arvataḥ śiro bhidhāya ninīṣati AVa yad adya rātri subhage vibhajanty ayo vasu AVc yad etad asmān bhojaya yathed anyān upāyasi AVa uṣase naḥ pari dehi sarvān rātry anāgasaḥ AVc uṣā no ahne ā bhajād ahas tubhyaṃ vibhāvari AVa ayuto ham ayuto ma ātmāyutaṃ me cakṣur ayutaṃ me śrotram AVc ayuto me prāṇo yuto me pāno yuto me vyāno yuto haṃ sarvaḥ AVa devasya tvā savituḥ prasave śvinor bāhubhyāṃ pūṣṇo hastābhyāṃ prasūta ā rabhe AVa kāmas tad agre sam avartata manaso retaḥ prathamaṃ yad āsīt AVc sa kāma kāmena bṛhatā sayonī rāyas poṣaṃ yajamānāya dhehi AVa tvaṃ kāma sahasāsi pratiṣṭhito vibhur vibhāvā sakha ā sakhīyate AVc tvam ugraḥ pṛtanāsu sasahiḥ saha ojo yajamānāya dhehi AVa dūrāc cakamānāya pratipāṇāyākṣaye AVc āsmā aśṛṇvann āśāḥ kāmenājanayant svaḥ AVa kāmena mā kāma āgan hṛdayād dhṛdayaṃ pari AVc yad amīṣām ado manas tad aitūpa mām iha AVa yat kāma kāmayamānā idaṃ kṛṇmasi te haviḥ AVc tan naḥ sarvaṃ sam ṛdhyatām athaitasya haviṣo vīhi svāhā AVa kālo aśvo vahati saptaraśmiḥ sahasrākṣo ajaro bhūriretāḥ AVc tam ā rohanti kavayo vipaścitas tasya cakrā bhuvanāni viśvā AVa sapta cakrān vahati kāla eṣa saptāsya nābhīr amṛtaṃ nv akṣaḥ AVc sa imā viśvā bhuvanāny añjat kālaḥ sa īyate prathamo nu devaḥ AVa pūrṇaḥ kumbho dhi kāla āhitas taṃ vai paśyāmo bahudhā nu santam AVc sa imā viśvā bhuvanāni pratyaṅ kālaṃ tam āhuḥ parame vyoman AVa sa eva saṃ bhuvanāny ābharat sa eva saṃ bhuvanāni pary ait AVc pitā sann abhavat putra eṣāṃ tasmād vai nānyat param asti tejaḥ AVa kālo mūṃ divam ajanayat kāla imāḥ pṛthivīr uta AVc kāle ha bhūtaṃ bhavyaṃ ceṣitaṃ ha vi tiṣṭhate AVa kālo bhūtim asṛjata kāle tapati sūryaḥ AVc kāle ha viśvā bhūtāni kāle cakṣur vi paśyati AVa kāle manaḥ kāle prāṇaḥ kāle nāma samāhitam AVc kālena sarvā nandanty āgatena prajā imāḥ AVa kāle tapaḥ kāle jyeṣṭham kāle brahma samāhitam AVc kālo ha sarvasyeśvaro yaḥ pitāsīt prajāpateḥ AVa teneṣitaṃ tena jātaṃ tad u tasmin pratiṣṭhitam AVc kālo ha brahma bhūtvā bibharti parameṣṭhinam AVa kālaḥ prajā asṛjata kālo agre prajāpatim AVc svayaṃbhūḥ kaśyapaḥ kālāt tapaḥ kālād ajāyata AVa kālād āpaḥ sam abhavan kālād brahma tapo diśaḥ AVc kālenod eti sūryaḥ kāle ni viśate punaḥ AVa kālena vātaḥ pavate kālena pṛthivī mahī AVc dyaur mahī kāla āhitā AVa kālo ha bhūtaṃ bhavyaṃ ca putro ajanayat purā AVc kālād ṛcaḥ sam abhavan yajuḥ kālād ajāyata AVa kālo yajñaṃ sam airayad devebhyo bhāgam akṣitam AVc kāle gandharvāpsarasaḥ kāle lokāḥ pratiṣṭhitāḥ AVa kāle yam aṅgirā devo tharvā cādhi tiṣṭhataḥ AVc imaṃ ca lokaṃ paramaṃ ca lokaṃ puṇyāṃś ca lokān vidhṛtīś ca puṇyāḥ AVe sarvāṃl lokān abhijitya brahmaṇā kālaḥ sa īyate paramo nu devaḥ AVa rātriṃrātrim aprayātaṃ bharanto śvāyeva tiṣṭhate ghāsam asmai AVc rāyas poṣeṇa sam iṣā madanto mā te agne prativeśā riṣāma AVa yā te vasor vāta iṣuḥ sā ta eṣā tayā no mṛḍa AVc rāyas poṣeṇa sam iṣā madanto mā te agne prativeśā riṣāma AVa sāyaṃsāyaṃ gṛhapatir no agniḥ prātaḥprātaḥ saumanasasya dātā AVc vasorvasor vasudāna edhi vayaṃ tvendhānās tanvaṃ puṣema AVa prātaḥprātar gṛhapatir no agniḥ sāyaṃsāyaṃ saumanasasya dātā AVc vasorvasor vasudāna edhīndhānās tvā śataṃhimā ṛdhema AVa apaścā dagdhānnasya bhūyāsam AVc annādāyānnapataye rudrāya namo agnaye AVe sabhyaḥ sabhāṃ me pāhi ye ca sabhyāḥ sabhāsadaḥ AVa tvām indrā puruhūta viśvam āyur vy aśnavan AVc aharahar balim it te haranto śvāyeva tiṣṭhate ghāsam agne AVa yamasya lokād adhy ā babhūvitha pramadā martyān pra yunakṣi dhīraḥ AVc ekākinā sarathaṃ yāsi vidvānt svapnaṃ mimāno asurasya yonau AVa bandhas tvāgre viśvacayā apaśyat purā rātryā janitor eke ahni AVc tataḥ svapnedam adhy ā babhūvitha bhiṣagbhyo rūpam apagūhamānaḥ AVa bṛhadgāvāsurebhyo dhi devān upāvartata mahimānam ichan AVc tasmai svapnāya dadhur ādhipatyaṃ trayastriṃśāsaḥ svar ānaśānāḥ AVa naitāṃ viduḥ pitaro nota devā yeṣāṃ jalpiś caraty antaredam AVc trite svapnam adadhur āptye nara ādityāso varuṇenānuśiṣṭāḥ AVa yasya krūram abhajanta duṣkṛto svapnena sukṛtaḥ puṇyam āyuḥ AVc svar madasi parameṇa bandhunā tapyamānasya manaso dhi jajñiṣe AVa vidma te sarvāḥ parijāḥ purastād vidma svapna yo adhipā ihā te AVc yaśaśvino no yaśaseha pāhy ārād dviṣebhir apa yāhi dūram AVa yathā kalāṃ yathā śaphaṃ yathā rṇaṃ samnayanti AVc evā duṣvapnyaṃ sarvam apriye saṃ nayāmasi AVa saṃ rājāno aguḥ sam ṛṇāmy aguḥ saṃ kuṣṭhā aguḥ saṃ kalā aguḥ AVc sam asmāsu yad duṣvapnyaṃ nir dviṣate duṣvapnyaṃ suvāma AVa devānāṃ patnīnāṃ garbha yamasya kara yo bhadraḥ svapna AVc sa mama yaḥ pāpas tad dviṣate pra hiṇmaḥ AVe mā tṛṣṭānām asi kṛṣṇaśakuner mukham AVa taṃ tvā svapna tathā saṃ vidma sa tvaṃ svapnāśva iva kāyam aśva iva nīnāham AVc anāsmākaṃ devapīyuṃ piyāruṃ vapa yad asmāsu duṣvapnyaṃ yad goṣu yac ca no gṛhe AVa anāsmākas tad devapīyuḥ piyārur niṣkam iva prati muñcatām AVc navāratnīn apamayā asmākaṃ tataḥ pari AVe duṣvapnyaṃ sarvaṃ dviṣate nir dayāmasi AVa ghṛtasya jūtiḥ samanā sadevā saṃvatsaraṃ haviṣā vardhayantī AVc śrotraṃ cakṣuḥ prāṇo chinno no astv achinnā vayam āyuṣo varcasaḥ AVa upāsmān prāṇo hvayatām upa prāṇaṃ havāmahe AVc varco jagrāha pṛthivy antarikṣaṃ varcaḥ somo bṛhaspatir vidhattā AVa varcaso dyāvāpṛthivī saṃgrahaṇī babhūvathur varco gṛhītvā pṛthivīm anu saṃ carema AVc yaśasam gāvo gopatim upa tiṣṭhanty āyatīr yaśo gṛhītvā pṛthivīm anu saṃ carema AVa vrajaṃ kṛṇudhvaṃ sa hi vo nṛpāṇo varmā sīvyadhvaṃ bahulā pṛthūni AVc puraḥ kṛṇudhvam āyasīr adhṛṣṭā mā vaḥ susroc camaso dṛṃhata tam AVa yajñasya cakṣuḥ prabhṛtir mukhaṃ ca vācā śrotreṇa manasā juhomi AVc imaṃ yajñaṃ vitataṃ viśvakarmaṇā devā yantu sumanasyamānāḥ AVa ye devānām ṛtvijo ye ca yajñiyā yebhyo havyaṃ kriyate bhāgadheyam AVc imaṃ yajñaṃ saha patnībhir etya yāvanto devās taviṣā mādayantām AVa tvam agne vratapā asi deva ā martyeṣv ā AVc tvaṃ yajñeṣv īḍyaḥ AVa yad vo vayaṃ pramināma vratāni viduṣāṃ devā aviduṣṭarāsaḥ AVc agniṣ ṭad viśvād ā pṛṇātu vidvānt somasya yo brāhmaṇāṃ āviveśa AVa ā devānām api panthām aganma yac chaknavāma tad anupravoḍhum AVc agnir vidvānt sa yajāt sa id dhotā so dhvarānt sa ṛtūn kalpayāti AVa vāṅ ma āsan nasoḥ prāṇaś cakṣur akṣṇoḥ śrotraṃ karṇayoḥ AVc apalitāḥ keśā aśoṇā dantā bahu bāhvor balam AVa ūrvor ojo jaṅghayor javaḥ pādayoḥ AVc pratiṣṭhā ariṣṭāni me sarvātmānibhṛṣṭaḥ AVa tanūs tanvā me sahe dataḥ sarvam āyur aśīya AVc syonaṃ me sīda puruḥ pṛṇasva pavamānaḥ svarge AVa priyaṃ mā kṛṇu deveṣu priyaṃ rājasu mā kṛṇu AVc priyaṃ sarvasya paśyata uta śūdra utārye AVa ut tiṣṭha brahmaṇas pate devān yajñena bodhaya AVc āyuḥ prāṇaṃ prajāṃ paśūn kīrtiṃ yajamānaṃ ca vardhaya AVa agne samidham āhārṣaṃ bṛhate jātavedase AVc sa me śraddhāṃ ca medhāṃ ca jātavedāḥ pra yachatu AVa idhmena tvā jātavedaḥ samidhā vardhayāmasi AVc tathā tvam asmān vardhaya prajayā ca dhanena ca AVa yad agne yāni kāni cid ā te dārūṇi dadhmasi AVc sarvaṃ tad astu me śivaṃ taj juṣasva yaviṣṭhya AVa etās te agne samidhas tvam iddhaḥ samid bhava AVc āyur asmāsu dhehy amṛtatvam ācāryāya AVa hariḥ suparṇo divam āruho rciṣā ye tvā dipsanti divam utpatantam AVc ava tāṃ jahi harasā jātavedo bibhyad ugro rciṣā divam ā roha sūrya AVa ayojālā asurā māyino yasmayaiḥ pāśair aṅkino ye caranti AVc tāṃs te randhayāmi harasā jātavedaḥ sahasraṛṣṭiḥ sapatnān pramṛṇan pāhi vajraḥ AVa paśyema śaradaḥ śatam AVa jīvema śaradaḥ śatam AVa budhyema śaradaḥ śatam AVa rohema śaradaḥ śatam AVa pūṣema śaradaḥ śatam AVa bhavema śaradaḥ śatam AVa bhūṣema śaradaḥ śatam AVa bhūyasīḥ śaradaḥ śatam AVa avyasaś ca vyacasaś ca bilaṃ vi ṣyāmi māyayā AVc tābhyām uddhṛtya vedam atha karmāṇi kṛṇmahe AVa jīvā stha jīvyāsaṃ sarvam āyur jīvyāsam AVa upajīvā sthopa jīvyāsaṃ sarvam āyur jīvyāsam AVa saṃjīvā stha saṃ jīvyāsaṃ sarvam āyur jīvyāsam AVa jīvalā stha jīvyāsaṃ sarvam āyur jīvyāsam AVa indra jīva sūrya jīva devā jīvā jīvyāsam aham AVc sarvam āyur jīvyāsam AVa stutā mayā varadā vedamātā pra codayantāṃ pāvamānī dvijānām AVc āyuḥ prāṇaṃ prajāṃ paśuṃ kīrtiṃ draviṇaṃ brahmavarcasam AVe mahyaṃ dattvā vrajata brahmalokam AVa yasmāt kośād udabharāma vedaṃ tasminn antar ava dadhma enam AVc kṛtam iṣṭaṃ brahmaṇo vīryeṇa tena mā devās tapasāvateha AVa indra tvā vṛṣabhaṃ vayaṃ sute some havāmahe AVc sa pāhi madhvo andhasaḥ AVa maruto yasya hi kṣaye pāthā divo vimahasaḥ AVc sa sugopātamo janaḥ AVa ukṣānnāya vaśānnāya somapṛṣṭhāya vedhase AVc stomair vidhemāgnaye AVa marutaḥ potrāt suṣṭubhaḥ svarkād ṛtunā somaṃ pibantu AVa agnir āgnīdhrāt suṣṭubhaḥ svarkād ṛtunā somaṃ pibatu AVa indro brahmā brāhmaṇāt suṣṭubhaḥ svarkād ṛtunā somaṃ pibatu AVa devo draviṇodāḥ potrāt suṣṭubhaḥ svarkād ṛtunā somaṃ pibatu AVa ā yāhi suṣumā hi ta indra somaṃ pibā imam AVc edaṃ barhiḥ sado mama AVa ā tvā brahmayujā harī vahatām indra keśinā AVc upa brahmāṇi naḥ śṛṇu AVa brahmāṇas tvā vayaṃ yujā somapām indra sominaḥ AVc sutāvanto havāmahe AVa ā no yāhi sutāvato smākaṃ suṣṭutīr upa AVc pibā su śiprinn andhasaḥ AVa ā te siñcāmi kukṣyor anu gātrā vi dhāvatu AVc gṛbhāya jihvayā madhu AVa svāduṣ ṭe astu saṃsude madhumān tanve tava AVc somaḥ śam astu te hṛde AVa ayam u tvā vicarṣaṇe janīr ivābhi saṃvṛtaḥ AVc pra soma indra sarpatu AVa tuvigrīvo vapodaraḥ subāhur andhaso sade AVc indro vṛtrāṇi jighnate AVa indra prehi puras tvaṃ viśvasyeśāna ojasā AVc vṛtrāṇi vṛtrahaṃ jahi AVa dīrghas te astv aṅkuśo yenā vasu prayachasi AVc yajamānāya sunvate AVa ayaṃ ta indra somo nipūto adhi barhiṣi AVc ehīm asya dravā piba AVa śācigo śācipūjanāyaṃ raṇāya te sutaḥ AVc ākhaṇḍala pra hūyase AVa yas te śṛṅgavṛṣo napāt praṇapāt kuṇḍapāyyaḥ AVc ny asmin dadhra ā manaḥ AVa indra tvā vṛṣabhaṃ vayaṃ sute some havāmahe AVc sa pāhi madhvo andhasaḥ AVa indra kratuvidaṃ sutaṃ somaṃ harya puruṣṭuta AVc pibā vṛṣasva tātṛpim AVa indra pra ṇo dhitāvānaṃ yajñaṃ viśvebhir devebhir AVc tira stavāna viśpate AVa indra somāḥ sutā ime tava pra yanti satpate AVc kṣayaṃ candrāsa indavaḥ AVa dadhiṣvā jaṭhare sutaṃ somam indra vareṇyam AVc tava dyukṣāsa indavaḥ AVa girvaṇaḥ pāhi naḥ sutaṃ madhor dhārābhir ajyase AVc indra tvādātam id yaśaḥ AVa abhi dyumnāni vanina indraṃ sacante akṣitā AVc pītvī somasya vāvṛdhe AVa arvāvato na ā gahi parāvataś ca vṛtrahan AVc imā juṣasva no giraḥ AVa yad antarā parāvatam arvāvataṃ ca hūyase AVc indreha tata ā gahi AVa ud ghed abhi śrutāmaghaṃ vṛṣabhaṃ naryāpasam AVc astāram eṣi sūrya AVa nava yo navatiṃ puro bibheda bāhvojasā AVc ahiṃ ca vṛtrahāvadhīt AVa sa na indraḥ śivaḥ sakhāśvāvad gomad yavamat AVc urudhāreva dohate AVa indra kratuvidaṃ sutaṃ somaṃ harya puruṣṭuta AVc pibā vṛṣasva tātṛpim AVa evā pāhi pratnathā mandatu tvā śrudhi brahma vāvṛdhasvota gīrbhiḥ AVc āviḥ sūryaṃ kṛṇuhi pīpihīṣo jahi śatrūṃr abhi gā indra tṛndhi AVa arvāṅ ehi somakāmaṃ tvāhur ayaṃ sutas tasya pibā madāya AVc uruvyacā jaṭhara ā vṛṣasva piteva naḥ śṛṇuhi hūyamānaḥ AVa āpūrṇo asya kalaśaḥ svāhā sekteva kośaṃ siṣice pibadhyai AVc sam u priyā āvavṛtran madāya pradakṣiṇid abhi somāsa indram AVa taṃ vo dasmam ṛtīṣaham vasor mandānam andhasaḥ AVc abhi vatsaṃ na svasareṣu dhenava indraṃ gīrbhir navāmahe AVa dyukṣaṃ sudānuṃ taviṣībhir āvṛtaṃ giriṃ na purubhojasam AVc kṣumantaṃ vājaṃ śatinaṃ sahasriṇaṃ makṣū gomantam īmahe AVa tat tvā yāmi suvīryaṃ tad brahma pūrvacittaye AVc yenā yatibhyo bhṛgave dhane hite yena praskaṇvam āvitha AVa yenā samudram asṛjo mahīr apas tad indra vṛṣṇi te śavaḥ AVc sadyaḥ so asya mahimā na saṃnaśe yaṃ kṣoṇīr anucakrade AVa ud u te madhumattamā gira stomāsa īrate AVc satrājito dhanasā akṣitotayo vājayanto rathā iva AVa kaṇvā iva bhṛgavaḥ sūryā iva viśvam id dhītam ānaśuḥ AVc indraṃ stomebhir mahayanta āyavaḥ priyamedhāso asvaran AVa indraḥ pūrbhid ātirad dāsam arkair vidadvasur dayamāno vi śatrūn AVc brahmajūtas tanvā vāvṛdhāno bhūridātra āpṛṇad rodasī ubhe AVa makhasya te taviṣasya pra jūtim iyarmi vācam amṛtāya bhūṣan AVc indra kṣitīnām asi mānuṣīṇāṃ viśāṃ daivīnām uta pūrvayāvā AVa indro vṛtram avṛṇoc chardhanītiḥ pra māyinām aminād varpaṇītiḥ AVc ahan vyaṃsam uśadhag vaneṣv āvir dhenā akṛṇod rāmyāṇām AVa indraḥ svarṣā janayann ahāni jigāyośigbhiḥ pṛtanā abhiṣṭiḥ AVc prārocayan manave ketum ahnām avindaj jyotir bṛhate raṇāya AVa indras tujo barhaṇā ā viveśa nṛvad dadhāno naryā purūṇi AVc acetayad dhiya imā jaritre premaṃ varṇam atirac chukram āsām AVa maho mahāni panayanty asyendrasya karma sukṛtā purūṇi AVc vṛjanena vṛjinānt saṃ pipeṣa māyābhir dasyūṃr abhibhūtyojāḥ AVa yudhendro mahnā varivaś cakāra devebhyaḥ satpatiś carṣaṇiprāḥ AVc vivasvataḥ sadane asya tāni viprā ukthebhiḥ kavayo gṛṇanti AVa satrāsāhaṃ vareṇyaṃ sahodāṃ sasavāṃsaṃ svar apaś ca devīḥ AVc sasāna yaḥ pṛthivīṃ dyām utemām indraṃ madanty anu dhīraṇāsaḥ AVa sasānātyāṃ uta sūryaṃ sasānendraḥ sasāna purubhojasaṃ gām AVc hiraṇyayam uta bhogaṃ sasāna hatvī dasyūn prāryaṃ varṇam āvat AVa indra oṣadhīr asanod ahāni vanaspatīṃr asanod antarikṣam AVc bibheda balaṃ nunude vivāco thābhavad damitābhikratūnām AVa śunaṃ huvema maghavānam indram asmin bhare nṛtamaṃ vājasātau AVc śṛṇvantam ugram ūtaye samatsu ghnantaṃ vṛtrāṇi saṃjitaṃ dhanānām AVa ud u brahmāṇy airata śravasyendraṃ samarye mahayā vasiṣṭha AVc ā yo viśvāni śavasā tatānopaśrotā ma īvato vacāṃsi AVa ayāmi ghoṣa indra devajāmir irajyanta yac churudho vivāci AVc nahi svam āyuś cikite janeṣu tānīd aṃhāṃsy ati parṣy asmān AVa yuje rathaṃ gaveṣaṇaṃ haribhyām upa brahmāṇi jujuṣāṇam asthuḥ AVc vi bādhiṣṭa sya rodasī mahitvendro vṛtrāṇy apratī jaghanvān AVa āpaś cit pipyu staryo na gāvo nakṣann ṛtaṃ jaritāras ta indra AVc yāhi vāyur na niyuto no achā tvaṃ hi dhībhir dayase vi vājān AVa te tvā madā indra mādayantu śuṣmiṇaṃ tuvirādhasaṃ jaritre AVc eko devatrā dayase hi martān asmin chūra savane mādayasva AVa eved indraṃ vṛṣaṇaṃ vajrabāhuṃ vasiṣṭhāso abhy arcanty arkaiḥ AVc sa na stuto vīravad dhātu gomad yūyaṃ pāta svastibhiḥ sadā naḥ AVa ṛjīṣī vajrī vṛṣabhas turāṣāṭ chuṣmī rājā vṛtrahā somapāvā AVc yuktvā haribhyām upa yāsad arvāṅ mādhyaṃdine savane matsad indraḥ AVa indraś ca somaṃ pibataṃ bṛhaspate smin yajñe mandasānā vṛṣaṇvasū AVc ā vāṃ viśantv indavaḥ svābhuvo sme rayiṃ sarvavīraṃ ni yachatam AVa ā vo vahantu saptayo raghuṣyado raghupatvānaḥ pra jigāta bāhubhiḥ AVc sīdatā barhir uru vaḥ sadas kṛtaṃ mādayadhvaṃ maruto madhvo andhasaḥ AVa imaṃ stomam arhate jātavedase ratham iva saṃ mahemā manīṣayā AVc bhadrā hi naḥ pramatir asya saṃsady agne sakhye mā riṣāmā vayaṃ tava AVa aibhir agne sarathaṃ yāhy arvāṅ nānārathaṃ vā vibhavo hy aśvāḥ AVc patnīvatas triṃśataṃ trīṃś ca devān anuṣvadham ā vaha mādayasva AVa vayam u tvām apūrvya sthūraṃ na kac cid bharanto vasyavaḥ AVc vāje citraṃ havāmahe AVa upa tvā karmann ūtaye sa no yuvograś cakrāma yo dhṛṣat AVc tvām id dhy avitāraṃ vavṛmahe sakhāya indra sānasim AVa yo na idamidaṃ purā pra vasya ānināya tam u va stuṣe AVc sakhāya indram ūtaye AVa haryaśvaṃ satpatiṃ carṣaṇīsahaṃ sa hi ṣmā yo amandata AVc ā tu naḥ sa vayati gavyam aśvyaṃ stotṛbhyo maghavā śatam AVa pra maṃhiṣṭhāya bṛhate bṛhadraye satyaśuṣmāya tavase matiṃ bhare AVc apām iva pravaṇe yasya durdharaṃ rādho viśvāyu śavase apāvṛtam AVa adha te viśvam anu hāsad iṣṭaya āpo nimneva savanā haviṣmataḥ AVc yat parvate na samaśīta haryata indrasya vajraḥ śnathitā hiraṇyayaḥ AVa asmai bhīmāya namasā sam adhvara uṣo na śubhra ā bharā panīyase AVc yasya dhāma śravase nāmendriyaṃ jyotir akāri harito nāyase AVa ime ta indra te vayaṃ puruṣṭuta ye tvārabhya carāmasi prabhūvaso AVc nahi tvad anyo girvaṇo giraḥ sadhat kṣoṇīr iva prati no harya tad vacaḥ AVa bhūri ta indra vīryaṃ tava smasy asya stotur maghavan kāmam ā pṛṇa AVc anu te dyaur bṛhatī vīryaṃ mama iyaṃ ca te pṛthivī nema ojase AVa tvaṃ tam indra parvataṃ mahām uruṃ vajreṇa vajrin parvaśaś cakartitha AVc avāsṛjo nivṛtāḥ sartavā apaḥ satrā viśvaṃ dadhiṣe kevalaṃ sahaḥ AVa udapruto na vayo rakṣamāṇā vāvadato abhriyasyeva ghoṣāḥ AVc giribhrajo normayo madanto bṛhaspatim abhy arkā anāvan AVa saṃ gobhir aṅgiraso nakṣamāṇo bhaga ived aryamaṇaṃ nināya AVc jane mitro na dampatī anakti bṛhaspate vājayāśūṃr ivājau AVa sādhvaryā atithinīr iṣirā spārhāḥ suvarṇā anavadyarūpāḥ AVc bṛhaspatiḥ parvatebhyo vitūryā nir gā ūpe yavam iva sthivibhyaḥ AVa āpruṣāyan madhunā ṛtasya yonim avakṣipann arka ulkām iva dyoḥ AVc bṛhaspatir uddharann aśmano gā bhūmyā udneva vi tvacaṃ bibheda AVa apa jyotiṣā tamo antarikṣad udnaḥ śīpālam iva vāta ājat AVc bṛhaspatir anumṛśyā valasyābhram iva vāta ā cakra ā gāḥ AVa yadā valasya pīyato jasuṃ bhed bṛhaspatir agnitapobhir arkaiḥ AVc dadbhir na jihvā pariviṣṭam ādad āvir nidhīṃr akṛṇod usriyāṇām AVa bṛhaspatir amata hi tyad āsāṃ nāma svarīṇāṃ sadane guhā yat AVc āṇḍeva bhitvā śakunasya garbham ud usriyāḥ parvatasya tmanājat AVa aśnāpinaddhaṃ madhu pary apaśyan matsyaṃ na dīna udani kṣiyantam AVc niṣ ṭaj jabhāra camasaṃ na vṛkṣād bṛhaspatir viraveṇā vikṛtya AVa soṣām avindat sa svaḥ so agniṃ so arkeṇa vi babādhe tamāṃsi AVc bṛhaspatir govapuṣo valasya nir majjānaṃ na parvaṇo jabhāra AVa himeva parṇā muṣitā vanāni bṛhaspatinākṛpayad valo gāḥ AVc anānukṛtyam apunaś cakāra yāt sūryāmāsā mitha uccarātaḥ AVa abhi śyāvaṃ na kṛśanebhir aśvaṃ nakṣatrebhiḥ pitaro dyām apiṃśan AVc rātryāṃ tamo adadhur jyotir ahan bṛhaspatir bhinad adriṃ vidad gāḥ AVa idam akarma namo abhriyāya yaḥ pūrvīr anv ānonavīti AVc bṛhaspatiḥ sa hi gobhiḥ so aśvaiḥ sa vīrebhiḥ sa nṛbhir no vayo dhāt AVa achā ma indraṃ matayaḥ svarvidaḥ sadhrīcīr viśvā uśatīr anūṣata AVc pari ṣvajante janayo yathā patiṃ maryaṃ na śundhyuṃ maghavānam ūtaye AVa na ghā tvadrig apa veti me manas tve it kāmaṃ puruhūta śiśraya AVc rājeva dasma ni ṣado dhi barhiṣy asmint su some vapānam astu te AVa viṣūvṛd indro amuter uta kṣudhaḥ sa id rāyo maghavā vasva īśate AVc tasyed ime pravaṇe sapta sindhavo vayo vardhanti vṛṣabhasya śuṣmiṇaḥ AVa vayo na vṛkṣaṃ supalāśam āsadant somāsa indraṃ mandinaś camūṣadaḥ AVc praiṣām anīkaṃ śavasā davidyutad vidat svar manave jyotir āryam AVa kṛtaṃ na śvaghnī vi cinoti devane saṃvargaṃ yan maghavā sūryaṃ jayat AVc na tat te anyo anu vīryaṃ śakan na purāṇo maghavan nota nūtanaḥ AVa viśaṃviśaṃ maghavā pary aśāyata janānāṃ dhenā avacākaśad vṛṣā AVc yasyāha śakraḥ savaneṣu raṇyati sa tīvraiḥ somaiḥ sahate pṛtanyataḥ AVa āpo na sindhum abhi yat samakṣarant somāsa indraṃ kulyā iva hradam AVc vardhanti viprā maho asya sādane yavaṃ na vṛṣṭir divyena dānunā AVa vṛṣā na kruddhaḥ patayad rajaḥsv ā yo aryapatnīr akṛṇod imā apaḥ AVc sa sunvate maghavā jīradānave vindaj jyotir manave haviṣmate AVa uj jāyatāṃ paraśu jyotiṣā saha bhūyā ṛtasya sudughā purāṇavat AVc vi rocatām aruṣo bhānunā śuciḥ svar na śukraṃ śuśucīta satpatiḥ AVa gobhiṣ ṭaremāmatiṃ durevāṃ yavena kṣudhaṃ puruhūta viśvām AVc vayaṃ rājabhiḥ prathamā dhanāny asmākena vṛjanenā jayema AVa bṛhaspatir naḥ pari pātu paścād utottarasmād adharād aghāyoḥ AVc indraḥ purastād uta madhyato naḥ sakhā sakhibhyaḥ varivaḥ kṛṇotu AVa bṛhaspate yuvam indraś ca vasvo divyasyeśāthe uta pārthivasya AVc dhattaṃ rayiṃ stuvate kīraye cid yūyaṃ pāta svastibhiḥ sadā naḥ AVa vayam u tvā taditarthā indra tvāyantaḥ sakhāyaḥ AVc kaṇvā ukthebhir jarante AVa na ghem anyad ā papana vajrinn apaso naviṣṭau AVc taved u stomaṃ ciketa AVa ichanti devāḥ sunvantaṃ na svapnāya spṛhayanti AVc yanti pramādam atandrāḥ AVa vayam indra tvāyavo bhi pra ṇonumo vṛṣan AVc viddhi tv asya no vaso AVa mā no nide ca vaktave ryo randhīr arāvne AVc tve api kratur mama AVa tvaṃ varmāsi saprathaḥ puroyodhaś ca vṛtrahan AVc tvayā prati bruve yujā AVa vārtrahatyāya śavase pṛtanāṣāhyāya ca AVc indra tvā vartayāmasi AVa arvācīnaṃ su te mana uta cakṣuḥ śatakrato AVc indra kṛṇvantu vāghataḥ AVa nāmāni te śatakrato viśvābhir gīrbhir īmahe AVc indrābhimātiṣāhye AVa puruṣṭutasya dhāmabhiḥ śatena mahayāmasi AVc indrasya carṣaṇīdhṛtaḥ AVa indraṃ vṛtrāya hantave puruhūtam upa bruve AVc bhareṣu vājasātaye AVa vājeṣu sāsahir bhava tvām īmahe śatakrato AVc indra vṛtrāya hantave AVa dyumneṣu pṛtanājye pṛtsutūrṣu śravaḥsu ca AVc indra sākṣvābhimātiṣu AVa śuṣmintamaṃ na ūtaye dyumninaṃ pāhi jāgṛvim AVc indra somaṃ śatakrato AVa indriyāṇi śatakrato yā te janeṣu pañcasu AVc indra tāni ta ā vṛṇe AVa agann indra śravo bṛhad dyumnaṃ dadhiṣva duṣṭaram AVc ut te śuṣmaṃ tirāmasi AVa arvāvato na ā gahy atho śakra parāvataḥ AVc u loko yas te adriva indreha tata ā gahi AVa indro aṅgaṃ mahad bhayam abhi ṣad apa cucyavat AVc sa hi sthiro vicarṣaṇiḥ AVa indraś ca mṛlayāti no na naḥ paścād aghaṃ naśat AVc bhadraṃ bhavāti naḥ puraḥ AVa indra āśābhyas pari sarvābhyo abhayaṃ karat AVc jetā śatrūn vicarṣaṇiḥ AVa ny ū ṣu vācaṃ pra mahe bharāmahe gira indrāya sadane vivasvataḥ AVc nū cid dhi ratnaṃ sasatām ivāvidan na duṣṭutir draviṇodeṣu śasyate AVa duro aśvasya dura indra gor asi duro yavasya vasuna inas patiḥ AVc śikṣānaraḥ pradivo akāmakarśanaḥ sakhā sakhibhyas tam idaṃ gṛṇīmasi AVa śacīva indra purukṛd dyumattama taved idam abhitaś cekite vasu AVc ataḥ saṃgṛbhyābhibhūta ā bhara mā tvāyato jarituḥ kāmam ūnayīḥ AVa ebhir dyubhir sumanā ebhir indubhir nirundhāno amatiṃ gobhir aśvinā AVc indreṇa dasyuṃ darayanta indubhir yutadveṣasaḥ sam iṣā rabhemahi AVa sam indra rāyā sam iṣā rabhemahi saṃ vājebhiḥ puruścandrair abhidyubhiḥ AVc saṃ devyā pramatyā vīraśuṣmayā goagrayāśvāvatyā rabhemahi AVa te tvā madā amadan tāni vṛṣṇyā te somāso vṛtrahatyeṣu satpate AVc yat kārave daśa vṛtrāṇy aprati barhiṣmate ni sahasrāṇi barhayaḥ AVa yudhā yudham upa ghed eṣi dhṛṣṇuyā purā puraṃ sam idaṃ haṃsy ojasā AVc namyā yad indra sakhyā parāvati nibarhayo namuciṃ nāma māyinam AVa tvaṃ karañjam uta parṇayaṃ vadhīs tejiṣṭhayātithigvasya vartanī AVc tvaṃ śatā vaṅgṛdasyābhinat puro nānudaḥ pariṣūtā ṛjiśvanā AVa tvam etāṃ janarājño dvir daśābandhunā suśravasopajagmuṣaḥ AVc ṣaṣṭiṃ sahasrā navatiṃ nava śruto ni cakreṇa rathyā duṣpadāvṛṇak AVa tvam āvitha suśravasaṃ tavotibhis tava trāmabhir indra tūrvayāṇam AVc tva asmai kutsam atithigvam āyuṃ mahe rājñe yūne arandhanāyaḥ AVa ya udṛcīndra devagopāḥ sakhāyas te śivatamā asāma AVc tvāṃ stoṣāma tvayā suvīrā drāghīya āyuḥ prataraṃ dadhānāḥ AVa abhi tvā vṛṣabhā sute sutaṃ sṛjāmi pītaye AVc tṛmpā vy aśnuhī madam AVa mā tvā mūrā aviṣyavo mopahasvāna ā dabhan AVc mākīṃ brahmadviṣo vanaḥ AVa iha tvā goparīṇasā mahe mandantu rādhase AVc saro gauro yathā piba AVa abhi pra gopatiṃ girendram arca yathā vide AVc sūnuṃ satyasya satpatim AVa ā harayaḥ sasṛjrire ruṣīr adhi barhiṣi AVc yatrābhi saṃnavāmahe AVa indrāya gāva āśiraṃ duduhre vajriṇe madhu AVc yat sīm upahvare vidat AVa ā tū na indra madryag ghuvānaḥ somapītaye AVc haribhyāṃ yāhy adrivaḥ AVa satto hotā na ṛtviyas tistire barhir ānuṣak AVc ayujran prātar adrayaḥ AVa imā brahma brahmavāhaḥ kriyanta ā barhiḥ sīda AVc vīhi śūra purolāśam AVa rārandhi savaneṣu ṇa eṣu stomeṣu vṛtrahan AVc uktheṣv indra girvaṇaḥ AVa matayaḥ somapām uruṃ rihanti śavasas patim AVc indraṃ vatsaṃ na mātaraḥ AVa sa mandasvā hy andhaso rādhase tanvā mahe AVc na stotāraṃ nide karaḥ AVa vayam indra tvāyavo haviṣmanto jarāmahe AVc uta tvam asmayur vaso AVa māre asmad vi mumuco haripriyārvāṅ yāhi AVc indra svadhāvo matsveha AVa arvāñcaṃ tvā sukhe rathe vahatām indra keśinā AVc ghṛtasnū barhir āsade AVa upa naḥ sutam ā gahi somam indra gavāśiram AVc haribhyāṃ yas te asmayuḥ AVa tam indra madam ā gahi barhiṣṭhāṃ grāvabhiḥ sutam AVc kuvin nv asya tṛpṇavaḥ AVa indram itthā giro mamāchāgur iṣitā itaḥ AVc āvṛte somapītaye AVa indraṃ somasya pītaye stomair iha havāmahe AVc ukthebhiḥ kuvid āgamat AVa indra somāḥ sutā ime tān dadhiṣva śatakrato AVc jathare vājinīvaso AVa vidmā hi tvā dhanaṃjayaṃ vājeṣu dadhṛṣaṃ kave AVc adhā te sumnam īmahe AVa imam indra gavāśiraṃ yavāśiraṃ ca naḥ piba AVc āgatyā vṛṣabhiḥ sutam AVa tubhyed indra sva okye somaṃ codāmi pītaye AVc eṣa rārantu te hṛdi AVa tvāṃ sutasya pītaye pratnam indra havāmahe AVc kuśikāso avasyavaḥ AVa aśvāvati prathamo goṣu gachati suprāvīr indra martyas tavotibhiḥ AVc tam it pṛṇakṣi vasunā bhavīyasā sindhum āpo yathābhito vicetasaḥ AVa āpo na devīr upa yanti hotriyam avaḥ paśyanti vitataṃ yathā rajaḥ AVc prācair devāsaḥ pra ṇayanti devayuṃ brahmapriyaṃ joṣayante varā iva AVa adhi dvayor adadhā ukthyaṃ vaco yatasrucā mithunā yā saparyataḥ AVc asaṃyatto vrate te kṣeti puṣyati bhadrā śaktir yajamānāya sunvate AVa ād aṅgirāḥ prathamaṃ dadhire vaya iddhāgnayaḥ śamyā ye sukṛtyayā AVc sarvaṃ paṇeḥ sam avindanta bhojanam aśvāvantaṃ gomantam ā paśuṃ naraḥ AVa yajñair atharvā prathamaḥ pathas tate tataḥ sūryo vratapā vena ājani AVc ā gā ājad uśanā kāvyaḥ sacā yamasya jātam amṛtaṃ yajāmahe AVa barhir vā yat svapatyāya vṛjyate rko vā ślokam āghoṣate divi AVc grāvā yatra vadati karur ukthyas tasyed indro abhipitveṣu raṇyati AVa progrāṃ pītiṃ vṛṣṇa iyarmi satyāṃ prayai sutasya haryaśva tubhyam AVc indra dhenābhir iha mādayasva dhībhir viśvābhiḥ śacyā gṛṇānaḥ AVa yogeyoge tavastaraṃ vājevāje havāmahe AVc sakhāya indram ūtaye AVa ā ghā gamad yadi śravat sahasriṇībhir ūtibhiḥ AVc vājebhir upa no havam AVa anu pratnasyaukaso huve tuvipratiṃ naram AVc yaṃ te pūrvaṃ pitā huve AVa yuñjanti bradhnam aruṣaṃ carantaṃ pari tasthuṣaḥ AVc rocante rocanā divi AVa yuñjanti asya kāmyā harī vipakṣasā rathe AVc śoṇā dhṛṣṇū nṛvāhasā AVa ketuṃ kṛṇvann aketave peśo maryā apeśase AVc sam uṣadbhir ajāyathāḥ AVa yad indrāhaṃ yathā tvam īśīya vasva eka it AVc stotā me goṣakhā syāt AVa śikṣeyam asmai ditseyaṃ śacīpate manīṣiṇe AVc yad ahaṃ gopatiḥ syām AVa dhenuṣ ṭa indra sūnṛtā yajamānāya sunvate AVc gām aśvaṃ pipyuṣī duhe AVa na te vartāsti rādhasa indra devo na martyaḥ AVc yad ditsasi stuto magham AVa yajña indram avardhayad yad bhūmiṃ vy avartayat AVc cakrāṇa opaśaṃ divi AVa vāvṛdhānasya te vayaṃ viśvā dhanāni jigyuṣaḥ AVc ūtim indrā vṛṇīmahe AVa vy antarikṣam atiran made somasya rocanā AVc indro yad abhinad valam AVa ud gā ājad aṅgirobhya āviṣ krṇvan guhā satīḥ AVc arvāñcaṃ nunude valam AVa indreṇa rocanā divo dṛlhāni dṛṃhitāni ca AVc sthirāṇi na parāṇude AVa apām ūrmir madann iva stoma indrājirāyate AVc vi te madā arājiṣuḥ AVa tvaṃ hi stomavardhana indrāsy ukthavardhanaḥ AVc stotṝṇām uta bhadrakṛt AVa indram it keśinā harī somapeyāya vakṣataḥ AVc upa yajñaṃ surādhasam AVa apāṃ phenena namuceḥ śira indrod avartayaḥ AVc viśvā yad ajaya spṛdhaḥ AVa māyābhir utsisṛpsata indra dyām ārurukṣataḥ AVc ava dasyūṃr adhūnuthāḥ AVa asunvām indra saṃsadaṃ viṣūcīṃ vy anāśayaḥ AVc somapā uttaro bhavan AVa pra te mahe vidathe śaṃsiṣaṃ harī pra te vanve vanuṣo haryataṃ madam AVc ghṛtaṃ na yo haribhiś cāru secata ā tvā viśantu harivarpasaṃ giraḥ AVa hariṃ hi yonim abhi ye samasvaran hinvanto harī divyaṃ yathā sadaḥ AVc ā yaṃ pṛṇanti haribhir na dhenava indrāya śūśaṃ harivantam arcata AVa so asya vajro harito ya āyaso harir nikāmo harir ā gabhastyoḥ AVc dyumnī suśipro harimanyusāyaka indre ni rūpā haritā mimikṣire AVa divi na ketur adhi dhāyi haryato vivyacad vajro harito na raṃhyā AVc tudad ahiṃ hariśipro ya āyasaḥ sahasraśokā abhavad dharimbharaḥ AVa tvaṃtvam aharyathā upastutaḥ pūrvebhir indra harikeśa yajvabhiḥ AVc tvaṃ haryasi tava viśvam ukthyam asāmi rādho harijāta haryatam AVa tā vajriṇaṃ mandinaṃ stomyaṃ mada indraṃ rathe vahato haryatā harī AVc purūṇy asmai savanāni haryata indrāya somā harayo dadhanvire AVa araṃ kāmāya harayo dadhamire sthirāya hinvan harayo harī turā AVc arvadbhir yo haribhir joṣam īyate so asya kāmaṃ harivantam ānaśe AVa hariśmaśārur harikeśa āyasas turaspeye yo haripā avardhata AVc arvadbhir yo haribhir vājinīvasur ati viśvā duritā pāriṣad dharī AVa śruveva yasya hariṇī vipetatuḥ śipre vājāya hariṇī davidhvataḥ AVc pra yat kṛte camase marmṛjad dharī pītvā madasya haryatasyāndhasaḥ AVa uta sma sadna haryatasya pastyor atyo na vājaṃ harivāṃ acikradat AVc mahī cid dhi dhiṣaṇāharyad ojasā bṛhad vayo dadhiṣe haryatas cid ā AVa ā rodasī haryamāṇo mahitvā navyaṃnavyaṃ haryasi manma nu priyam AVc pra pastyam asura haryataṃ gor āviṣ kṛdhi haraye sūryāya AVa ā tvā haryantaṃ prayujo janānāṃ rathe vahantu hariśipram indra AVc pibā yathā pratibhṛtasya madhvo haryan yajñaṃ sadhamāde daśoṇim AVa apāḥ pūrveṣāṃ harivaḥ sutānām atho idaṃ savanaṃ kevalaṃ te AVc mamaddhi somaṃ madhumantam indra satrā vṛṣaṃ jathara ā vṛṣasva AVa apsu dhūtasya harivaḥ pibeha nṛbhiḥ sutasya jaṭharaṃ pṛṇasva AVc mimikṣur yam adraya indra tubhyaṃ tebhir vardhasva madam ukthavāhaḥ AVa progrāṃ pītiṃ vṛṣṇa iyarmi satyāṃ prayai sutasya haryaśva tubhyam AVc indra dhenābhir iha mādayasva dhībhir viśvābhiḥ śacyā gṛṇānaḥ AVa ūtī śacīvas tava vīryeṇa vayo dadhānā uśija ṛtajñāḥ AVc prajāvad indra maṃso duroṇe tasthur gṛṇantaḥ sadhamādyāsaḥ AVa yo jāta eva prathamo manasvān devo devān kratunā paryamūṣat AVc yasya śuṣmād rodasī abhyasetāṃ nṛmṇasya mahnā sa janāsa indraḥ AVa yaḥ pṛthivīṃ vyathamānām adṛṃhad yaḥ parvatān prakupitāṃ aramṇāt AVc yo antarikṣaṃ vimame varīyo yo dyām astabhnāt sa janāsa indraḥ AVa yo hatvāhim ariṇāt sapta sindhūn yo gā udājad apadhā valasya AVc yo aśmanor antar agniṃ jajāna saṃvṛk samatsu sa janāsa indraḥ AVa yenemā viśvā cyavanā kṛtāni yo dāsaṃ varṇam adharaṃ guhākaḥ AVc śvaghnīva yo jigīvāṃ lakṣam ādad aryaḥ puṣṭāni sa janāsa indraḥ AVa yaṃ smā pṛchanti kuha seti ghoram utem āhur naiṣo astīty enam AVc so aryaḥ puṣṭīr vija ivā mināti śrad asmai dhatta sa janāsa indraḥ AVa yo radhrasya coditā yaḥ kṛśasya yo brahmaṇo nādhamānasya kīreḥ AVc yuktagrāvṇo yo vitā suśipraḥ sutasomasya sa janāsa indraḥ AVa yasyāśvāsaḥ pradiśi yasya gāvo yasya grāmā yasya viśve rathāsaḥ AVc yaḥ sūryaṃ ya uṣasaṃ jajāna yo apāṃ netā sa janāsa indraḥ AVa yaṃ krandasī saṃyatī vihvayete pare vare ubhayā amitrāḥ AVc samānaṃ cid ratham ātasthivāṃsā nānā havete sa janāsa indraḥ AVa yasmān na ṛte vijayante janāso yaṃ yudhyamānā avase havante AVc yo viśvasya pratimānaṃ babhūva yo acyutacyut sa janāsa indraḥ AVa yaḥ śasvato mahy eno dadhānān amanyamānāṃ charvā jaghāna AVc yaḥ śardhate nānudadāti śṛdhyāṃ yo dasyor hantā sa janāsa indraḥ AVa yaḥ śambharaṃ parvateṣu kṣiyantaṃ catvāriṃśyāṃ śarady anvavindat AVc ojāyamānaṃ yo ahiṃ jaghāna dānuṃ śayānaṃ sa janāsa indraḥ AVa yaḥ śambharaṃ paryatarat kasībhir yo cārukāsnāpibat sutasya AVc antar girau yajamānaṃ bahuṃ janaṃ yasminn āmūrchat sa janāsa indraḥ AVa yaḥ saptaraśmir vṛṣabhas tuviṣmān avāsṛjat sartave sapta sindhūn AVc yo rauhiṇam asphurad vajrabāhur dyām ārohantaṃ sa janāsa indraḥ AVa dyāvā cid asmai pṛthivī mamete śuṣmāc cid asya parvatā bhayante AVc yaḥ somapā nicito vajrabāhur yo vajrahastaḥ sa janāsa indraḥ AVa yaḥ sunvantam avati yaḥ pacantaṃ yaḥ śaṃsantaṃ yaḥ śaśamānam ūtī AVc yasya brahma vardhanaṃ yasya somo yasyedaṃ rādhaḥ sa janāsa indraḥ AVa jāto vy akhyat pitror upasthe bhuvo na veda janituḥ parasya AVc staviṣyamāṇo no yo asmad vratā devānāṃ sa janāsa indraḥ AVa yaḥ somakāmo haryaśvaḥ sūrir yasmād rejante bhuvanāni viśvā AVc yo jaghāna śambaraṃ yaś ca śuṣṇaṃ ya ekavīraḥ sa janāsa indraḥ AVa yaḥ sunvate pacate dudhra ā cid vājaṃ dardarṣi sa kilāsi satyaḥ AVc vayaṃ ta indra viśvaha priyāsaḥ suvīrāso vidatham ā vadema AVa asmā id u pra tavase turāya prayo na harmi stomaṃ māhināya AVc ṛcīṣamāyādhrigava oham indrāya brahmāṇi rātatamā AVa asmā id u praya iva pra yaṃsi bharāmy āngūṣaṃ bādhe suvṛkti AVc indrāya hṛdā manasā manīṣā pratnāya patye dhiyo marjayanta AVa asmā id u tyam upamaṃ svarṣāṃ bharāmy āṅgūṣam āsyena AVc maṃhiṣṭham achoktibhir matīnāṃ suvṛktibhiḥ sūriṃ vāvṛdhadhyai AVa asmā id u stomaṃ saṃ hinomi rathaṃ na taṣṭeva tatsināya AVc giraś ca girvāhase suvṛktīndrāya viśvaminvaṃ medhirāya AVa asmā id u saptim iva śravasyendrāyārkaṃ juhvā sam añje AVc vīram dānaukasaṃ vandadhyai purāṃ gūrtaśravasaṃ darmāṇam AVa asmā id u tvaṣṭā takṣad vajraṃ svapastamaṃ svaryaṃ raṇāya AVc vṛtrasya cid vidad yena marma tujann īśānas tujatā kiyedhāḥ AVa asyed u mātuḥ savaneṣu sadyo mahaḥ pituṃ papivāṃ cārv annā AVc muṣāyad viṣṇuḥ pacataṃ sahīyān vidhyad varāhaṃ tiro adrim astā AVa asmā id u gnāś cid devapatnīr indrāyārkam ahihatya ūvuḥ AVc pari dyāvāpṛthivī jabhra urvī nāsya te mahimānaṃ pari ṣṭaḥ AVa asyed eva pra ririce mahitvaṃ divas pṛthivyāḥ pary antarikṣāt AVc svarāl indro dama ā viśvagūrtaḥ svarir amatro vavakṣe raṇāya AVa asyed eva śavasā śuśantaṃ vi vṛścad vajreṇa vṛtram indraḥ AVc gā na vrāṇā avanīr amuñcad abhi śravo dāvane sacetāḥ AVa asyed u tveṣasā ranta sindhavaḥ pari yad vajreṇa sīm ayachat AVc īśānakṛd dāśuṣe daśasyan turvītaye gādhaṃ turvaṇiḥ kaḥ AVa asmā id u pra bharā tūtujāno vṛtrāya vajram īśānaḥ kiyedhāḥ AVc gor na parva vi radā tiraśceṣyann arṇāṃsy apāṃ caradhyai AVa asyed u pra brūhi pūrvyāṇi turasya karmāṇi navya ukthaiḥ AVc yudhe yad iṣṇāna āyudhāny ṛghāyamāṇo niriṇāti śatrūn AVa asyed u bhiyā girayaś ca dṛlhā dyāvā ca bhūmā januṣas tujete AVc upo venasya joguvāna oṇiṃ sadyo bhuvad vīryāya nodhāḥ AVa asmā id u tyad anu dāyy eṣām eko yad vavne bhūrer īśānaḥ AVc praitaśaṃ sūrye paspṛdhānaṃ sauvaśvye suṣvim āvad indraḥ AVa evā te hāriyojanā suvṛktīndra brahmāṇi gotamāso akran AVc aiṣu viśvapeśasaṃ dhiyaṃ dhāḥ prātar makṣū dhiyāvasur jagamyāt AVa ya eka id dhavyaś carṣaṇīnām indraṃ taṃ gīrbhir abhy arca ābhiḥ AVc yaḥ patyate vṛṣabho vṛṣṇyāvānt satyaḥ satvā purumāyaḥ sahasvān AVa tam u naḥ pūrve pitaro navagvāḥ sapta viprāso abhi vājayantaḥ AVc nakṣaddābhaṃ taturiṃ parvateṣṭhām adroghavācaṃ matibhiḥ śaviṣṭham AVa tam īmahe indram asya rāyaḥ puruvīrasya nṛvataḥ purukṣoḥ AVc yo aṣkṛdhoyur ajaraḥ svarvān tam ā bhara harivo mādayadhyai AVa tan no vi voco yadi te purā cij jaritāra ānaśuḥ sumnam indra AVc kas te bhāgaḥ kiṃ vayo dudhra khiduḥ puruhūta purūvaso suraghnaḥ AVa taṃ pṛchantī vajrahastaṃ ratheṣṭhām indraṃ vepī vakvarī yasya nū gīḥ AVc tuvigrābhaṃ tuvikūrmiṃ rabhodāṃ gātum iṣe nakṣate tumram acha AVa ayā ha tyaṃ māyayā vāvṛdhānaṃ manojuvā svatavaḥ parvatena AVc acyutā cid vīlitā svojo rujo vi dṛlhā dhṛṣatā virapśin AVa tam vo dhiyā navyasyā śaviṣṭham pratnaṃ pratnavat paritaṃsayadhyai AVc sa no vakṣad animānaḥ suvahnendro viśvāny ati durgahāṇi AVa ā janāya druhvaṇe pārthivāni divyāni dīpayo ntarikṣā AVc tapā vṛṣan viśvataḥ śociṣā tān brahmadviṣe śocaya kṣām apaś ca AVa bhuvo janasya divyasya rājā pārthivasya jagatas tveṣasaṃdṛk AVc dhiṣva vajraṃ dakṣiṇa indra haste viśvā ajurya dayase vi māyāḥ AVa ā saṃyatam indra ṇaḥ svastiṃ śatrutūryāya bṛhatīm amṛdhrām AVc yayā dāsāny āryāṇi vṛtrā karo vajrint sutukā nāhuṣāṇi AVa sa no niyudbhiḥ puruhūta vedho viśvavārābhir ā gahi prayajyo AVc na yā adevo varate na deva ābhir yāhi tūyam ā madryadrik AVa yas tigmaśṛṅgo vṛṣabho na bhīmaḥ ekaḥ kṛṣṭīś cyavayati pra viśvāḥ AVc yaḥ śaśvato adāśuṣo gayasya prayantāsi suṣvitarāya vedaḥ AVa tvaṃ ha tyad indra kutsam āvaḥ śuśrūṣamāṇas tanvā samarye AVc dāsaṃ yac śuṣṇam kuyavaṃ ny asmā arandhaya ārjuneyāya śikṣan AVa tvaṃ dhṛṣṇo dhṛṣatā vītahavyaṃ prāvo viśvābhir ūtibhiḥ sudāsam AVc pra paurukutsiṃ trasadasyum āvaḥ kṣetrasātā vṛtrahatyeṣu pūrum AVa tvaṃ nṛbhir nṛmaṇo devavītau bhūrīṇi vṛtrā haryaśva haṃsi AVc tvaṃ ni dasyuṃ cumuriṃ dhuniṃ cāsvāpayo dabhītaye suhantu AVa tava cyautnāni vajrahasta tāni nava yat puro navatiṃ ca sadyaḥ AVc niveśane śatatamāviveṣīr ahaṃ ca vṛtraṃ namucim utāhan AVa sanā tā ta indra bhojanāni rātahavyāya dāśuṣe sudāse AVc vṛṣṇe te harī vṛṣaṇā yunajmi vyantu brahmāṇi puruśāka vājam AVa mā te asyāṃ sahasāvan pariṣṭāv aghāya bhūma harivaḥ parādau AVc trāyasva no vṛkebhir varūthais tava priyāsaḥ sūriṣu syāma AVa priyāsa it te maghavann abhiṣṭau naro madema śaraṇe sakhāyaḥ AVc ni turvaśaṃ ni yādvaṃ śiśīhy atithigvāya śaṃsyaṃ kariṣyan AVa sadyaś cin nu te maghavann abhiṣṭau naraḥ śaṃsanty ukthaśāsa ukthā AVc ye te havebhir vi paṇīṃr adāśann asmān vṛṇīṣva yujyāya tasmai AVa ete stomā narāṃ nṛtama tubhyam asmadryañco dadato maghāni AVc teṣām indra vṛtrahatye śivo bhūḥ sakhā ca śūro vitā ca nṛṇām AVa nū indra śūra stavamāna ūtī brahmajūtas tanvā vāvṛdhasva AVc upa no vājān mimīhy upa stīn yuyaṃ pāta svastibhiḥ sadā naḥ AVa ā yāhi suṣumā hi ta indra somaṃ pibā imam AVc edaṃ barhiḥ sado mama AVa ā tvā brahmayujā harī vahatām indra keśinā AVc upa brahmāṇi naḥ śṛṇu AVa brahmāṇas tvā vayaṃ yujā somapām indra sominaḥ AVc sutāvanto havāmahe AVa indram id gāthino bṛhad indram arkebhir arkiṇaḥ AVc indraṃ vāṇīr anūṣata AVa indra id dharyoḥ sacā saṃmiśla ā vacoyujā AVc indro vajrī hiraṇyayaḥ AVa indro dīrghāya cakṣasa ā sūryaṃ rohayad divi AVc vi gobhir adrim airayat AVa indraṃ vo viśvatas pari havāmahe janebhyaḥ AVc asmākam astu kevalaḥ AVa vy antarikṣam atiran made somasya rocanā AVc indro yad abhinad valam AVa ud gā ājad aṅgirobhya āviṣ kṛṇvan guhā satīḥ AVc arvāñcaṃ nunude valam AVa indreṇa rocanā divo dṛlhāni dṛṃhitāni ca AVc sthirāṇi na parāṇude AVa apām ūrmir madann iva stoma indrājirāyate AVc vi te madā arājiṣuḥ AVa indreṇa saṃ hi dṛkṣase saṃjagmāno abibhyuṣā AVc mandū samānavarcasā AVa anavadyair abhidyubhir makhaḥ sahasvad arcati AVc gaṇair indrasya kāmyaiḥ AVa ād aha svadhām anu punar garbhatvam erire AVc dadhānā nāma yajñiyam AVa indro dadhīco asthabhir vṛtrāṇy apratiṣkutaḥ AVc jaghāna navatīr nava AVa ichan aśvasya yac chiraḥ parvateṣv apaśritam AVc tad vidac charyaṇāvati AVa atrāha gor amanvata nāma tvaṣṭur apīcyam AVc itthā candramaso gṛhe AVa vācam aṣṭāpadīm ahaṃ navasraktim ṛtaspṛśam AVc indrāt pari tanvam mame AVa anu tvā rodasī ubhe krakṣamāṇam akṛpetām AVc indra yad dasyuhābhavaḥ AVa uttiṣṭhann ojasā saha pītvī śipre avepayaḥ AVc somam indra camū sutam AVa bhindhi viśvā apa dviṣaḥ bādho jahī mṛdhaḥ AVc vasu spārhaṃ tad ā bhara AVa yad vīlāv indra yat sthire yat parśāne parābhṛtam AVc vasu spārhaṃ tad ā bhara AVa yasya te viśvamānuṣo bhūrer dattasya vedati AVc vasu spārhaṃ tad ā bhara AVa pra samrājaṃ carṣaṇīnām indraṃ stotā navyaṃ gīrbhiḥ AVc naraṃ nṛṣāhaṃ maṃhiṣṭham AVa yasminn ukthāni raṇyanti viśvāni ca śravasya AVc apām avo na samudre AVa taṃ suṣṭutyā vivāse jyeṣṭharājaṃ bhare kṛtnum AVc maho vājinaṃ sanibhyaḥ AVa ayam u te sam atasi kapota iva garbhadhim AVc vacas tac cin na ohase AVa stotraṃ rādhānāṃ pate girvāho vīra yasya te AVc vibhūtir astu sūnṛtā AVa ūrdhvas tiṣṭhā na ūtaye smin vāje śatakrato AVc sam anyeṣu bravāvahai AVa praṇetāram vasyo achā kartāraṃ jyotiḥ samatsu AVc sāsahvāṃsam yudhāmitrān AVa sa naḥ papriḥ pārayāti svasti nāvā puruhūtaḥ AVc indro viśvā ati dviṣaḥ AVa sa tvaṃ na indra vājobhir daśasyā ca gātuyā ca AVc achā ca naḥ sumnaṃ neṣi AVa tam indraṃ vājayāmasi mahe vṛtrāya hantave AVc sa vṛṣā vṛṣabho bhuvat AVa indraḥ sa dāmane kṛta ojiṣṭhaḥ sa made hitaḥ AVc dyumnī ślokī sa somyaḥ AVa girā vajro na saṃbhṛtaḥ sabalo anapacyutaḥ AVc vavakṣa ṛṣvo astṛtaḥ AVa indram id gāthino bṛhad indram arkebhir arkiṇaḥ AVc indraṃ vāṇīr anūṣata AVa indra id dharyoḥ sacā saṃmiśla ā vacoyujā AVc indro vajrī hiraṇyayaḥ AVa indro dīrghāya cakṣasa ā sūryaṃ rohayad divi AVc vi gobhir adrim airayat AVa ā yāhi suṣumā hi ta indra somaṃ pibā imam AVc edaṃ barhiḥ sado mama AVa ā tvā brahmayujā harī vahatām indra keśinā AVc upa brahmāṇi naḥ śṛṇu AVa brahmāṇas tvā vayaṃ yujā somapām indra sominaḥ AVc sutāvanto havāmahe AVa yuñjanti bradhnam aruṣaṃ carantaṃ pari tasthuṣaḥ AVc rocante rocanā divi AVa yuñjanty asya kāmyā harī vipakṣasā rathe AVc śoṇā dhṛṣṇū nṛvāhasā AVa ketuṃ kṛṇvann aketave peśo maryā apeśase AVc sam uṣadbhir ajāyathāḥ AVa ud u tyaṃ jātavedasaṃ devaṃ vahanti ketavaḥ AVc dṛśe viśvāya sūryam AVa apa tye tāyavo yathā nakṣatrā yanty aktubhiḥ AVc sūrāya viśvacakṣase AVa adṛśrann asya ketavo vi raśmayo janāṃ anu AVc bhrājanto agnayo yathā AVa taraṇir viśvadarśato jyotiṣkṛd asi sūrya AVc viśvam ā bhāsi rocana AVa pratyaṅ devānāṃ viśaḥ pratyaṅṅ ud eṣi mānuṣīḥ AVc pratyaṅ viśvaṃ svar dṛśe AVa yenā pāvaka cakṣasā bhuraṇyantaṃ janāṃ anu AVc tvaṃ varuṇa paśyasi AVa vi dyām eṣi rajas pṛthv ahar mimāno aktubhiḥ AVc paśyaṃ janmāni sūrya AVa sapta tvā harito rathe vahanti deva sūrya AVc śociṣkeśam vicakṣaṇam AVa ayukta sapta śundhyuvaḥ sūro rathasya naptyaḥ AVc tābhir yāti svayuktibhiḥ AVa abhi tvā varcasā giraḥ siñcanty ā caraṇyuvaḥ AVc abhi vatsaṃ na dhenavaḥ AVa tā arṣanti śubhriyaḥ pṛñcatīr varcasā payaḥ AVc jātaṃ janir yathā hṛdā AVa vajrāpavasādhyaḥ kīrtir mriyamāṇam āvahan AVc mahyam āyur ghṛtaṃ payaḥ AVa āyaṃ gauḥ pṛśnir akramīd asadan mātaraṃ puraḥ AVc pitaraṃ ca prayant svaḥ AVa antaś carati rocanā asya prāṇād apānataḥ AVc vy akhyan mahiṣaḥ svaḥ AVa triṃśad dhāmā vi rājati vāk pataṅgo aśiśriyat AVc prati vastor ahar dyubhiḥ AVa yac chakrā vācam āruhann antarikṣaṃ siṣāsathaḥ AVc saṃ devā amadan vṛṣā AVa śakro vācam adhṛṣṭāyor uvāco adhṛṣṇuhi AVc maṃhiṣṭha ā madardivi AVa śakro vācam adhṛṣṇuhi dhāmadharman vi rājati AVc vimadan barhir āsaran AVa taṃ vo dasmam ṛtīṣahaṃ vasor mandānam andhasaḥ AVc abhi vatsaṃ na svasareṣu dhenava indraṃ gīrbhir navāmahe AVa dyukṣaṃ sudānuṃ taviṣībhir āvṛtam giriṃ na purubhojasam AVc kṣumantaṃ vājaṃ śatinaṃ sahasriṇaṃ makṣū gomantam īmahe AVa tat tvā yāmi suvīryaṃ tad brahma pūrvacittaye AVc yenā yatibhyo bhṛgave dhane hite yena praskaṇvam āvitha AVa yenā samudram asṛjo mahīr apas tad indra vṛṣṇi te śavaḥ AVc sadyaḥ so asya mahimā na saṃnaśe yaṃ kṣoṇīr anucakrade AVa kan navyo atasīnāṃ turo gṛṇīta martyaḥ AVc nahī nv asya mahimānam indriyaṃ svar gṛṇanta ānaśuḥ AVa kad u stuvanta ṛtayanta devata ṛṣiḥ ko vipra ohate AVc kadā havaṃ maghavann indra sunvataḥ kad u stuvata ā gamaḥ AVa abhi pra vaḥ surādhasam indram arca yathā vide AVc yo jaritṛbhyo maghavā purūvasuḥ sahasreṇeva śikṣati AVa śatānīkeva pra jigāti dhṛṣṇuyā hanti vṛtrāṇi dāśuṣe AVc girer iva pra rasā asya pinvire datrāṇi purubhojasaḥ AVa pra su śrutaṃ surādhasam arcā śakram abhiṣṭaye AVc yaḥ sunvate stuvate kāmyaṃ vasu sahasreṇeva maṃhate AVa śatānīkā hetayo asya duṣṭarā indrasya samiṣo mahīḥ AVc girir na bhujmā maghatsu pinvate yad īṃ sutā amandiṣuḥ AVa vayaṃ gha tvā sutāvanta āpo na vṛktabarhiṣaḥ AVc pavitrasya prasravaṇeṣu vṛtrahan pari stotāra āsate AVa svaranti tvā sute naro vaso nireka ukthinaḥ AVc kadā sutaṃ tṛṣāṇa oka ā gama indra svabdīva vaṃsagaḥ AVa kaṇvebhir dhṛṣṇav ā dhṛsad vājaṃ darṣi sahasriṇam AVc piśaṅgarūpaṃ maghavan vicarṣaṇe makṣū gomantam īmahe AVa ka īṃ veda sute sacā pibantaṃ kad vayo dadhe AVc ayaṃ yaḥ puro vibhinatty ojasā mandānaḥ śipry andhasaḥ AVa dānā mṛgo na vāraṇaḥ purutrā carathaṃ dadhe AVc nakiṣ ṭvā ni yamad ā sute gamo mahāś carasy ojasā AVa ya ugraḥ sann aniṣṭṛta sthiro raṇāya saṃskṛtaḥ AVc yadi stotur maghavā śṛṇavad dhavaṃ nendro yoṣaty ā gamat AVa viśvāḥ pṛtanā abhibhūtaraṃ naraṃ sajūs tatakṣur indraṃ jajanuś ca rājase AVc kratvā variṣṭhaṃ vara āmurim utogram ojiṣṭhaṃ tavasaṃ tarasvinam AVa sam īṃ rebhāso asvarann indraṃ somasya pītaye AVc svarpatiṃ yad īṃ vṛdhe dhṛtavrato hy ojasā sam ūtibhiḥ AVa nemiṃ namanti cakṣasā meṣaṃ viprā abhisvarā AVc sudītayo vo adruho pi karṇe tarasvinaḥ sam ṛkvabhiḥ AVa tam indraṃ johavīmi maghavānam ugraṃ satrā dadhānam apratiṣkutaṃ śavāṃsi AVc maṃhiṣṭho gīrbhir ā ca yajñiyo vavartad rāye no viśvā supathā kṛṇotu vajrī AVa yā indra bhuja ābharaḥ svarvāṃ asurebhyaḥ AVc stotāram in maghavann asya vardhaya ye ca tve vṛktabarhiṣaḥ AVa yam indra dadhiṣe tvam aśvaṃ gāṃ bhāgam avyayam AVc yajamāne sunvati dakṣiṇāvati tasmin taṃ dhehi mā paṇau AVa indro madāya vāvṛdhe śavase vṛtrahā nṛbhiḥ AVc tam in mahatsv ājiṣūtem arbhe havāmahe sa vājeṣu pra no viṣat AVa asi hi vīra senyo si bhūri parādadiḥ AVc asi dabhrasya cid vṛdho yajamānāya śikṣasi sunvate bhūri te vasu AVa yad udīrata ājayo dhṛṣṇave dhīyate dhanā AVc yukṣvā madacyutā harī kaṃ hanaḥ kaṃ vasau dadho smāṃ indra vasau dadhaḥ AVa mademade hi no dadir yūthā gavām ṛjukratuḥ AVc saṃ gṛbhāya puru śatobhayāhastyā vasu śiśīhi rāya ā bhara AVa mādayasva sute sacā śavase śūra rādhase AVc vidmā hi tvā purūvasum upa kāmānt sasṛjmahe thā no vitā bhava AVa ete ta indra jantavo viśvaṃ puṣyanti vāryam AVc antar hi khyo janānām aryo vedo adāśuṣāṃ teṣāṃ no veda ā bhara AVa surūpakṛtnum ūtaye sudughām iva goduhe AVc juhūmasi dyavidyavi AVa upa naḥ savanā gahi somasya somapāḥ piba AVc godā id revato madaḥ AVa athā te antamānāṃ vidyāma sumatīnām AVc mā no ati khya ā gahi AVa śuṣmintamaṃ na ūtaye dyumninaṃ pāhi jāgṛvim AVc indra somaṃ śatakrato AVa indriyāṇi śatakrato yā te janeṣu pañcasu AVc indra tāni ta ā vṛṇe AVa agann indra śravo bṛhad dyumnaṃ dadhiṣva duṣṭaram AVc ut te śuṣmaṃ tirāmasi AVa arvāvato na ā gahy atho śakra parāvataḥ AVc u loko yas te adriva indreha tata ā gahi AVa indro aṅga mahad bhayam abhī ṣad apa cucyavat AVc sa hi sthiro vicarṣaniḥ AVa indraś ca mṛlayāti no na naḥ paścād aghaṃ naśat AVc bhadraṃ bhavāti naḥ puraḥ AVa indra āśābhyas pari sarvābhyo abhayaṃ karat AVc jetā śatrūn vicarṣaṇiḥ AVa ka īṃ veda sute sacā pibantaṃ kad vayo dadhe AVc ayaṃ yaḥ puro vibhinatty ojasā mandānaḥ śipry andhasaḥ AVa dānā mṛgo na vāraṇaḥ purutrā carathaṃ dadhe AVc nakiṣ ṭvā ni yamad ā sute gamo mahāṃś carasy ojasā AVa ya ugraḥ sann aniṣṭṛta sthiro raṇāya saṃskṛtaḥ AVc yadi stotur maghavā śṛṇavad dhavaṃ nendro yoṣaty ā gamat AVa vayaṃ gha tvā sutāvanta āpo na vṛktabarhiṣaḥ AVc pavitrasya prasravaṇeṣu vṛtrahan pari stotāra āsate AVa svaranti tvā sute naro vaso nireka ukthinaḥ AVc kadā sutaṃ tṛṣāṇa oka ā gama indra svabdīva vaṃsagaḥ AVa kaṇvebhir dhṛṣṇav ā dhṛṣad vājaṃ darṣi sahasriṇam AVc piśaṅgarūpaṃ maghavan vicarṣaṇe makṣū gomantam īmahe AVa śrāyanta iva sūryaṃ viśved indrasya bhakṣata AVc vasūni jāte janamāna ojasā prati bhāgaṃ na dīdhima AVa anarśarātiṃ vasudām upa stuhi bhadrā indrasya rātayaḥ AVc so asya kāmaṃ vidhato na roṣati mano dānāya codayan AVa baṇ mahāṃ asi sūrya baḍ āditya mahāṃ asi AVc mahas te sato mahimā panasyate ddhā deva mahāṃ asi AVa baṭ sūrya śravasā mahāṃ asi satrā deva mahāṃ asi AVc mahnā devānām asuryaḥ purohito vibhu jyotir adābhyam AVa ud u tye madhu mattamā gira stomāsa īrate AVc satrājito dhanasā akṣitotayo vājayanto rathā iva AVa kaṇvā iva bhṛgavaḥ sūrya iva viśvam id dhītam ānaśuḥ AVc indraṃ stomebhir mahayanta āyavaḥ priyamedhāso asvaran AVa ud in nv asya ricyate ṃśo dhanaṃ na jigyusaḥ AVc ya indro harivān na dabhanti taṃ ripo dakṣaṃ dadhāti somini AVa mantram akharvaṃ sudhitaṃ supeśasaṃ dadhāta yajñiyeṣv ā AVc pūrvīś cana prasitayas taranti taṃ ya indre karmaṇā bhuvat AVa evā hy asi vīrayur evā śūra uta sthiraḥ AVc evā te rādhyaṃ manaḥ AVa evā rātis tuvīmagha viśvebhir dhāyi dhātṛbhiḥ AVc aghā cid indra me sacā AVa mo ṣu brahmeva tandrayur bhuvo vājānāṃ pate AVc matsvā sutasya gomataḥ AVa evā hy asya sūnṛtā virapśī gomatī mahī AVc pakvā śākhā na dāśuṣe AVa evā hi te vibhūtaya ūtaya indra māvate AVc sadyaś cit santi dāśuṣe AVa evā hy asya kāmyā stoma ukthaṃ ca śaṃsyā AVc indrāya somapītaye AVa taṃ te madaṃ gṛṇīmasi vṛṣaṇaṃ pṛtsu sāsahim AVc u lokakṛtnum adrivo hariśriyam AVa yena jyotīmṣy āyave manave ca viveditha AVc mandāno asya barhiṣo vi rājasi AVa tad adyā cit ta ukthino nu ṣṭuvanti pūrvathā AVc vṛṣapatnīr apo jayā divedive AVa tam v abhi pra gāyata puruhūtaṃ puruṣṭutam AVc indraṃ gīrbhis taviṣam ā vivāsata AVa yasya dvibarhaso bṛhat saho dādhāra rodasī AVc girīṃr ajrāṃ apaḥ svar vṛṣatvanā AVa sa rājasi puruṣṭutaṃ eko vṛtrāṇi jighnase AVc indra jaitrā śravasya ca yantave AVa vayam u tvām apūrvya sthūraṃ na kac cid bharanto vasyavaḥ AVc vāje citraṃ havāmahe AVa upa tvā karmann ūtaye sa no yuvograś cakrāma yo dhṛṣat AVc tvām id dhy avitāraṃ vavṛmahe sakhāya indra sānasim AVa yo na idamidaṃ purā pra vasya ānināya tam u va stuṣe AVc sakhāya indram ūtaye AVa haryaśvaṃ satpatiṃ carṣaṇīsahaṃ sa hi ṣmā yo amandata AVc ā tu naḥ sa vayati gavyam aśvyaṃ stotṛbhyo maghavā śatam AVa indrāya sāma gāyata viprāya bṛhate bṛhat AVc dharmakṛte vipaścite panasyave AVa tvam indrābhibhūr asi tvaṃ sūryam arocayaḥ AVc viśvakarmā viśvadevo mahāṃ asi AVa vibhrājaṃ jyotiṣā svar agacho rocanaṃ divaḥ AVc devās ta indra sakhyāya yemire AVa tam v abhi pra gāyata puruhūtaṃ puruṣṭutam AVc indraṃ gīrbhis taviṣam ā vivāsata AVa yasya dvibarhaso bṛhat saho dādhāra rodasī AVc girīṃr ajrāṃ apaḥ svar vṛṣatvanā AVa sa rājasi puruṣṭutaṃ eko vṛtrāṇi jighnase AVc indra jaitra śravasya ca yantave AVa imā nu kaṃ bhuvanā sīṣadhāmendraś ca viśve ca devāḥ AVc yajñaṃ ca nas tanvaṃ ca prajāṃ cādityair indraḥ saha cīkḷpāti AVa ādityair indraḥ sagaṇo marudbhir asmākaṃ bhūtv avitā tanūnām AVc hatvāya devā asurān yad āyan devā devatvam abhirakṣamāṇāḥ AVa pratyañcam arkam anayaṃ chacībhir ād it svadhām iṣirāṃ pary apaśyan AVc ayā vājaṃ devahitaṃ sanema madema śatahimāḥ suvīrāḥ AVa ya eka id vidayate vasu martāya dāśuṣe AVc īśāno apratiṣkuta indro aṅga AVa kadā martam arādhasaṃ padā kṣumpam iva sphurat AVc kadā naḥ śuśravad gira indro aṅga AVa yaś cid dhi tvā bahubhya ā sutāvāṃ āvivāsati AVc ugraṃ tat patyate śava indro aṅga AVa ya indra somapātamo madaḥ śaviṣṭha cetati AVc yenā haṃsi ny attriṇaṃ tam īmahe AVa yenā daśagvam adhriguṃ vepayantaṃ svarṇaram AVc yenā samudram āvithā tam īmahe AVa yena sindhuṃ mahīr apo rathāṃ iva pracodayaḥ AVc panthām ṛtasya yātave tam īmahe AVa endra no gadhi priyaḥ satrājid agohyaḥ AVc girir na viśvatas pṛthuḥ patir divaḥ AVa abhi hi satya somapā ubhe babhūtha rodasī AVc indrāsi sunvato vṛdhaḥ patir divaḥ AVa tvaṃ hi śaśvatīnām indra dartā purām asi AVc hantā dasyor manor vṛdhaḥ patir divaḥ AVa ed u madhvo madintaraṃ siñca vādhvaryo andhasaḥ AVc evā hi vīra stavate sadāvṛdhaḥ AVa indra sthātar harīṇāṃ nakiṣ te pūrvyastutim AVc ud ānaṃśa śavasā na bhandanā AVa taṃ vo vājānāṃ patim ahūmahi śravasyavaḥ AVc aprāyubhir yajñebhir vāvṛdhenyam AVa eto nv indraṃ stavāma sakhāya stomyaṃ naram AVc kuṣṭīr yo viśvā abhy asty eka it AVa agorudhāya gaviṣe dyukṣāya dasmyaṃ vacaḥ AVc ghṛtāt svādīyo madhunaś ca vocata AVa yasyāmitāni vīryā na rādhaḥ paryetave AVc jyotir na viśvam abhy asti dakṣiṇā AVa stuhīndraṃ vyaśvavad anūrmiṃ vājinaṃ yamam AVc aryo gayaṃ maṃhamānaṃ vi dāśuṣe AVa evā nūnam upa stuhi vaiyaśva daśamaṃ navam AVc suvidvāṃsaṃ carkṛtyaṃ caraṇīnām AVa vetthā hi nirṛtīnāṃ vajrahasta parivṛjam AVc aharahaḥ śundhyuḥ paripadām iva AVa vanoti hi sunvan kṣayaṃ parīṇasaḥ sunvāno hi ṣmā yajaty ava dviṣo devānām ava dviṣaḥ AVc sunvāna it siṣāsati sahasrā vājy avṛtaḥ AVe sunvānāyendro dadāty ābhuvaṃ rayiṃ dadāty ābhuvam AVa mo ṣu vo asmad abhi tāni pauṃsyā sanā bhūvan dyumnāni mota jāriṣur asmat purota jāriṣuḥ AVc yad vaś citraṃ yugeyuge navyaṃ ghoṣād amartyam AVe asmāsu tan maruto yac ca duṣṭaraṃ didhṛtā yac ca duṣṭaram AVa agniṃ hotāram manye dāsvantaṃ vasuṃ sūnuṃ sahaso jātavedasaṃ vipraṃ na jātavedasam AVc ya ūrdhvayā svadhvaro devo devācyā kṛpā AVe ghṛtasya vibhrāṣṭim anu vaṣṭi śociṣājuhvānasya sarpiṣaḥ AVa yajñaiḥ saṃmiślāḥ pṛṣatībhir ṛṣṭibhir yāmaṃ chubhrāso añjiṣu priyā uta AVc āsadyā barhir bharatasya sūnavaḥ potrād ā somaṃ pibatā divo naraḥ AVa ā vakṣi devāṃ iha vipra yakṣi cośan hotar ni ṣadā yoniṣu triṣu AVc prati vīhi prasthitaṃ somyaṃ madhu pibāgnīdhrāt tava bhāgasya tṛsṇuhi AVa eṣa sya te tanvo nṛmṇavardhanaḥ saha ojaḥ pradivi bāhvor hitaḥ AVc tubhyaṃ suto maghavan tubhyam ābhṛtas tvam asya brāhmaṇād ā tṛpat piba AVa yam u pūrvam ahuve tam idaṃ huve sed u havyo dadir yo nāma patyate AVc adhvaryubhiḥ prasthitaṃ somyaṃ madhu potrāt somaṃ draviṇodaḥ piba ṛtubhiḥ AVa surūpakṛtnum ūtaye sudughām iva goduhe AVc juhūmasi dyavidyavi AVa upa naḥ savanā gahi somasya somapāḥ piba AVc godā id revato madaḥ AVa athā te antamānāṃ vidyāma sumatīnām AVc mā no ati khya ā gahi AVa parehi vigram astṛtam indraṃ pṛchā vipaścitam AVc yas te sakhibhya ā varam AVa uta bruvantu no nido nir anyataś cid ārata AVc dadhānā indra id duvaḥ AVa uta naḥ subhagāṃ arir voceyur dasma kṛṣṭayaḥ AVc syāmed indrasya śarmaṇi AVa em āśum āśave bhara yajñaśriyaṃ nṛmādanam AVc patayan mandayatsakham AVa asya pītvā śatakrato ghano vṛtrāṇām abhavaḥ AVc prāvo vājeṣu vājinam AVa taṃ tvā vājeṣu vājinaṃ vājayāmaḥ śatakrato AVc dhanānām indra sātaye AVa yo rāyo vanir mahānt supāraḥ sunvataḥ sakhā AVc tasmā indrāya gāyata AVa ā tv etā ni ṣīdatendram abhi pra gāyata AVc sakhāya stomavāhasaḥ AVa purūtamaṃ purūṇām īśānaṃ vāryāṇām AVc indraṃ some sacā sute AVa sa ghā no yoga ā bhuvat sa rāye sa puraṃdhyām AVc gamad vājebhir ā sa naḥ AVa yasya saṃsthe na vṛṇvate harī samatsu śatravaḥ AVc tasmā indrāya gāyata AVa sutapāvne sutā ime śucayo yanti vītaye AVc somāso dadhyāśiraḥ AVa tvaṃ sutasya pītaye sadyo vṛddho ajāyathāḥ AVc indra jyaiṣṭhyāya sukrato AVa ā tvā viśantv āśavaḥ somāsa indra girvaṇaḥ AVc śaṃ te santu pracetase AVa tvāṃ stomā avīvṛdhan tvām ukthā śatakrato AVc tvāṃ vardhantu no giraḥ AVa akṣitotiḥ saned imaṃ vājam indraḥ sahasriṇam AVc yasmin viśvāni pauṃsyā AVa mā no martā abhi druhan tanūnām indra girvaṇaḥ AVc īśāno yavayā vadham AVa yuñjanti bradhnam aruṣam carantaṃ pari tasthuṣaḥ AVc rocante rocanā divi AVa yuñjanty asya kāmyā harī vipakṣasā rathe AVc śoṇā dhṛṣṇū nṛvāhasā AVa ketuṃ kṛṇvann aketave peśo maryā apeśase AVc sam uṣadbhir ajāyathāḥ AVa ād aha svadhām anu punar garbhatvam erire AVc dadhānā nāma yajñiyam AVa vīlu cid ārujatnubhir guhā cid indra vahnibhiḥ AVc avinda usriyā anu AVa devayanto yathā matim achā vidadvasuṃ giraḥ AVc mahām anūṣata śrutam AVa indreṇa saṃ hi dṛkṣase saṃjagmāno abibhyuṣā AVc mandū samānavarcasā AVa anavadyair abhidyubhir makhaḥ sahasvad arcati AVc gaṇair indrasya kāmyaiḥ AVa ataḥ parijmann ā gahi divo vā rocanād adhi AVc sam asminn ṛñjate giraḥ AVa ito vā sātim īmahe divo vā pārthivād adhi AVc indraṃ maho vā rajasaḥ AVa indram id gathino bṛhad indram arkebhir arkiṇaḥ AVc indraṃ vāṇīr anūṣata AVa indra id dharyoḥ sacā saṃmiśla ā vacoyujā AVc indro vajrī hiraṇyayaḥ AVa indro dīrghāya cakṣasa ā sūryaṃ rohayad divi AVc vi gobhir indram airayat AVa indra vājeṣu no va sahasrapradhaneṣu ca AVc ugra ugrābhir ūtibhiḥ AVa indraṃ vayaṃ mahādhana indram arbhe havāmahe AVc yujaṃ vṛtreṣu vajriṇam AVa sa no vṛṣann amuṃ caruṃ satrādāvann apā vṛdhi AVc asmabhyam apratiṣkutaḥ AVa tuñjetuñje ya uttare stomā indrasya vajriṇaḥ AVc na vindhe asya suṣṭutim AVa vṛṣā yūtheva vaṃsagaḥ kṛṣṭīr iyarty ojasā AVc īśāno apratiṣkutaḥ AVa ya ekaś carṣaṇīnāṃ vasūnām irajyati AVc indraḥ pañca kṣitīnām AVa indraṃ vo viśvatas pari havāmahe janebhyaḥ AVc asmākam astu kevalaḥ AVa endra sānasiṃ rayiṃ sajitvānaṃ sadāsaham AVc varṣiṣṭham ūtaye bhara AVa ni yena muṣṭihatyayā ni vṛtrā ruṇadhāmahai AVc tvotāso ny arvatā AVa indra tvotāso ā vayaṃ vajraṃ ghanā dadīmahi AVc jayema saṃ yudhi spṛdhaḥ AVa vayaṃ śūrebhir astṛbhir indra tvayā yujā vayam AVc sāsahyāma pṛtanyataḥ AVa mahāṃ indraḥ paraś ca nu mahitvam astu vajriṇe AVc dyaur na prathinā śavaḥ AVa samohe vā ya āśata naras tokasya sanitau AVc viprāso vā dhiyāyavaḥ AVa yaḥ kukṣiḥ somapātamaḥ samudra iva pinvate AVc urvīr āpo na kākudaḥ AVa evā hy asya sūnṛtā virapśī gomatī mahī AVc pakvā śākhā na dāśuṣe AVa evā hi te vibhūtaya ūtaya indra māvate AVc sadyaś cit santi dāśuṣe AVa evā hy asya kāmyā stoma ukthaṃ ca śaṃsyā AVc indrāya somapītaye AVa indrehi matsy andhaso viśvebhiḥ somaparvabhiḥ AVc mahāṃ abhiṣṭir ojasā AVa em enaṃ sṛjatā sute mandim indrāya mandine AVc cakriṃ viśvāni cakraye AVa matsvā suśipra mandibhi stomebhir viśvacarṣaṇe AVc sacaiṣu savaneṣv ā AVa asṛgram indra te giraḥ prati tvām ud ahāsata AVc ajoṣā vṛṣabhaṃ patim AVa sam codaya citram arvāg rādha indra vareṇyam AVc asad it te vibhu prabhu AVa asmānt su tatra codayendra rāye rabhasvataḥ AVc tuvidyumna yaśasvataḥ AVa saṃ gomad indra vājavad asme pṛthu śravo bṛhat AVc viśvāyur dhehy akṣitam AVa asme dhehi śravo bṛhad dyumnaṃ sahasrasātamam AVc indra tā rathinīr iṣaḥ AVa vasor indram vasupatiṃ gīrbhir gṛṇanta ṛgmiyam AVc homa gantāram ūtaye AVa sutesute nyokase bṛhad bṛhata ed ariḥ AVc indrāya śūṣam arcati AVa viśveṣu hi tvā savaneṣu tuñjate samānam ekaṃ vṛṣamaṇyavaḥ pṛthak svaḥ saniṣyavaḥ pṛthak AVc taṃ tvā nāvaṃ na parṣaṇiṃ śūṣasya dhuri dhīmahi AVe indraṃ na yajñaiś catayanta āyava stomebhir indram āyavaḥ AVa vi tvā tatasre mithunā avasyavo vrajasya sātā gavyasya niḥsṛjaḥ sakṣanta indra niḥsṛjaḥ AVc yad gavyantā dvā janā svar yantā samūhasi AVe āviṣ karikrad vṛṣaṇaṃ sacābhuvaṃ vajram indra sacābhuvam AVa uto no asyā uṣaso juṣeta hy arkasya bodhi haviṣo havīmabhiḥ svarṣātā havīmabhiḥ AVc yad indra hantave mṛgho vṛṣā vajriṃ ciketasi AVe ā me asya vedhaso navīyaso manma śrudhi navīyasaḥ AVa tubhyed imā savanā śūra viśvā tubhyaṃ brahmāṇi vardhanā kṛṇomi AVc tvaṃ nṛbhir havyo viśvadhāsi AVa nū cin nu te manyamānasya dasmod aśnuvanti mahimānam ugra AVc na vīryam indra te na rādhaḥ AVa pra vo mahe mahivṛdhe bharadhvaṃ pracetase pra sumatiṃ kṛṇudhvam AVc viśaḥ pūrvīḥ pra carā carṣaṇiprāḥ AVa yadā vajraṃ hiraṇyam id athā rathaṃ harī yamasya vahato vi sūribhiḥ AVc ā tiṣṭhati maghavā sanaśruta indro vājasya dīrghaśravasas patiḥ AVa so cin nu vṛṣṭir yūthyā svā sacāṃ indraḥ śmaśrūṇi haritābhi pruṣṇute AVc ava veti sukṣayaṃ sute madhūd id dhūṇoti vāto yathā vanam AVa yo vācā vivāco mṛdhravācaḥ purū sahasrāśivā jaghāna AVc tattad id asya pauṃsyaṃ gṛṇīmasi piteva yas taviṣīṃ vāvṛdhe śavaḥ AVa yac cid dhi satya somapā anāśastā iva smasi AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa śiprin vājānāṃ pate śacīvas tava daṃsanā AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa ni ṣvāpayā mithūdṛśā sastām abudhyamāne AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa sasantu tyā arātayo bodhantu śūra rātayaḥ AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa sam indra gardabhaṃ mṛṇa nuvantaṃ papayāmuyā AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa patāti kuṇḍṛṇācyā dūraṃ vāto vanād adhi AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa sarvaṃ parikrośaṃ jahi jambhayā kṛkadāśvam AVc ā tū na indra śaṃsaya goṣv aśveṣu śubhriṣu sahasreṣu tuvīmagha AVa vi tvā tatasre mithunā avasyavo vrajasya sātā gavyasya niḥsṛjaḥ sakṣanta indra niḥsṛjaḥ AVc yad gavyanta dvā janā svar yantā samūhasi AVe āviṣ karikrad vṛṣaṇaṃ sacābhuvaṃ vajram indra sacābhuvam AVa viduṣ ṭe asya vīryasya pūravaḥ puro yad indra śāradīr avātiraḥ sāsahāno avātiraḥ AVc śāsas tam indra martyam ayajuṃ śavasas pate AVe mahīm amuṣṇāḥ pṛthivīm imā apo mandasāna imā apaḥ AVa ād it te asya vīryasya carkiran madeṣu vṛṣann uśijo yad āvitha sakhīyato yad āvitha AVc cakartha kāram ebhyaḥ pṛtanāsu pravantave AVe te anyāmanyāṃ nadyaṃ saniṣṇata śravasyantaḥ saniṣṇata AVa vane na vā yo ny adhāyi cākraṃ chucir vāṃ stomo bhuraṇāv ajīgaḥ AVc yasyed indraḥ purudineṣu hotā nṛṇāṃ narvo nṛtamaḥ kṣapāvān AVa pra te asyā uṣasaḥ prāparasyā nṛtau syāma nṛtam asya nṛṇām AVc anu triśokaḥ śatam āvahan nṝn kutsena ratho yo asat sasavān AVa kas te mada indra rantyo bhūd duro giro abhy ugro vi dhāva AVc kad vāho arvāg upa mā manīṣā ā tvā śakyām upamam rādho annaiḥ AVa kad u dyumnam indra tvāvato nṝn kayā dhiyā karase kan na āgan AVc mitro na satya urugāya bhṛtyā anne samasya yad asan manīṣāḥ AVa preraya sūro arthaṃ na pāraṃ ye asya kāmaṃ janidhā iva gman AVc giraś ca ye te tuvijāta pūrvīr nara indra pratiśikṣanty annaiḥ AVa mātre nu te sumite indra pūrvī dyaur majmanā pṛthivī kāvyena AVc varāya te ghṛtavantaḥ sutāsaḥ svādnan bhavantu pītaye madhūni AVa ā madhvo asmā asicann amatram indrāya pūrṇaṃ sa hi satyarādhāḥ AVc sa vāvṛdhe varimann ā pṛthivyā abhi kratvā naryaḥ pauṃsyaiś ca AVa vy ānaḷ indraḥ pṛtanāḥ svojā āsmai yatante sakhyāya pūrvīḥ AVc ā smā rathaṃ na pṛtanāsu tiṣṭha yaṃ bhadrayā sumatyā codayāse AVa ā satyo yātu maghavāṃ ṛjīṣī dravantv asya haraya upa naḥ AVc tasmā id andhaḥ suṣumā sudakṣam ihābhipitvaṃ karate gṛṇānaḥ AVa ava sya śūrādhvano nānte smin no adya savane mandadhyai AVc śaṃsāty uktham uśaneva vedhāś cikituṣe asuryāya manma AVa kavir na niṇyaṃ vidathāni sādhan vṛṣā yat sekaṃ vipipāno arcāt AVc diva itthā jījanat sapta kārūn ahnā cic cakrur vayunā gṛṇantaḥ AVa svar yad vedi sudṛśīkam arkair mahi jyotī rurucur yad dha vastoḥ AVc andhā tamāṃsi dudhitā vicakṣe nṛbhyaś cakāra nṛtamo abhiṣṭau AVa vavakṣa indro amitam ṛjiṣy ubhe ā paprau rodasī mahitvā AVc ataś cid asya mahimā vi recy abhi yo viśvā bhuvanā babhūva AVa viśvāni śakro naryāṇi vidvān apo rireca sakhibhir nikāmaiḥ AVc aśmānaṃ cid ye bibhidur vacobhir vrajam gomantam uśijo vi vavruḥ AVa apo vṛtraṃ vavrivāṃsaṃ parāhan prāvat te vajraṃ pṛthivī sacetāḥ AVc prārṇāṃsi samudriyāṇy ainoḥ patir bhavaṃ chavasā śūra dhṛṣṇo AVa apo yad adriṃ puruhūta dardar āvir bhuvat saramā pūrvyaṃ te AVc sa no netā vājam ā darṣi bhūriṃ gotrā rujann aṅgirobhir gṛṇānaḥ AVa tad vo gāya sute sacā puruhūtāya satvane AVc śaṃ yad gave na śākine AVa na ghā vasur ni yamate dānaṃ vājasya gomataḥ AVc yat sīm upa śravad giraḥ AVa kuvitsasya pra hi vrajaṃ gomantaṃ dasyuhā gamat AVc śacībhir apa no varat AVa indra kratuṃ na ā bhara pitā putrebhyo yathā AVc śikṣā ṇo asmin puruhūta yāmani jīvā jyotir aśīmahi AVa mā no ajñātā vṛjanā durādhyo māśivāso ava kramuḥ AVc tvayā vayaṃ pravataḥ śaśvatīr apo ti śūra tarāmasi AVa indra jyeṣṭhaṃ na ā bharaṃ ojiṣṭhaṃ papuri śravaḥ AVc yeneme citra vajrahasta rodasī obhe suśipra prāḥ AVa tvām ugram avase carṣaṇīsahaṃ rājan deveṣu hūmahe AVc viśvā su no vithurā pibdanā vaso mitrān suṣahān kṛdhi AVa yad dyāva indra te śataṃ śataṃ bhūmir uta syuḥ AVc na tvā vajrint sahasraṃ sūryā anu na jātam aṣṭa rodasī AVa ā paprātha mahinā kṛṣṇyā vṛṣan viśvā śaviṣṭha śavasā AVc asmāṃ ava maghavan gomati vraje vajrim citrābhir ūtibhiḥ AVa yad indra yāvatas tvam etāvad aham īśīya AVc stotāram id didhiṣeya radāvaso na pāpatvāya rāsīya AVa śikṣeyam in mahayate divedive rāya ā kuhacidvide AVc nahi tvad anyan maghavan na āpyaṃ vasyo asti pitā cana AVa indra tridhātu śaraṇaṃ trivarūthaṃ svastimat AVc chardir yacha maghavadbhyaś ca mahyaṃ ca yāvayā didyum ebhyaḥ AVa ye gavyatā manasā śatrum ādabhur abhipraghnanti dhṛṣṇuyā AVc agha smā no maghavann indra girvaṇas tanūpā antamo bhava AVa indrā yāhi citrabhāno sutā ime tvāyavaḥ AVc aṇvībhis tanā pūtāsaḥ AVa indrā yāhi dhiyeṣito viprajutaḥ sutāvataḥ AVc upa brahmāṇi vāghataḥ AVa indrā yāhi tūtujāna upa brahmāṇi harivaḥ AVc sute dadhiṣva naś canaḥ AVa mā cid anyad vi śaṃsata sakhāyo mā riṣaṇyata AVc indram it stotā vṛṣaṇaṃ sacā sute muhur ukthā ca śaṃsata AVa avakrakṣiṇaṃ vṛṣabhaṃ yathājuram gāṃ na carṣaṇīsaham AVc vidveṣaṇaṃ saṃvananobhayaṃkaraṃ maṃhiṣṭham ubhayāvinam AVa yac cid dhi tvā janā ime nānā havanta ūtaye AVc asmākaṃ brahmedam indra bhūtu te hā viśvā ca vardhanam AVa vi tartūryante maghavan vipaścito ryo vipo janānām AVc upa kramasva pururūpam ā bhara vājaṃ nediṣṭham ūtaye AVa brahmaṇā te brahmayujā yunajmi harī sakhāyā sadhamāda āśū AVc sthiraṃ rathaṃ sukham indrādhitiṣṭhan prajānan vidvāṃ upa yāhi somam AVa adhvaryavo ruṇaṃ dugdham aṃśuṃ juhotana vṛṣabhāya kṣitīnām AVc gaurād vedīyāṃ avapānam indro viśvāhed yāti sutasomam ichan AVa yad dadhiṣe pradivi cārv annaṃ divedive pītim id asya vakṣi AVc uta hṛdota manasā juṣāṇa uśann indra prasthitān pāhi somān AVa jajñānaḥ somaṃ sahase papātha pra te mātā mahimānam uvāca AVc endra paprāthorv antarikṣaṃ yudhā devebhyo varivaś cakartha AVa yad yodhayā mahato manyamānān sākṣāma tān bāhubhiḥ śāśadānān AVc yad vā nṛbhir vṛta indrābhiyudhyās taṃ tvayājiṃ sauśravasaṃ jayema AVa prendrasya vocaṃ prathamā kṛtāni pra nūtanā maghavā yā cakāra AVc yaded adevīr asahiṣṭa māyā athābhavat kevalaḥ somo asya AVa tavedaṃ viśvam abhitaḥ paśavyaṃ yat paśyasi cakṣasā sūryasya AVc gavām asi gopatir eka indra bhakṣīmahi te prayatasya vasvaḥ AVa bṛhaspate yuvam indraś ca vasvo divyasyeśāthe uta pārthivasya AVc dhattaṃ rayiṃ stuvate kīraye cid yūyaṃ pāta svastibhiḥ sadā naḥ AVa yas tastambha sahasā vi jmo antān bṛhaspatis triṣadhastho raveṇa AVc taṃ pratnāsa ṛṣayo dīdhyānāḥ puro viprā dadhire mandrajihvam AVa dhunetayaḥ supraketaṃ madanto bṛhaspate abhi ye nas tatasre AVc pṛṣantaṃ sṛpram adabdham ūrvaṃ bṛhaspate rakṣatād asya yonim AVa bṛhaspate yā paramā parāvad ata ā te ṛtaspṛśo ni ṣeduḥ AVc tubhyaṃ khātā avatā adridugdhā madhva ścotanty abhito virapśam AVa bṛhaspatiḥ prathamaṃ jāyamāno maho jyotiṣaḥ parame vyoman AVc saptāsyas tuvijāto raveṇa vi saptaraśmir adhamat tamāṃsi AVa sa suṣṭubhā sa ṛkvatā gaṇena valaṃ ruroja phaligaṃ ravena AVc bṛhaspatir usriyā havyasūdaḥ kanikradad vāvaśatīr ud ājat AVa evā pitre viśvadevāya vṛṣṇe yajñair vidhema namasā havirbhiḥ AVc bṛhaspate suprajā vīravanto vayaṃ syāma patayo rayīṇām AVa asteva su prataraṃ lāyam asyan bhūṣann iva pra bharā stomam asmai AVc vācā viprās tarata vācam aryo ni rāmaya jaritaḥ soma indram AVa dohena gām upa śikṣā sakhāyaṃ pra bodhaya jaritar jāram indram AVc kośaṃ na pūrṇaṃ vasunā nyṛṣṭam ā cyāvaya maghadeyāya śūram AVa kim aṅga tvā maghavan bhojam āhuḥ śiśīhi mā śiśayaṃ tvā śṛṇomi AVc apnasvatī mama dhīr astu śakra vasuvidaṃ bhagam indrā bharā naḥ AVa tvāṃ janā mamasatyeṣv indra saṃtasthānā vi hvayante samīke AVc atrā yujaṃ kṛṇute yo haviṣmān nāsunvatā sakhyaṃ vaṣṭi śūraḥ AVa dhanaṃ na spandraṃ bahulaṃ yo asmai tīvrānt somāṃ āsunoti prayasvān AVc tasmai śatrūnt sutukān prātar ahno ni svaṣṭrān yuvati hanti vṛtram AVa yasmin vayaṃ dadhimā śaṃsam indre yaḥ śiśrāya maghavā kāmam asme AVc ārāc cit san bhayatām asya śatrur ny asmai dyumnā janyā namantām AVa ārāc chatrum apa bādhasva dūram ugro yaḥ śambaḥ puruhūta tena AVc asme dhehi yavamad gomad indra kṛdhī dhiyaṃ jaritre vājaratnām AVa pra yam antar vṛṣasavāso ajman tīvrāḥ somā bahulāntāsa indram AVc nāha dāmānaṃ maghavā ni yaṃsan ni sunvate vahati bhūri vāmam AVa uta prahām atidīvā jayati kṛtam iva śvaghnī vi cinoti kāle AVc yo devakāmo na dhanaṃ ruṇaddhi sam it taṃ rāyaḥ sṛjati svadhābhiḥ AVa gobhiṣ ṭaremāmatiṃ durevāṃ yavena vā kṣudhaṃ puruhūta viśve AVc vayaṃ rājasu prathamā dhanāny ariṣṭāso vṛjanībhir jayema AVa bṛhaspatir naḥ pari pātu paścād utottarasmād adharād aghayoḥ AVc indraḥ purastād uta madhyato naḥ sakhā sakhibhyo varīyaḥ kṛṇotu AVa yo adribhit prathamajā ṛtāvā bṛhaspatir āṅgiraso haviṣmān AVc dvibarhajmā prāgharmasat pitā na ā rodasī vṛṣabho roravīti AVa janāya cid ya īvate u lokaṃ bṛhaspatir devahūtau cakāra AVc ghnan vṛtrāṇi vi puro dardarīti jayaṃ chatrūṃr amitrān pṛtsu sāhan AVa bṛhaspatiḥ sam ajayad vasūni maho vrajān gomate deva eṣaḥ AVc apaḥ siṣāsant svar apratīto bṛhaspatir hanty amitram arkaiḥ AVa imāṃ dhiyaṃ saptaśīrṣṇīṃ pitā na ṛtaprajātāṃ bṛhatīm avindat AVc turīyaṃ svij janayad viśvajanyo yāsya uktham indrāya śaṃsan AVa ṛtaṃ śaṃsanta ṛju dīdhyānā divas putrāso asurasya vīrāḥ AVc vipraṃ padam aṅgiraso dadhānā yajñasya dhāma prathamaṃ mananta AVa haṃsair iva sakhibhir vāvadadbhir aśmanmayāni nahanā vyasyan AVc bṛhaspatir abhikanikradad gā uta prāstaud uc ca vidvāṃ agāyat AVa avo dvābhyāṃ para ekayā gā guhā tiṣṭhantīr anṛtasya setau AVc bṛhaspatis tamasi jyotir ichan ud usrā ākar vi hi tisra āvaḥ AVa vibhidyā puraṃ śayathem apācīṃ nis trīṇi sākam udadher akṛntat AVc bṛhaspatir uṣasaṃ sūryaṃ gām arkaṃ viveda stanayann iva dyauḥ AVa indro valaṃ rakṣitāraṃ dughānāṃ kareṇeva vi cakartā raveṇa AVc svedāñjibhir āśiram ichamāno rodayat paṇim ā gā amuṣṇāt AVa sa īṃ satyebhiḥ sakhibhiḥ śucadbhir godhāyasaṃ vi dhanasair adardaḥ AVc brahmaṇas patir vṛṣabhir varāhair gharmasvedebhir draviṇaṃ vy ānaṭ AVa te satyena manasā gopatiṃ gā iyānāsa iṣaṇayanta dhībhiḥ AVc bṛhaspatir mithoavadyapebhir ud usriyā asṛjata svayugbhiḥ AVa taṃ vardhayanto matibhiḥ śivābhiḥ siṃham iva nānadataṃ sadhasthe AVc bṛhaspatiṃ vṛṣaṇaṃ śūrasātau bharebhare anu madema jiṣṇum AVa yadā vājam asanad viśvarūpam ā dyām arukṣad uttarāṇi sadma AVc bṛhaspatiṃ vṛṣaṇaṃ vardhayanto nānā santo bibhrato jyotir āsā AVa satyam āśiṣaṃ kṛṇutā vayodhai kīriṃ cid dhy avatha svebhir evaiḥ AVc paścā mṛdho apa bhavantu viśvās tad rodasī śṛṇutaṃ viśvaminve AVa indro mahnā mahato arṇavasya vi mūrdhānam abhinad arbudasya AVc ahann ahim ariṇāt sapta sindhūn devair dyāvāpṛthivī prāvataṃ naḥ AVa abhi pra gopatiṃ girendram arca yathā vide AVc sūtuṃ satyasya satpatim AVa ā harayaḥ sasṛjrire ruṣīr adhi barhiṣi AVc yatrābhi saṃnavāmahe AVa indrāya gāva āśiraṃ duduhre vajriṇe madhu AVc yat sīm upahvare vidat AVa ud yad bradhnasya viṣṭapaṃ gṛham indraś ca ganvahi AVc madhvaḥ pītvā sacevahi triḥ sapta sakhyuḥ pade AVa arcata prārcata priyamedhāso arcata AVc arcantu putrakā uta puraṃ na dhṛṣṇv arcata AVa ava svarāti gargaro godhā pari saniṣvaṇat AVc piṅgā pari caniṣkadad indrāya brahmodyatam AVa ā yat patanty enyaḥ sudughā anapasphuraḥ AVc apasphuraṃ gṛbhāyata somam indrāya pātave AVa apād indro apād agnir viśve devā amatsata AVc varuṇa id iha kṣayat tam āpo abhy anūṣata vatsaṃ saṃśiśvarīr iva AVa sudevo asi varuṇa yasya te sapta sindhavaḥ AVc anukṣaranti kākudaṃ sūryaṃ suṣirām iva AVa yo vyatīṃr aphāṇayat suyuktāṃ upa dāśuṣe AVc takvo netā tad id vapur upamā yo amucyata AVa atīd u śakra ohata indro viśvā ati dviṣaḥ AVc bhinat kanīna odanaṃ pacyamānaṃ paro girā AVa arbhako na kumārako dhi tiṣṭhann avaṃ ratham AVc sa pakṣan mahiṣaṃ mṛgaṃ pitre mātre vibhukratum AVa ā tū suśipra daṃpate rathaṃ tiṣṭhā hiraṇyayam AVc adha dyukṣaṃ sacevahi sahasrapādam aruṣaṃ svastigām anehasam AVa tam ghem itthā namasvina upa svarājam āsate AVc arthaṃ cid asya sudhitaṃ yad etave āvartayanti dāvane AVa anu pratnasyaukasaḥ priyamedhāsa eṣām AVc pūrvām anu prayatiṃ vṛktabarhiṣo hitaprayasa āśata AVa yo rājā carṣaṇīnāṃ yātā rathebhir adhriguḥ AVc viśvāsāṃ tarutā pṛtanānāṃ jyeṣṭho yo vṛtrahā gṛṇe AVa indraṃ taṃ śumbha puruhanmann avase yasya dvitā vidhartari AVc hastāya vajraḥ prati dhāyi darśato maho dive na sūryaḥ AVa nakiṣ ṭaṃ karmaṇā naśad yaś cakāra sadāvṛdham AVc indraṃ na yajñair viśvagūrtam ṛbhvasam adhṛṣṭaṃ dhṛṣṇvojasam AVa aṣālham ugraṃ pṛtanāsu sāsahiṃ yasmin mahīr urujrayaḥ AVc saṃ dhenavo jāyamāne anonavur dyāvaḥ kṣāmo anonavuḥ AVa yad dyāva indra te śataṃ śataṃ bhūmīr uta syuḥ AVc na tvā vajrint sahasraṃ sūryā anu na jātam aṣṭa rodasī AVa ā paprātha mahinā vṛṣṇyā vṛṣan viśvā śaviṣṭha śavasā AVc asmāṃ ava maghavan gomati vraje vajriṃ citrābhir ūtibhiḥ AVa ut tvā mandantu stomāḥ kṛṇuṣva rādho adrivaḥ AVc ava brahmadviṣo jahi AVa padā paṇīṃr arādhaso ni bādhasva mahāṃ asi AVc nahi tvā kaś cana prati AVa tvam īśiṣe sutānām indra tvam asutānām AVc tvaṃ rājā janānām AVa īṅkhayantīr apasyuva indraṃ jātam upāsate AVc bhejānāsaḥ suvīryam AVa tvam indra balād adhi sahaso jāta ojasaḥ AVc tvaṃ vṛṣan vṛṣed asi AVa tvam indrāsi vṛtrahā vy antarikṣam atiraḥ AVc ud dyām astabhnā ojasā AVa tvam indra sajoṣasam arkaṃ bibharṣi bāhvoḥ AVc vajraṃ śiśāna ojasā AVa tvam indrābhibhur asi viśvā jātāny ojasā AVc sa viśvā bhuva ābhavaḥ AVa ā yātv indraḥ svapatir madāya yo dharmaṇā tūtujānas tuviṣmān AVc pratvakṣāṇo ati viśvā sahāṃsy apāreṇa mahatā vṛṣṇyena AVa suṣṭhāmā rathaḥ suyamā harī te mimyakṣa vajro nṛpate gabhastau AVc śībhaṃ rājan supathā yāhy arvāṅ vardhāma te papuso vṛṣṇyāni AVa endravāho nṛpatiṃ vajrabāhum ugram ugrāsas taviṣāsa enam AVc pratvakṣasaṃ vṛṣabhaṃ satyaśuṣmam em asmatrā sadhamādo vahantu AVa evā patiṃ droṇasācaṃ sacetasam ūrja skambhaṃ dharuṇa ā vṛṣāyase AVc ojaḥ kṛṣva saṃ gṛbhāya tve apy aso yathā kenipānām ino vṛdhe AVa gamann asme vasūny ā hi śaṃsiṣaṃ svāśiṣaṃ bharam ā yāhi sominaḥ AVc tvam īśiṣe sāsminn ā satsi barhiṣy anādhṛṣyā tava pātrāṇi dharmaṇā AVa pṛthak prāyan prathamā devahūtayo kṛṇvata śravasyāni duṣṭarā AVc na ye śekur yajñiyāṃ nāvam āruham irmaiva te ny aviśanta kepayaḥ AVa evaivāpāg apare santu dūdhyo śvā yeṣāṃ duryuga āyuyujre AVc itthā ye prāg upare santi dāvane purūṇi yatra vayunāni bhojanā AVa girīṃr ajrān rejamānāṃ adhārayad dyauḥ krandad antarikṣāṇi kopayat AVc samīcīne dhiṣaṇe vi ṣkabhāyati vṛṣṇaḥ pītvā mada ukthāni śaṃsati AVa imaṃ bibharmi sukṛtaṃ te aṅkuśaṃ yenārujāsi maghavaṃ chaphārujaḥ AVc asmint su te savane astv oktyaṃ suta iṣṭau maghavan bodhy ābhagaḥ AVa gobhiṣ ṭaremāmatiṃ durevāṃ yavena kṣudhaṃ puruhūta viśvām AVc vayaṃ rājabhiḥ prathamā dhanāny asmākena vṛjanenā jayema AVa bṛhaspatir naḥ pari pātu paścād utottarasmād adharād aghayoḥ AVc indraḥ purastād uta madhyato naḥ sakhā sakhibhyo varivaḥ kṛṇotu AVa trikadrukeṣu mahiṣo yavāśiraṃ tuviśuṣmas tṛpat somam apibad viṣṇunā sutaṃ yathāvaśat AVc sa īṃ mamāda mahi karma kartave mahām uruṃ sainaṃ saścad devo devaṃ satyam indraṃ satya induḥ AVa pro ṣv asmai puroratham indrāya śūṣam arcata AVc abhīke cid u lokakṛt saṃge samatsu vṛtrahāsmākaṃ bodhi coditā nabhantām anyakeṣāṃ jyākā adhi dhanvasu AVa tvaṃ sindhūṃr avāsṛjo dharāco ahann ahim AVc aśatrur indra jajñiṣe viśvaṃ puṣyasi vāryaṃ taṃ tvā pari ṣvajāmahe nabhantām anyakeṣāṃ jyākā adhi dhanvasu AVa vi ṣu viśvā arātayo ryo naśanta no dhiyaḥ AVc astāsi śatrave vadhaṃ yo na indra jighāṃsati yā te rātir dadir vasu AVe nabhantām anyakeṣāṃ jyakā adhi dhanvasu AVa tīvrasyābhivayaso asya pāhi sarvarathā vi harī iha muñca AVc indra mā tvā yajamānāso anye ni rīraman tubhyam ime sutāsaḥ AVa tubhyaṃ sutās tubhyam u sotvāsas tvāṃ giraḥ śvātryā ā hvayanti AVc indredam adya savanaṃ juṣāṇo viśvasya vidvāṃ iha pāhi somam AVa ya uśatā manasā somam asmai sarvahṛdā devakāmaḥ sunoti AVc na gā indras tasya parā dadāti praśastam ic cārum asmai kṛṇoti AVa anuspaṣṭo bhavaty eṣo asya yo asmai revān na sunoti somam AVc nir aratnau maghavā taṃ dadhāti brahmadviṣo hanty anānudiṣṭaḥ AVa aśvāyanto gavyanto vājayanto havāmahe tvopagantavā u AVc ābhūṣantas te sumatau navāyāṃ vayam indra tvā śunaṃ huvema AVa muñcāmi tvā haviṣā jīvanāya kam ajñātayakṣmād uta rājayakṣmāt AVc grāhir jagrāha yady etad tasyā indrāgnī pra mumuktam enam AVa yadi kṣitāyur yadi vā pareto yadi mṛtyor antikaṃ nīta eva AVc tam ā harāmi nirṛter upasthād aspārśam enaṃ śataśāradāya AVa sahasrākṣeṇa śatavīryeṇa śatāyuṣā haviṣāhārṣam enam AVc indro yathainaṃ śarado nayāty ati viśvasya duritasya pāram AVa śataṃ jīva śarado vardhamānaḥ śataṃ hemantān chatam u vasantān AVc śataṃ ta indro agniḥ savitā bṛhaspatiḥ śatāyuṣā haviṣāhārṣam enam AVa āhārṣam avidaṃ tvā punar āgāḥ punarṇavaḥ AVc sarvāṅga sarvaṃ te cakṣuḥ sarvam āyuś ca te vidam AVa brahmaṇāgniḥ samvidāno rakṣohā bādhatām itaḥ AVc amīvā yas te garbhaṃ durṇāmā yonim āśaye AVa yas te garbham amīvā durṇāmā yonim āśaye AVc agniṣ ṭaṃ brahmaṇā saha niṣ kravyādam anīnaśat AVa yas te hanti patayantaṃ niṣatsnuṃ yaḥ sarīsṛpam AVc jātaṃ yas te jighāṃsati tam ito nāśayāmasi AVa yas ta ūrū viharaty antarā dampatī śaye AVc yoniṃ yo antar ārelhi tam ito nāśayāmasi AVa yas tvā bhrātā patir bhūtvā jāro bhūtvā nipadyate AVc prajāṃ yas te jighāṃsati tam ito nāśayāmasi AVa yas tvā svapnena tamasā mohayitvā nipadyate AVc prajāṃ yas te jighāṃsati tam ito nāśayāmasi AVa akṣībhyāṃ te nāsikābhyāṃ karṇābhyāṃ chubukād adhi AVc yakṣmaṃ śīrṣaṇyaṃ mastiṣkāj jihvāyā vi vṛhāmi te AVa grīvābhyas ta uṣṇihābhyaḥ kīkasābhyo anūkyāt AVc yakṣmaṃ doṣaṇyam aṃsābhyāṃ bāhubhyāṃ vi vṛhāmi te AVa hṛdayāt te pari klomno halīkṣṇāt pārśvābhyām AVc yakṣmaṃ matasnābhyāṃ plīhno yaknas te vi vṛhāmasi AVa āntrebhyas te gudābhyo vaniṣṭhor udarād adhi AVc yakṣmaṃ kukṣibhyāṃ plāśer nābhyā vi vṛhāmi te AVa ūrubhyāṃ te aṣṭhīvadbhyāṃ pārṣṇibhyāṃ prapadābhyām AVc yakṣmaṃ bhasadyaṃ śroṇibhyāṃ bhāsadaṃ bhāṃsaso vi vṛhāmi te AVa mehanād vanaṃkaraṇāl lomabhyas te nakhebhyaḥ AVc yakṣmaṃ sarvasmād ātmanas tam idaṃ vi vṛhāmi te AVa asthibhyas te majjabhyaḥ snāvabhyo dhamanibhyaḥ AVb yakṣmaṃ pāṇibhyām aṅgulibhyo nakhebhyo vi vṛhāmi te AVa aṅgeaṅge lomnilomni yas te parvaṇiparvaṇi AVc yakṣaṃ tvacasyaṃ te vayaṃ kaśyapasya vībarheṇa viṣvañcaṃ vi vṛhāmasi AVa apehi manasas pate pa kāma paraś cara AVc paro nirṛtyā ā cakṣva bahudhā jīvato manaḥ AVa vayam enam idā hyopīpemeha vajriṇam AVc tasmā u adya samanā sutaṃ bharā nūnaṃ bhūṣata śrute AVa vṛkaś cid asya vāraṇa urāmathir ā vayuneṣu bhūṣati AVc semaṃ naḥ stomaṃ jujuṣāṇa ā gahīndra pra citrayā dhiyā AVa kad u nv asyākṛtam indrasyāsti pauṃsyam AVc keno nu kaṃ śromatena na śuśruve januṣaḥ pari vṛtrahā AVa tvām id dhi havāmahe sātā vājasya kāravaḥ AVc tvāṃ vṛtreṣv indra satpatiṃ naras tvāṃ kāṣṭhāsv arvataḥ AVa sa tvaṃ naś citra vajrahasta dhṛṣṇuyā maha stavāno adrivaḥ AVc gām aśvaṃ rathyam indra saṃ kira satrā vājaṃ na jigyuṣe AVa abhi tvā pūrvapītaya indra stomebhir āyavaḥ AVc samīcīnāsa ṛbhavaḥ sam asvaran rudrā gṛṇanta pūrvyam AVa asyed indro vāvṛdhe vṛṣṇyaṃ śavo made sutasya viṣṇavi AVc adyā tam asya mahimānam āyavo nu ṣṭuvanti pūrvathā AVa adhā hīndra girvaṇa upa tvā kāmān mahaḥ sasṛjmahe AVc udeva yanta udabhiḥ AVa vār ṇa tvā yavyābhir vardhanti śūra brahmāṇi AVc vāvṛdhvāṃsaṃ cid adrivo divedive AVa yuñjanti harī iṣirasya gāthayorau ratha uruyuge AVc indravāhā vacoyujā AVa agniṃ dūtaṃ vṛṇīmahe hotāraṃ viśvavedasam AVc asya yajñasya sukratum AVa agnimagniṃ havīmabhiḥ sadā havanta viśpatim AVc havyavāhaṃ purupriyam AVa agne devāṃ ihā vaha jajñāno vṛktabarhiṣe AVc asi hotā na īḍyaḥ AVa īlenyo namasyas tiras tamāṃsi darśataḥ AVc sam agnir idhyate vṛṣā AVa vṛṣo agniḥ sam idhyate śvo na devavāhanaḥ AVc taṃ haviṣmantaḥ īlate AVa vṛṣaṇaṃ tvā vayaṃ vṛṣan vṛṣaṇaḥ sam idhīmahi AVc agne dīdyataṃ bṛhat AVa agnim īliṣvāvase gāthābhiḥ śīraśociṣam AVc agniṃ rāye purumīlha śrutaṃ naro gniṃ sudītaye chardiḥ AVa agna ā yāhy agnibhir hotāraṃ tvā vṛṇīmahe AVc ā tvām anaktu prayatā haviṣmatī yajiṣṭhaṃ barhir āsade AVa acha hi tvā sahasaḥ sūno aṅgiraḥ srucaś caranty adhvare AVc ūrjo napātaṃ ghṛtakeśam īmahe gniṃ yajñeṣu pūrvyam AVa imā u tvā purūvaso giro vardhantu yā mama AVc pāvakavarṇāḥ śucayo vipaścito bhi stomair anūṣata AVa ayaṃ sahasram ṛṣibhiḥ sahaskṛtaḥ samudra iva paprathe AVc satyaḥ so asya mahimā gṛne śavo yajñeṣu viprarājye AVa ā no viśvāsu havya indraḥ samatsu bhūṣatu AVc upa brahmāṇi savanāni vṛtrahā paramajyā ṛcīṣamaḥ AVa tvaṃ dātā prathamo rāghasām asy asi satya īśānakṛt AVc tuvidyumnasya yujyā vṛṇīmahe putrasya śavaso mahaḥ AVa tvam indra pratūrtiṣv abhi viśvā asi spṛdhaḥ AVc aśastihā janitā viśvatūr asi tvaṃ tūrya taruṣyataḥ AVa anu te śuṣmaṃ turayantam īyatuḥ kṣoṇī śiśuṃ na mātarā AVc viśvās te spṛdhaḥ śnathayanta manyave vṛtraṃ yad indra tūrvasi AVa ita ūtī vo ajaraṃ prahetāram aprahitam AVc āśuṃ jetāraṃ hetāraṃ rathītamam atūrtaṃ tugryāvṛdham AVa yo rājā carṣaṇīnāṃ yātā rathebhir adhriguḥ AVc viśvāsāṃ tarutā pṛtanānāṃ jyeṣṭho yo vṛtrahā gṛṇe AVa indraṃ taṃ śumbha puruhanmann avase yasya dvitā vidhartari AVc hastāya vajraḥ prati dhāyi darśato maho dive na sūryaḥ AVa tava tyad indriyaṃ bṛhat tava śuṣmam uta kratum AVc vajraṃ śiśāti dhiṣaṇā vareṇyam AVa tava dyaur indra pauṃsyaṃ pṛthivī vardhati śravaḥ AVc tvām āpaḥ parvatāsaś ca hinvire AVa tvāṃ viṣṇur bṛhan kṣayo mitro gṛṇāti varuṇaḥ AVc tvāṃ śardho madaty anu mārutam AVa sam asya manyave viśo viśvā namanta kuṣṭayaḥ AVc samudrāyeva sindhavaḥ AVa ojas tad asya titviṣa ubhe yat samavartayat AVc indraś carmeva rodasī AVa vi cid vṛtrasya dodhato vajreṇa śataparvaṇā AVc śiro bibhed vṛṣṇinā AVa tad id āsa bhuvaneṣu jyeṣṭhaṃ yato jajña ugras tveṣanṛmṇaḥ AVc sadyo jajñāno ni riṇāti śatrūn anu yad enaṃ madanti viśva ūmāḥ AVa vāvṛdhānaḥ śavasā bhūryojāḥ śatrur dāsāya bhiyasaṃ dadhāti AVc avyanac ca vyanac ca sasni saṃ te navanta prabhṛtā madeṣu AVa tve kratum api pṛñcanti bhūri dvir yad ete trir bhavanty ūmāḥ AVc svādoḥ svādīyaḥ svādunā sṛjā sam adaḥ su madhu madhunābhi yodhīḥ AVa yadi cin nu tvā dhanā jayantaṃ raṇeraṇe anumadanti viprāḥ AVc ojīyaḥ śuṣmint sthiram ā tanuṣva mā tvā dabhan durevāsaḥ kaśokāḥ AVa tvayā vayaṃ śāśadmahe raṇeṣu prapaśyanto yudhenyāni bhūri AVc codayāmi ta āyudhā vacobhiḥ saṃ te śiśāmi brahmaṇā vayāṃsi AVa ni tad dadhiṣe vare pare ca yasminn āvithāvasā duroṇe AVc ā sthāpayata mātaraṃ jigatnum ata invata karvarāṇi bhūri AVa stuṣva varṣman puruvartmānaṃ sam ṛbhvāṇam inatamam āptam āptyānām AVc ā darśati śavasā bhūryojāḥ pra sakṣati pratimānaṃ pṛthivyāḥ AVa imā brahma bṛhaddivaḥ kṛṇavad indrāya śūṣam agniyaḥ svarṣāḥ AVc maho gotrasya kṣayati svarājā turaś cid viśvam arṇavat tapasvān AVa evā mahān bṛhaddivo atharvāvocat svāṃ tanvam indram eva AVc svasārau mātaribhvarī aripre hinvanti caine śavasā vardhayanti ca AVa citraṃ devānāṃ ketur anīkaṃ jyotiṣmān pradiśaḥ sūrya udyan AVc divākaro ti dyumnais tamāṃsi viśvātārīd duritāni śukraḥ AVa citraṃ devānām ud agād anīkaṃ cakṣur mitrasya varuṇasyāgneḥ AVc āprād dyāvāpṛthivī antarikṣaṃ sūrya ātmā jagatas tasthuṣaś ca AVa sūryo devīm uṣasaṃ rocamānāṃ maryo na yoṣām abhy eti paścāt AVc yatrā naro devayanto yugāni vitanvate prati bhadrāya bhadram AVa tvaṃ na indrā bharaṃ ojo nṛmṇaṃ śatakrato vicarṣaṇe AVc ā vīraṃ pṛtanāṣaham AVa tvaṃ hi naḥ pitā vaso tvaṃ mātā śatakrato babhūvitha AVc adhā te sumnam īmahe AVa tvāṃ śuṣmin puruhūta vājayantam upa bruve śatakrato AVc sa no rāsva suvīryam AVa svādor itthā viṣuvato madhvaḥ pibanti gauryaḥ AVc yā indreṇa sayāvarīr vṛṣṇā madanti śobhase vasvīr anu svarājyam AVa tā asya pṛśanāyuvaḥ somaṃ śrīṇanti pṛśnayaḥ AVc priyā indrasya dhenavo vajraṃ hinvanti sāyakaṃ vasvīr anu svarājyam AVa tā asya namasā sahaḥ saparyanti pracetasaḥ AVc vratāny asya saścire purūṇi pūrvacittaye vasvīr anu svarājyam AVa indrāya madūne sutaṃ pari ṣṭobhantu no giraḥ AVc arkam arcantu kāravaḥ AVa yasmin viśvā adhi śriyo raṇanti sapta saṃsadaḥ AVc indraṃ sute havāmahe AVa trikadrukeṣu cetanaṃ devāso yajñam atnata AVc tam id vardhantu no giraḥ AVa yat somam indra viṣṇavi yad vā gha trita āptye AVc yad vā marutsu mandase sam indubhiḥ AVa yad vā śakra parāvati samudre adhi mandase AVc asmākam it sute raṇā sam indubhiḥ AVa yad vāsi sunvato vṛdho yajamānasya satpate AVc ukthe vā yasya raṇyasi sam indubhiḥ AVa yad adya kac ca vṛtrahann udagā abhi sūrya AVc sarvaṃ tad indra te vaśe AVa yad vā pravṛddha satpate na marā iti manyase AVc uto tat satyam it tava AVa ye somāsaḥ parāvati ye arvāvati sunvire AVc sarvāṃs tāṃ indra gachasi AVa ubhayaṃ śṛṇavac ca na indro arvāg idaṃ vacaḥ AVc satrācyā maghavā somapītaye dhiyā śaviṣṭha ā gamat AVa taṃ hi svarājaṃ vṛṣabhaṃ tam ojase dhiṣaṇe niṣṭatakṣatuḥ AVc utopamānāṃ prathamo ni ṣīdasi somakāmaṃ hi te manaḥ AVa abhrātṛvyoanā tvam anāpir indra januṣā sanād asi AVc yudhed āpitvam ichase AVa nakī revantaṃ sakhyāya vindase pīyanti te surāśvaḥ AVc yadā kṛṇoṣi nadanuṃ sam ūhasy ād it piteva hūyase AVa aham id dhi pituṣ pari medhām ṛtasya jagrabha AVc ahaṃ sūrya ivājani AVa ahaṃ pratnena manmanā giraḥ śumbhāmi kaṇvavat AVc yenendraḥ śuṣmam id dadhe AVa ye tvām indra na tuṣṭuvur ṛṣayo ye ca tuṣṭuvuḥ AVc mamed vardhasva suṣṭutaḥ AVa mā bhūma niṣṭyā ivendra tvad araṇā iva AVc vanāni ni prajahitāny adrivo duroṣāso amanmahi AVa amanmahīd anāśavo nugrāsaś ca vṛtrahan AVc sukṛt su te mahatā śūra rādhasānu stomaṃ mudīmahi AVa pibā somam indra mandatu tvā yaṃ te suṣāva haryaśvādriḥ AVc sotur bāhubhyāṃ suyato nārvā AVa yas te mado yujas cārur asti yena vṛtrāṇi haryaśva haṃsi AVc sa tvām indra prabhūvaso mamattu AVa bodhā su me maghavan vācam emāṃ yāṃ te vasiṣṭho arcati praśastim AVc imā brahma sadhamāde juṣasva AVa śagdhy ū ṣu śacīpata indra viśvābhir ūtibhiḥ AVc bhagaṃ na hi tvā yaśasaṃ vasuvidam anu śūra carāmasi AVa pauro aśvasya purukṛd gavām asy utso deva hiraṇyayaḥ AVc nakir hi dānaṃ parimardhiṣat tve yadyad yāmi tad ā bhara AVa indram id devatātaye indraṃ prayaty adhvare AVc indraṃ samīke vanino havāmaha indraṃ dhanasya sātaye AVa indro mahnā rodasī paprathac chava indraḥ sūryam arocayat AVc indre ha viśvā bhuvanāni yemira indre suvānāsa indavaḥ AVa astāvi manma pūrvyaṃ brahmendrāya vocata AVc pūrvīr ṛtasya bṛhatīr anūṣata stotur meghā asṛkṣata AVa turaṇyavo madhumantaṃ ghṛtaścutaṃ viprāso arkam ānṛcuḥ AVc asme rayiḥ paprathe vṛṣṇyaṃ śavo sme suvānāsa indavaḥ AVa yad indra prāg apāg udaṅ nyag vā hūyase nṛbhiḥ AVc simā purū nṛṣūto asy ānave si praśardha turvaśe AVa yad vā rume ruśame śyāvake kṛpa indra mādayase sacā AVc kaṇvāsas tvā brahmabhi stomavāhasa indrā yachanty ā gahi AVa abhi tvā śūra nonumo dugdhā iva dhenavaḥ AVc īśānam asya jagataḥ svardṛśam īśānam indra tasthuṣaḥ AVa na tvāvāṃ anyo divyo na pārthivo na jāto na janiṣyate AVc aśvāyanto maghavann indra vājino gavyantas tvā havāmahe AVa revatīr naḥ sadhamāda indre santu tuvivājāḥ AVc kṣumanto yābhir madema AVa ā gha tvāvān tmanāpta stotṛbhyo dhṛṣṇav iyānaḥ AVc ṛṇor akṣaṃ na cakrayoḥ AVa ā yad duvaḥ śatakratav ā kāmaṃ jaritṝṇām AVc ṛṇor akṣaṃ na śacībhiḥ AVa tat sūryasya devatvaṃ tan mahitvaṃ madhyā kartor vitataṃ saṃ jabhāra AVc yaded ayukta haritaḥ sadhasthād ād rātrī vāsas tanute simasmai AVa tan mitrasya varuṇasyābhicakṣe sūryo rūpaṃ kṛṇute dyor upasthe AVc anantam anyad ruśad asya prājaḥ kṛṣṇam anyad dharitaḥ saṃ bharanti AVa kayā naś citra ā bhuvad ūtī sadāvṛdhaḥ sakhā AVc kayā śaciṣṭhayā vṛtā AVa kas tvā satyo madānāṃ maṃhiṣṭho matsad andhasaḥ AVc dṛlhā cid āruje vasu AVa abhī ṣu naḥ sakhīnām avitā jaritṝṇām AVc śataṃ bhavāsy ūtibhiḥ AVa imā nu kaṃ bhuvanā sīṣadhāmendraś ca viśve ca devāḥ AVc yajñaṃ ca nas tanvaṃ ca prajāṃ cādityair indraḥ saha cīkḷpāti AVa ādityair indraḥ sagaṇo marudbhir asmākaṃ bhūtv avitā tanūnām AVc hatvāya devā asurān yad āyan devā devatvam abhirakṣamāṇāḥ AVa pratyañcam arkam anayaṃ chacībhir ād it svadhām iṣirām pary apaśyan AVc ayā vājaṃ devahitaṃ sanema madema śatahimāḥ suvīrāḥ AVa apendra prāco maghavann amitrān apāpāco abhibhūte nudasva AVc apodīco apa śūrādharāca urau yathā tava śarman madema AVa kuvid aṅga yavamanto yavaṃ cid yathā dānty anupūrvaṃ viyūya AVc ihehaiṣāṃ kṛṇuhi bhojanāni ye barhiṣo namovṛktiṃ na jagmuḥ AVa nahi sthūry ṛtuthā yātam asti nota śravo vivide saṃgameṣu AVc gavyanta indraṃ sakhyāya viprā aśvāyanto vṛṣaṇaṃ vājayantaḥ AVa yuvaṃ surāmam aśvinā namucāv āsure sacā AVc vipipānā śubhas patī indraṃ karmasv āvatam AVa putram iva pitarāv aśvinobhendrāvathuḥ kāvyair daṃsanābhiḥ AVc yat surāmaṃ vy apibaḥ śacībhiḥ sarasvatī tvā maghavann abhiṣṇak AVa indraḥ sutrāmā svavāṃ avobhiḥ sumṛḍīko bhavatu viśvavedāḥ AVc bādhatāṃ dveṣo abhayaṃ naḥ kṛṇotu suvīryasya patayaḥ syāma AVa sa sutrāmā svavāṃ indro asmad ārāc cid dveṣaḥ sanutar yuyotu AVc tasya vayaṃ sumatau yajñiyasyāpi bhadre saumanase syāma AVa vi hi sotor asṛkṣata nendraṃ devam amaṃsata AVc yatrāmadad vṛṣākapir aryaḥ puṣṭeṣu matsakhā viśvasmād indra uttaraḥ AVa parā hīndra dhāvasi vṛṣākaper ati vyathiḥ AVc no aha pra vindasy anyatra somapītaye viśvasmād indra uttaraḥ AVa kim ayaṃ tvāṃ vṛṣākapiś cakāra harito mṛgaḥ AVc yasmā irasyasīd u nv aryo vā puṣṭimad vasu viśvasmād indra uttaraḥ AVa yam imaṃ tvaṃ vṛṣākapiṃ priyam indrābhirakṣasi AVc śvā nv asya jambhiṣad api karṇe varāhayur viśvasmād indra uttaraḥ AVa priyā taṣṭāni me kapir vyaktā vy adūduṣat AVc śiro nv asya rāviṣaṃ na sugaṃ duṣkṛte bhuvaṃ viśvasmād indra uttaraḥ AVa na mat strī subhasattarā na suyāśutarā bhuvat AVc na mat praticyavīyasī na sakthy udyamīyasī viśvasmād indra uttaraḥ AVa uve amba sulābhike yathevāṅgaṃ bhaviṣyati AVc bhasan me amba sakthi me śiro me vīva hṛṣyati viśvasmād indra uttaraḥ AVa kiṃ subāho svaṅgure pṛthuṣṭo pṛthujāghane AVc kiṃ śūrapatni nas tvam abhy amīṣi vṛṣākapiṃ viśvasmād indra uttaraḥ AVa avīrām iva mām ayaṃ śarārur abhi manyate AVc utāham asmi vīriṇīndrapatnī marutsakhā viśvasmād indra uttaraḥ AVa saṃhotraṃ sma purā nārī samanaṃ vāva gachati AVc vedhā ṛtasya vīriṇīndrapatnī mahīyate viśvasmād indra uttaraḥ AVa indrāṇīm āsu nāriṣu subhagām aham aśravam AVc nahy asyā aparaṃ cana jarasā marate patir viśvasmād indra uttaraḥ AVa nāham indrāṇi rāraṇa sakhyur vṛṣākaper ṛte AVc yasyedam apyaṃ haviḥ priyaṃ deveṣu gachati viśvasmād indra uttaraḥ AVa vṛsākapāyi revati suputra ād u susnuṣe AVc ghasat ta indra ukṣaṇaḥ priyaṃ kācitkaraṃ havir viśvasmād indra uttaraḥ AVa ukṣṇo hi me pañcadaśa sākaṃ pacanti viṃsatim AVc utāham admi pīva id ubhā kukṣī pṛṇanti me viśvasmād indra uttaraḥ AVa vṛṣabho na tigmaśṛṅgo ntar yūtheṣu roruvat AVc manthas ta indra śaṃ hṛde yaṃ te sunoti bhāvayur viśvasmād indra uttaraḥ AVa na seśe yasya rambate ntarā sakthyā kapṛt AVc sedīśe yasya romaśaṃ niṣeduṣo vijṛmbhate viśvasmād indra uttaraḥ AVa na seśe yasya romaśaṃ niṣeduṣo vijṛmbhate AVc sedīśe yasya rambate ntarā sakthyā kapṛt viśvasmād indra uttaraḥ AVa ayam indra vṛṣākapiḥ parasvantaṃ hataṃ vidat AVc asiṃ sūnāṃ navaṃ carum ād edhasyāna ācitaṃ viśvasmād indra uttaraḥ AVa ayam emi vicākaśad vicinvan dāsam āryam AVc pibāmi pākasutvano bhi dhīram acākaśaṃ viśvasmād indra uttaraḥ AVa dhanva ca yat kṛntatraṃ ca kati svit tā vi yojanā AVc nedīyaso vṛṣākape stam ehi gṛhāṃ upa viśvasmād indra uttaraḥ AVa punar ehi vṛṣākape suvitā kalpayāvahai AVc ya eṣa svapnanaṃśano stam eṣi pathā punar viśvasmād indra uttaraḥ AVa yad udañco vṛṣākape gṛham indrājagantana AVc kva sya pulvagho mṛgaḥ kam agaṃ janayopano viśvasmād indra uttaraḥ AVa parśur ha nāma mānavī sākaṃ sasūva viṃśatim AVc bhadraṃ bhala tyasyā abhūd yasyā udaram āmayad viśvasmād indra uttaraḥ AVa idaṃ janā upa śruta narāśaṃsa staviṣyate AVc ṣaṣṭiṃ sahasrā navatiṃ ca kaurama ā ruśameṣu dadmahe AVa uṣṭrā yasya pravāhaṇo vadhūmanto dvirdaśa AVc varṣmā rathasya ni jihīḍate diva īṣamāṇā upaspṛśaḥ AVa eṣa iṣāya māmahe śataṃ niṣkān daśa srajaḥ AVc trīṇi śatānyarvatāṃ sahasrā daśa gonām AVa vacyasva rebha vacyasva vṛkṣe na pakve śakunaḥ AVc naṣṭe jihvā carcarīti kṣuro na bhurijoriva AVa pra rebhāso manīṣā vṛṣā gāva iverate AVc amotaputrakā eṣāmamota gā ivāsate AVa pra rebha dhīm bharasva govidaṃ vasuvidam AVc devatremāṃ vācaṃ srīṇīhīṣurnāvīrastāram AVa rājño viśvajanīnasya yo devomartyāṃ ati AVc vaiśvānarasya suṣṭutimā sunotā parikṣitaḥ AVa parichinnaḥ kṣemam akarot tama āsanamācaran AVc kulāyan kṛṇvan kauravyaḥ patir vadati jāyayā AVa katarat ta ā harāṇi dadhi manthāṃ pari śrutam AVc jāyāḥ patiṃ vi pṛchati rāṣṭre rājñaḥ parikṣitaḥ AVa abhīvasvaḥ pra jihīte yavaḥ pakvaḥ patho bilam AVc janaḥ sa bhadram edhati rāṣṭre rājñaḥ parikṣitaḥ AVa indraḥ kārum abūbudhad uttiṣṭha vi carā janam AVc mamedugrasya carkṛdhi sarva it te pṛṇādariḥ AVa iha gāvaḥ pra jāyadhvam ihāśvā iha pūruṣāḥ AVc iho sahasradakṣiṇopi pūṣā ni ṣīdati AVa nemā indra gāvo riṣan mo āsāṃ gopa rīriṣat AVc māsām amitrayurjana indra mā stena īśata AVa upa no na ramasi sūktena vacasā vayaṃ bhadreṇa vacasā vayam AVc vanād adhidhvano giro na riṣyema kadā cana AVa yaḥ sabheyo vidathyaḥ sutvā yajvātha pūruṣaḥ AVc sūryaṃ cāmū riśādasas tad devāḥ prāg akalpayan AVa yo jāmyā aprathayas tad yat sakhāyaṃ dudhūrṣati AVc jyeṣṭho yad apracetās tad āhur adharāg iti AVa yad bhadrasya puruṣasya putro bhavati dādhṛṣiḥ AVc tad vipro abravīd u tad gandharvaḥ kāmyaṃ vacaḥ AVa yaśca paṇi raghujiṣṭhyo yaśca devāṃ adāśuriḥ AVc dhīrāṇāṃ śaśvatām ahaṃ tad apāg iti śuśruma AVa ye ca devā ayajantātho ye ca parādadiḥ AVc sūryo divam iva gatvāya maghavā no vi rapśate AVa yonāktākṣo anabhyakto amaṇivo ahiraṇyavaḥ AVc abrahmā brahmaṇaḥ putrastotā kalpeṣu saṃmitā AVa ya āktākṣaḥ subhyaktaḥ sumaṇiḥ suhiraṇyavaḥ AVc subrahmā brahmaṇaḥ putrastotā kalpeṣu saṃmitā AVa aprapāṇā ca veśantā revāṃ apratidiśyayaḥ AVc ayabhyā kanyā kalyāṇī totā kalpeṣu saṃmitā AVa suprapāṇā ca veśantā revānt supratidiśyayaḥ AVc suyabhyā kanyā kalyāṇī totā kalpeṣu saṃmitā AVa parivṛktā ca mahiṣī svastyā ca yudhiṃ gamaḥ AVc anāśuraścāyāmī totā kalpeṣu saṃmitā AVa vāvātā ca mahiṣī svastyā ca yudhiṃ gamaḥ AVc śvāśuraś cāyāmī totā kalpeṣu saṃmitā AVa yad indrādo dāśarājñe mānuṣaṃ vi gāhathāḥ AVc virūpaḥ sarvasmā āsīt saha yakṣāya kalpate AVa tvaṃ vṛṣākṣuṃ maghavann amraṃ maryākaro raviḥ AVc tvaṃ rauhiṇaṃ vyāsyo vi vṛtrasyābhinac chiraḥ AVa yaḥ parvatān vyadadhād yo apo vyagāhathāḥ AVc indro yo vṛtrahānmahaṃ tasmād indra namo stu te AVa pṛṣṭhaṃ dhāvantaṃ haryor auccaiḥ śravasam abruvan AVc svastyaśva jaitrāyendram ā vaha susrajam AVa ye tvā śvetā ajaiśravaso hāryo yuñjanti dakṣiṇam AVc pūrvā namasya devānāṃ bibhrad indra mahīyate AVa etā aśvā ā plavante AVa pratīpaṃ prāti sutvanam AVa tāsām ekā hariknikā AVa hariknike kim ichāsi AVa sādhuṃ putraṃ hiraṇyayam AVa kvāhataṃ parāsyaḥ AVa yatrāmūs tisraḥ śiṃśapāḥ AVa pari trayaḥ AVa pṛdākavaḥ AVa śṛṅgaṃ dhamanta āsate AVa ayanmahā te arvāhaḥ AVa sa ichakaṃ saghāghate AVa saghāghate gomīdyā gogatīr iti AVa pumāṃ kuste nimichasi AVa palpa baddha vayo iti AVa baddha vo aghā iti AVa ajāgāra kevikā AVa aśvasya vāro gośapadyake AVa śyenīpatī sā AVa anāmayopajihvikā AVa ko arya bahulimā iṣūni AVa ko asidyāḥ payaḥ AVa ko arjunyāḥ payaḥ AVa kaḥ kārṣṇyāḥ payaḥ AVa etaṃ pṛcha kuhaṃ pṛcha AVa kuhākaṃ pakvakaṃ pṛcha AVa yavāno yatiṣvabhiḥ kubhiḥ AVa akupyantaḥ kupāyakuḥ AVa āmaṇako maṇatsakaḥ AVa deva tvapratisūrya AVa enaścipaṅktikā haviḥ AVa pradudrudo maghāprati AVa śṛṅga utpanna AVa mā tvābhi sakhā no vidan AVa vaśāyāḥ putram ā yanti AVa irāvedumayaṃ data AVa atho iyanniyann iti AVa atho iyanniti AVa atho śvā asthiro bhavan AVa uyaṃ yakāṃśalokakā AVa āminoniti bhadyate AVa tasya anu nibhañjanam AVa varuṇo yāti vasvabhiḥ AVa śataṃ vā bhāratī śavaḥ AVa śatamāśvā hiraṇyayāḥ AVc śataṃ rathyā hiraṇyayāḥ AVe śataṃ kuthā hiraṇyayāḥ AVa ahula kuśa varttaka AVa śaphena iva ohate AVa āya vanenatī janī AVa vaniṣṭhā nāva gṛhyanti AVa idaṃ mahyaṃ madūriti AVa te vṛkṣāḥ saha tiṣṭhati AVa pāka baliḥ AVa śaka baliḥ AVa aśvattha khadiro dhavaḥ AVa araduparama AVa śayo hata iva AVa vyāpa pūruṣaḥ AVa adūhamityāṃ pūṣakam AVa atyardharca parasvataḥ AVa dauva hastino dṛtī AVa ādalābukamekakam AVa alābukam nikhātakam AVa karkariko nikhātakaḥ AVa tad vāta unmathāyati AVa kulāyaṃ kṛṇavāditi AVa ugraṃ vaniṣadātatam AVa na vaniṣadanātatam AVa ka eṣāṃ karkarī likhat AVa ka eṣāṃ dundubhiṃ hanat AVa yadīyaṃ hanat kathaṃ hanat AVa devī hanat kuhanat AVa paryāgāraṃ punaḥpunaḥ AVa trīṇyuṣṭrasya nāmāni AVa hiraṇya ityeke abravīt AVa dvau vā ye śiśavaḥ AVa nīlaśikhaṇḍavāhanaḥ AVa vitatau kiraṇau dvau tāvā pinaṣṭi pūruṣaḥ AVc na vai kumāri tat tathā yathā kumāri manyase AVa mātuṣṭe kiraṇau dvau nivṛttaḥ puruṣānṛte AVc na vai kumāri tat tathā yathā kumāri manyase AVa nigṛhya karṇakau dvau nirāyachasi madhyame AVc na vai kumāri tat tathā yathā kumāri manyase AVa uttānāyai śayānāyai tiṣṭhantī vāva gūhasi AVc na vai kumāri tat tathā yathā kumāri manyase AVa ślakṣṇāyāṃ ślakṣṇikāyāṃ ślakṣṇamevāva gūhasi AVc na vai kumāri tat tathā yathā kumāri manyase AVa avaślakṣṇamiva bhraṃśad antarlomamati hrade AVc na vai kumāri tat tathā yathā kumāri manyase AVa ihettha prāgapāgudagadharāg arālāgudabhartsatha AVa ihettha prāgapāgudagadharāg vatsāḥ puruṣanta āsate AVa ihettha prāgapāgudagadharāk sthālīpāko vi līyate AVa ihettha prāgapāgudagadharāk sa vai pṛthu līyate AVa ihettha prāgapāgudagadharāg āste lāhaṇi līśāthī AVa ihettha prāgapāgudagadharāg akṣlilī puchilīyate AVa bhug ity abhigataḥ śalityapakrāntaḥ phalityabhiṣṭhitaḥ AVc dundubhim āhananābhyāṃ jaritarothāmo daiva AVa kośabile rajani granther dhānam upānahi pādam AVc uttamāṃ janimāṃ janyānuttamāṃ janīn vartmanyāt AVa alābūni pṛṣātakānyaśvatthapalāśam AVc pipīlikāvataśvaso vidyutsvāparṇaśapho gośapho jaritarothāmo daiva AVa vīme devā akraṃsatādhvaryo kṣipraṃ pracara AVc susatyam id gavām asyasi prakhudasi AVa patnī yadṛśyate patnī yakṣyamāṇā jaritarothāmo daiva AVc hotā viṣṭīmena jaritar othāmo daiva AVa ādityā ha jaritar aṅgirobhyo dakṣiṇām anayan AVc tāṃ ha jaritaḥ pratyāyaṃs tām u ha jaritaḥ pratyāyan AVa tāṃ ha jaritar naḥ pratyagṛbhṇaṃs tām u ha jaritar naḥ pratyagṛbhṇaḥ AVc ahānetarasaṃ na vi cetanāni yajñān etarasaṃ na purogavāmaḥ AVa uta śveta āśupatvā uto padyābhir yaviṣṭhaḥ AVc utem āśu mānaṃ piparti AVa ādityā rudrā vasavas tvenu ta idaṃ rādhaḥ prati gṛbhṇīhy aṅgiraḥ AVc idaṃ rādho vibhu prabhu idaṃ rādho bṛhat pṛthu AVa devā dadatvāsuraṃ tad vo astu sucetanam AVc yuṣmāṃ astu divedive pratyeva gṛbhāyat AVa tvam indra śarmariṇā havyaṃ pārāvatebhyaḥ AVc viprāya stuvate vasuvaniṃ duraśravase vaha AVa tvam indra kapotāya chinnapakṣāya vañcate AVc śyāmākaṃ pakvaṃ pīlu ca vārasmā akṛṇor bahuḥ AVa araṃgaro vāvadīti tredhā baddho varatrayā AVc irāmaha praśaṃsaty anirām apa sedhati AVa yad asyā aṃhubhedyāḥ kṛdhu sthūlam upātasat AVc muṣkāvidasyā ejato gośaphe śakulāv iva AVa yadā sthūlena pasasāṇau muṣkā upāvadhīt AVc viṣvañcā vasyā vardhataḥ sikatāsv eva gardabhau AVa yad alpikāsvalpikā karkadhūkevaṣadyate AVc vāsantikam iva tejanaṃ yanty avātāya vitpati AVa yad devāso lalāmaguṃ praviṣṭīminam āviṣuḥ AVc sakulā dediśyate nārī satyasyākṣibhuvo yathā AVa mahānagnyatṛpnadvi mokradadasthānāsaran AVc śaktikānanā svacamaśakaṃ saktu padyama AVa mahānagnyulūkhalam atikrāmanty abravīt AVc yathā tava vanaspate niraghnanti tathaiveti AVa mahānagnyupa brūte bhraṣṭothāpyabhūbhuvaḥ AVc yathaiva te vanaspate pippati tathaiveti AVa mahānagnyupa brūte bhraṣṭothāpyabhūbhuvaḥ AVc yathā vayo vidāhya svarge namavadahyate AVa mahānagnyupa brūte svasāveśitaṃ pasaḥ AVc itthaṃ phalasya vṛkṣasya śūrpe śūrpaṃ bhajemahi AVa mahānagnī kṛkavākaṃ śamyayā pari dhāvati AVc ayaṃ na vidma yo mṛgaḥ śīrṣṇā harati dhāṇikām AVa mahānagnī mahānagnaṃ dhāvantam anu dhāvati AVc imās tad asya gā rakṣa yabha mām addhyaudanam AVa sudevas tvā mahānagnīr babādhate mahataḥ sādhu khodanam AVc kusaṃ pīvaro navat AVa vaśā dagdhām imāṅguriṃ prasṛjatogrataṃ pare AVc mahān vai bhadro yabha mām addhyaudanam AVa videvas tvā mahānagnīr vibādhate mahataḥ sādhu khodanam AVc kumārikā piṅgalikā kārda bhasmā ku dhāvati AVa mahān vai bhadro bilvo mahān bhadra udumbaraḥ AVc mahāṃ abhikta bādhate mahataḥ sādhu khodanam AVa yaḥ kumārī piṅgalikā vasantaṃ pīvarī labhet AVc tailakuṇḍamimāṅguṣṭhaṃ rodantaṃ śudam uddharet AVa yad dha prācīr ajagantoro maṇḍūradhāṇikīḥ AVc hatā indrasya śatravaḥ sarve budbudayāśavaḥ AVa kapṛn naraḥ kapṛtham ud dadhātana codayata khudata vājasātaye AVc niṣṭigryaḥ putram ā cyāvayotaya indraṃ sabādha iha somapītaye AVa dadhikrāvṇo akāriṣaṃ jiṣṇor aśvasya vājinaḥ AVc surabhi no mukhā karat pra ṇa āyūṃṣi tāriṣat AVa sutāso madhumattamāḥ somā indrāya mandinaḥ AVc pavitravanto akṣaran devān gachantu vo madāḥ AVa indur indrāya pavata iti devāso abruvan AVc vācas patir makhasyate viśvasyeśāna ojasā AVa sahasradhāraḥ pavate samudro vācamīṅkhayaḥ AVc somaḥ patī rayīṇāṃ sakhendrasya divedive AVa ava drapso aṃśumatīm atiṣṭhad iyānaḥ kṛṣṇo daśabhiḥ sahasraiḥ AVc āvat tam indraḥ śacyā dhamantam apa snehitīr nṛmaṇā adhatta AVa drapsam apaśyaṃ viṣuṇe carantam upahvare nadyo aṃśumatyāḥ AVc nabho na kṛṣṇam avatasthivāṃsam iṣyāmi vo vṛṣaṇo yudhyatājau AVa adha drapso aṃśumatyā upasthe dhārayat tanvaṃ titviṣāṇaḥ AVc viśo adevīr abhy ācarantīr bṛhaspatinā yujendraḥ sasāhe AVa tvaṃ ha tyat saptabhyo jāyamāno śatrubhyo abhavaḥ śatrur indra AVc gūlhe dyāvāpṛthivī anv avindo vibhumadbhyo bhuvanebhyo raṇaṃ dhāḥ AVa tvaṃ ha tyad apratimānam ojo vajreṇa vajrin dhṛṣito jaghantha AVc tvaṃ śuṣṇasyāvātiro vadhatrais tvaṃ gā indra śacyed avindaḥ AVa tam indraṃ vājayāmasi mahe vṛtrāya hantave AVc sa vṛṣā vṛṣabho bhuvat AVa indraḥ sa dāmane kṛta ojiṣṭhaḥ sa made hitaḥ AVc dyumnī ślokī sa somyaḥ AVa girā vajro na saṃbhṛtaḥ sabalo anapacyutaḥ AVc vavakṣa ṛṣvo astṛtaḥ AVa mahāṃ indro ya ojasā parjanyo vṛṣṭimāṃ iva AVc stomair vatsasya vāvṛdhe AVa prajām ṛtasya piprataḥ pra yad bharanta vahnayaḥ AVc viprā ṛtasya vāhasā AVa kaṇvāḥ indraṃ yad akrata stomair yajñasya sādhanam AVc jāmi bruvata āyudham AVa ā nūnam aśvinā yuvaṃ vatsasya gantam avase AVc prāsmai yachatam avṛkam pṛthu chardir yuyutaṃ yā arātayaḥ AVa yad antarikṣe yad divi yat pañca mānuṣāṃ anu AVc nṛmnaṃ tad dhattam aśvinā AVa ye vām daṃsāṃsy aśvinā viprāsaḥ parimāmṛśuḥ AVc evet kāṇvasya bodhatam AVa ayaṃ vāṃ gharmo aśvinā stomena pari ṣicyate AVc ayaṃ somo madhumān vājinīvasū yena vṛtraṃ ciketathaḥ AVa yad apsu yad vanaspatau yad oṣadhīṣu purudaṃsasā kṛtam AVc tena māviṣṭam aśvinā AVa yan nāsatyā bhuraṇyatho yad vā deva bhiṣajyathaḥ AVc ayaṃ vāṃ vatso matibhir na vindhate haviṣmantaṃ hi gachathaḥ AVa ā nūnam aśvinor ṛṣi stomaṃ ciketa vāmayā AVc ā somaṃ madhumattamaṃ gharmaṃ siñcād atharvaṇi AVa ā nūnaṃ raghuvartaniṃ rathaṃ tiṣṭhātho aśvinā AVc ā vāṃ stomā ime mama nabho na cucyavīrata AVa yad adya vāṃ nāsatyokthair ācucyuvīmahi AVc yad vā vāṇībhir aśvinevet kaṇvasya bodhatam AVa yad vāṃ kakṣīvāṃ uta yad vyaśva ṛṣir yad vāṃ dīrghatamā juhāva AVc pṛthī yad vāṃ vainyaḥ sādaneṣv eved ato aśvinā cetayethām AVa yātaṃ chardiṣpā uta paraspā bhūtaṃ jagatpā uta nas tanūpā AVc vartis tokāya tanayāya yātam AVa yad indreṇa sarathaṃ yātho aśvinā yad vā vāyunā bhavathaḥ samokasā AVc yad ādityebhir ṛbhubhiḥ sajoṣasā yad vā viṣṇor vikramaṇeṣu tiṣṭhathaḥ AVa yad adyāśvināv ahaṃ huveya vājasātaye AVc yat pṛtsu turvaṇe sanas tac chreṣṭham aśvinor avaḥ AVa ā nūnaṃ yātam aśvinemā havyāni vāṃ hitā AVc ime somāso adhi turvaśe yadāv ime kaṇveṣu vām atha AVa yan nāsatyā parāke arvāke asti bheṣajam AVc tena nūnaṃ vimadāya pracetasā chardir vatsāya yachatam AVa abhutsy u pra devyā sākaṃ vācāham aśvinoḥ AVc vy āvar devy ā matiṃ vi rātiṃ martyebhyaḥ AVa pra bodhayoṣo aśvinā pra devi sūnṛte mahi AVc pra yajñahotar ānuṣak pra madāya śravo bṛhat AVa yad uṣo yāsi bhānunā saṃ sūryeṇa rocase AVc ā hāyam aśvino ratho vartir yāti nṛpāyyam AVa yad āpītāso aṃśavo gāvo na duhra ūdhabhiḥ AVc yad vā vāṇīr anuṣata pra devayanto aśvinā AVa pra dyumnāya pra śavase pra nṛṣāhyāya śarmaṇe AVc pra dakṣāya pracetasā AVa yan nūnaṃ dhībhir aśvinā pitur yonā niṣīdathaḥ AVc yad vā sumnebhir ukthyā AVa taṃ vāṃ rathaṃ vayam adyā huvema pṛthujrayam aśvinā saṃgatiṃ goḥ AVc yaḥ sūryāṃ vahati vandhurāyur girvāhasaṃ purutamaṃ vasūyum AVa yuvaṃ śriyam aśvinā devatā tāṃ divo napātā vanathaḥ śacībhiḥ AVc yuvor vapur abhi pṛkṣaḥ sacante vahanti yat kakuhāso rathe vām AVa ko vām adyā karate rātahavya ūtaye vā sutapeyāya vārkaiḥ AVc ṛtasya vā vanuṣe pūrvyāya namo yemāno aśvinā vavartat AVa hiraṇyayena purubhū rathenemaṃ yajñaṃ nāsatyopa yātam AVc pibātha in madhunaḥ somyasya dadhatho ratnaṃ vidhate janāya AVa ā no yātaṃ divo acha pṛthivyā hiraṇyayena suvṛtā rathena AVc mā vām anye ni yaman devayantaḥ saṃ yad dade nābhiḥ pūrvyā vām AVa nū no rayiṃ puruvīraṃ bṛhantaṃ dasrā mimāthām ubhayeṣv asme AVc naro yad vām aśvinā stomam āvant sadhastutim ājamīlhāso agman AVa iheha yad vāṃ samanā papṛkṣe seyam asme sumatir vājaratnā AVc uruṣyataṃ jaritāraṃ yuvaṃ ha śritaḥ kāmo nāsatyā yuvadrik AVa madhumatīr oṣadhīr dyāva āpo madhuman no bhavatv antarikṣam AVc kṣetrasya patir madhumān no astv ariṣyanto anv enaṃ carema AVa panāyyaṃ tad aśvinā kṛtaṃ vāṃ vṛṣabho divo rajasaḥ pṛthivyāḥ AVc sahasraṃ śaṃsā uta ye gaviṣṭau sarvāṃ it tāṃ upa yātā pibadhyai 