Śrīsahajasiddhi
namaḥ śrīvajranāthāya
sahajasiddhiṃ pravakṣyāmi sattvānugrahahetunā |
homayāgatapotītaṃ ādikarmikavarjitaṃ ||1 ||
sahajavastusvarūpaṃ tu sāntyadiddhir ucyate |
sahajasiddhir bhavet tasmāt [ avācyaṃ ] sahajaṃ smṛtaṃ ||2 ||
khadhātau ca bhagaṃ dhyātvā madhye kurvīta bhāvanā
cakrapūrvaṃ yathānyāyaṃ devatānāṃ yathodayaṃ ||3 ||
khadhātāv iti padmeti jñānaṃ bhagam iti smṛtam |
bhāvaneti samāpatti tatsukhaṃ cakram ucyate ||4 ||
yathānyāyaṃ svasaṃvedyaṃ bodhicittan tu devatā
yathodayaṃ bhavet śūnyaṃ dvividhaṃ sahajaṃ sthitam ||5 ||
yoṣitā tu bhavet prajñā upāyaḥ puruṣaḥ smṛtam
paścād anayor dvaividhyaṃ vivṛti [ saṃvṛti ] bhedataḥ ||6 ||
pūṃṣi tāvat dvaividhyaṃ śukraṃ tasya sukhaṃ ca vā |
prajñāyām api yathā pūṃsi śukraṃ tasya sukhaṃ ca vā ||7 ||
ataḥ eva hi ānandaḥ caturṇāṃ saṃprabhedataḥ | ( 1 )
sahajaṃ caturvidhaṃ yasmāt samyaksaṃbuddhabhāṣitaṃ ||8 ||
ānandena sukhaṃ kiñcit paramānandaṃ tadadhikam |
viramānandaṃ virāgaḥ syāt sahajānandaṃ tu śeṣataḥ ||9 ||
prathamaṃ [ sparśakāṅkṣā ca ] dvitīyaṃ sukhabodhakam |
tṛtīyaṃ rāganāśatvaṃ caturthaṃ tena bhaṇyate ||10 ||
[ prathamaṃ ] uṣmāyate prajñā dvitīyaṃ dhūma [ va ] tī bhavet |
tṛtīye tyajati sphalī caturthe jvalitā yathā ||11 ||
caṇḍāli [ = lī ] jvalate nābhau dahati pañcatathāgatān |
dahati locanādīn dagdhe ham sravate śaśī ||12 ||
pūrvaṃ yadva [ c ca ] dvaividhyaṃ bodhicittaṃ kṛtaṃ ji [ naiḥ ] |
tadvad atrāpi draṣṭavyaṃ prajñāvajrasamāgamaṃ ||13 ||
rūpaṃ śabdaḥ tathā gandho [ ra ] saḥ sparśas tathaiva ca | ( 2 )
dharmadhātusvabhāvaś ca yathā īrṣyeṇa caryate |
ekaikāyatane [ nandah sa ] draṣṭavyaḥ [ catuścatuḥ ] ||14 ||
nānyena kathayate sahajaṃ na kasminn api labhyate |
[ ātmanā ] jñāyate puṇyaguruṃ prabodhasevayā ||15 ||
śrīḍombiherukapādakṛtāyāṃ sahajasiddhau sahajanirdeśaḥ prathamaḥ | II
hīnamadhyamotkṛṣṭāni anyāni yāni tāni ca |
sarve tāni samānī [ ti ] draṣṭavyāni tattvabhāvanaiḥ ||1 ||
hīnaṃ sukṣmapadārthaṃ tu utkṛṣṭaṃ bhāvam ucyate |
madhyamaṃ varjitaṃ dvābhyāṃ anyānīti ṣaḍindriyam ||2 ||
sthiracalā yāni tānīti hīnakalāni |
[ samā ] ni tulya ceṣṭāni samarasaṃ tattvabhāvanaiḥ ||3 ||
samaṃ tulyaṃ ity uktaṃ ta [ d e ] vaikarasaṃ smṛtam |
samarasaṃ ekabhāvyaṃ tu etenārthena bhaṇyate ||4 ||
kulāni bhajate loke pañcasaṃkhyāni ca |
kulasevā [ = vayā ] bhavet siddhiḥ sarvakāmapradā śubhā ||5 || ( 3 )
akṣobhayaś cāmitābhaś ca ratnasaṃbhava bhūpatiḥ |
amoghaś ca tathā proktā sattvānāṃ siddhihetunā ||6 ||
akṣobhyaḥ vajram ity uktaṃ amitābha padmam eva ca |
ratnasaṃbhavaḥ ratnaṃ vairocana tathāgata [ ś ca ] ||7 ||
amoghaḥ karma ity uktam kulāny etāni saṃkṣipet |
kulasevā [ = vayā ] bhavet siddhiḥ samyaksaṃbuddhabhāṣitam ||8 ||
trāse na rocate loke hakārādikulāni tu |
mūḍhānām upadeśo hi prakopāya na śāntaye ||9 ||
hevajro jñāyate tena śraddhayā vā śrute sati |
gopitaṃ durbhagasattveṣu [ subhagebhyaś ca ] kathyate ||10 ||
samayāni sevitavyāni daśasaṃkhyā kṛtāni ca |
[ sahajatvāt dvidhā ] bhedāt pañcapañca pṛthak pṛthak ||11 ||
gakārādi hakārādi antamadhyādi ādivā |
nakārād eko bhayād vā gupta lokapravādataḥ ||12 ||
bāhye kṛṣṇavarṇaṃ ca śuklavarṇaṃ raktaṃ ca |
śyāmapītaṃ ca varṇabhedena jñāsyante tathāgatāḥ ||13 ||
sahajasaṃgataṃ hi jagat sarvaṃ yad uta bhuvanatrayam |
tenaiva vyāpitaṃ [ sarvaṃ ] pānamaḥ ya jagat ||14 ||
evaṃ matvā tu yogī ahaṃ etādṛśo dhruvam ( 4 )
vicāryate mahādhīmān surataṃ sahajānandavat ||15 ||
khāne pāne tathā [ snāne ] jāgratah svapne'pi cintayet |
sātatyaṃ tu tato yānti sukh [ ā ] vaty [ abhi ] kāṅkṣiṇaḥ ||16 ||
śrīḍombiherukapādakṛtāyāṃ sahajasiddhau samayatattvanirdeśaḥ
dvitīyaḥ | III
yad uktaṃ bāhyaṃ ca yat tu samomathevatāyane |
hevajrayoginītantre paścād vīrasya kathyate ||1 ||
cātrasyātatrasyatpātu brahmā saucatāḥ |
sadā śaucyan tu kartavyaṃ na kāyācitavācane ||2 ||
puṇyajñānena śocyante svasaṃvedyasukhena vā |
svasaṃvedyātmikā śuddhiḥ nānyaśuddhyā vimucyate ||3 ||
vedāsāvedāvṛtena caryā seti nidarśitā |
sevayā sevakānāṃ tu caret sā caryeti smṛta ||4 ||
siddhilabdho'pi yaḥ śiṣyaḥ guruvan nābhivandayet |
avīcyādiviśo'pi syāt kṣaṇāt gurūktilaṅ ghanāt ||5 || ( 5 )
bhāvyate hi jagat sarvaṃ manasā yan na bhāvyate |
sarvadharmaparijñānaṃ bhāvanā naiva bhāvanā ||6 ||
sthiracalā ye bhāvā latāgulmatṛṇādayaḥ |
bhāvayet vai paraṃ tattvaṃ ātmabhāvasvarūpakam ||7 ||
teṣām evaṃ paraṃ nātra svasaṃvedyamahāsukha |
svasaṃvedyā bhavet siddhiḥ svasaṃvedyā hi bhāvanā ||8 ||
svasaṃvedyamayaṃ karma bhāvanā karma jāyate |
svayaṃ kartā svayaṃ hartā svayaṃ rājā svayaṃ prabhūḥ || 9 ||
rāgadveṣaṃ tathaive [ rṣyā ] moho māno tathaiva ca |
pañcakleśā tu draṣṭavyā vidyārājño mahāsukhāt ||10 ||
 avabhuktāmapi ........................................................... @.................................................................................. 
tato yānti sukhāvatyāṃ siddhavīro mahāsukha |
paramārthaṃ samā [ śri ] tya sarvākāreṇa tiṣṭhati ||12 ||
[ siddhisamaye ] pañcabhijño'pi bhavati |
divya cakṣuḥ divya śrota divyaghrāṇaḥ divya sparśaḥ divya rasaḥ divya ( 6 )
manokāyaḥ anyatra sthitā saṃbhogasamanvitaśceti ||
śrīḍombiherukapādakṛtāyāṃ sahajasiddhau samaya siddhinirṇay-
anirdeśaḥ [ tṛtīyaḥ ] ||
śrīḍombiherukapādakṛtīḥ sahajasiddhiḥ samāptā ||
