Rādhākṛṣṇārcanadīpikā
sanātanasamo yasya
jyāyān śrīmān sanātanaḥ 
śrīvallabho 'nujaḥ so 'sau
śrīrūpo jīvasadgatiḥ 
NOTE This verse is used by Jiva as the maṅgalācaraṇa in other works also
purāṇasaṃhitātantra
mantraśrutisamanvitam 
gītābhāgavataṃ śāstraṃ
jayatād vrajadhāmasu 
śrīdāmodararādhārcanam arhati vrajasthānām 
āvaśyakatām aśāvyanayo ratrādhidevyaṃ hi 
tatra kaścit śāstrapramāṇakatvaṃ na manyate
taṃ pratīdaṃ brūmaḥ 
lakṣmīr abhitaḥ strītamā gopyo lakṣmītamāḥ prathitāḥ 
rādhā gopītamā ced asyāḥ kā samā rāmā  iti 
NOTE This verse is quoted at Gopālacampū 
āstāṃ tāvat lakṣmīvijetṛguṇagaṇagopīgaṇapradhānatayā śrīkṛṣṇasandarbhādau nirṇītā 
NOTE Portions of RKAD have been lifted wholesale from the Sandarbhas
atra ca nirṇeṣyamāṇā svayaṃ bhagavataḥ śrīkṛṣṇasya svayaṃ lakṣmīrūpā śrīrādhā 
gopījanamātrasaṃvalitaḥ sa upāsyata ity atra śāstrāṇi śṛṇu 
tatrārohabhūmikākrameṇa darśyate 
ārādhanaṃ hi kṛṣṇasya
bhaved āvaśyakaṃ yathā 
tathā tadīyabhaktānāṃ
no ced doṣo 'sti dustaraḥ 
NOTE This verse is
but for mukundasya in the place of hi kṛṣṇasya
the same as LBhāg  The following section follows closely on LBhāg 
end page 
atra śrīkṛṣṇasya yathā gautamīyatantre 
asāre ghorasaṃsāre
sāraṃ kṛṣṇapadārcanam 
janmāsādya manuṣyeṣu
śuddhe ca pitṛmātari 
yo nārcayati kalpaḥ san
tasmāt pāpataro hi kaḥ 
mahābhārate 
mātṛvat parrakṣantaṃ
sṛṣṭisaṃsārakārakam 
yo nārcayati deveśaṃ
taṃ vidyād brahmaghātakam 
atha tadīyānāṃ yathā pādme 
mārkaṇḍeyo 'mbarīṣasya
vasur vyāso vibhīṣaṇaḥ 
puṇḍarīko baliḥ śambhuḥ
prahlādo viduro dhruvaḥ 
dālbhyaḥ parāśaro bhīṣmo
nāradādyāś ca vaiṣṇavaiḥ 
sevyo hariṃ niṣevyāmī
no ced doṣaḥ paraṃ bhavet 
tathā haribhaktisudhodaye  
arcayitvā tu govindaṃ
tadīyān nārcayanti ye 
na te viṣṇoḥ prasādasya
bhājanaṃ dāmbhikā janāḥ 
pādmottarakhaṇḍe 
ārādhanānāṃ sarveṣāṃ
viṣṇor ārādhanaṃ param 
tasmāt parataraṃ devi
tadīyānāṃ samarcanam 
arcayitvā tu govindaṃ
tadīyān nārcayet tu yaḥ 
na sa bhāgavato jñeyaḥ
kevalaṃ dāmbhikaḥ smṛtaḥ  iti 
atra pūrvatra ca tadīyaśabdena tasya bhaktā eva ucyante  tat tv anye 
end page 
dvau bhūtasargau loke 'smin
daiva āsura eva ca 
viṣṇor bhaktiparo daiva
āsuras tadviparyayaḥ 
iti viṣṇudharmāgnipurāṇādiniyamāt 
tat sṛṣṭyādilīlāgatatve 'pi tadudāsīneṣv audāsīnyasya yogyatvam 
taddveṣṭṛṣu taddveṣyasyaiveti ca 
tathaiva darśitaṃ saptame rājasūyārambhe śrīyudhiṣṭhirādibhiḥ śiśupālaṃ prati gālipradānādinā 
ataḥ śrībhagavān apy uktaṃ  pravṛttiṃ ca nivṛttiṃ ca Gītā 
ity ārabhya 
tān ahaṃ dviṣataḥ krūrān saṃsāreṣu narādhamān 
kṣipāmy ajasram aśubhān āsurīṣv eva yoniṣu 
āsurīṃ yonim āpannā mūḍhā janmani janmani 
mām aprāpyaiva kaunteya tato yānty adhamāṃ gatim  Gītā 
tathā 
avajānanti māṃ mūḍhā mānuṣīṃ tanum āśritam 
paraṃ bhāvam ajānanto mama bhūtamaheśvaram 
moghāśā moghakarmāṇo moghajñānā vicetasaḥ 
rākṣasīm āsurīṃ caiva prakṛtiṃ mohinīṃ śritāḥ  Gītā 
ity anena svabhaktāḥ stutāḥ 
mahātmānas tu māṃ pārtha daivīṃ prakṛtim āśritāḥ 
bhajanty ananyamanaso jñātvā bhūtādim avyayam 
end page 
satataṃ kīrtayanto māṃ yatantaś ca dṛḍhavratāḥ 
namasyantaś ca māṃ bhaktyā nityayuktā upāsate  Gītā 
ataivaikādaśe madbhaktapūjābhyadhikā iti 
mama pūjato 'py abhi sarvatobhāvenādhikā adhikamatprītikarīty arthaḥ 
tasmān madbhaktapūjāvaśyakā cāntaraṅgā ceti sthite 
eteṣām api sarveṣāṃ
prahlādaḥ pravaro mataḥ 
NOTE These two lines are LBhāg 
which finishes yat proktaṃ tasya māhātmyaṃ skāndabhāgavatādiṣu
sarveṣu haribhakteṣu
prahlādo hi mahattamaḥ 
NOTE SkandaP LBhāg 
saptame prahlādasyaiva hi vākyam 
kvāhaṃ rajaḥprabhava īśa tamo 'dhike 'smin
jātaḥ suretarakule kva tavānukampā 
na brahmaṇo na tu bhavasya na vai ramāyā
yan me 'rpitaḥ śirasi padmakaraḥ prasādaḥ  BhP 
tatraiva śrīnṛsiṃhavākyam 
bhavanti puruṣā loke
madbhaktās tvām anuvratāḥ 
bhavān me khalu bhaktānāṃ
sarveṣāṃ pratirūpadhṛk 
sarvataḥ pāṇḍavaḥ śreṣṭhāḥ prahlādādīdṛśād api 
śrīmadbhāgavataṃ samyak pramāṇaṃ sphuṭam īkṣate 
NOTE LBhāg  which begins pāṇḍavāḥ sarvataḥ śreṣṭhāḥ
tathā śrīnāradavākyam 
yūyaṃ nṛloke bata bhūribhāgā
lokaṃ punānā munayo 'bhiyanti 
yeṣāṃ gṛhān āvasatīti sākṣād
gūḍhaṃ paraṃ brahma manuṣyaliṅgam  
NOTE KṛṣṇaS  p  p
end page 
sa vā ayaṃ brahma mahadvimṛgya
kaivalyanirvāṇasukhānubhūtiḥ 
priyaḥ suhṛd vaḥ khalu mātuleya
ātmārhaṇīyo vidhikṛd guruś ca  
na yasya sākṣād bhavapadmajādibhī
rūpaṃ dhiyā vastutayopavarṇitam 
maunena bhaktyopaśamena pūjitaḥ
prasīdatām eṣa sa sātvatāṃ patiḥ  
vyākhyātaṃ ca śrīsvāmicaraṇaiḥ  prahlādasya bhāgyaṃ yena devo dṛṣṭaḥ 
vayaṃ tu mandabhāgyā iti viṣīdantaṃ rājānaṃ praty āha yūyam iti tribhiḥ 
padyatrayasya tātparyārthas tair eva likhitaḥ 
na tu prahlādasya gṛheṣu paraṃ brahma vasati 
na ca taddarśanārthaṃ munayas tadgṛhān abhiyanti 
na ca tasya mātuleyādirūpeṇa vartate 
na ca svayam eva prasannaḥ 
ato yūyam eva tato 'pi samatto 'pi bhūribhāgā iti bhāvaḥ  iti 
sadātisannikṛṣṭatvān mamatādhikyato hareḥ 
pāṇḍavebhyo 'pi yadavaḥ kecic chreṣṭhatamā matāḥ 
tathā śrīdaśame 
aho bhojayate yūyaṃ janmabhājo nṝṇām iha 
yat paśyatā 'sakṛt kṛṣṇaṃ taddarśanam api yoginām  
end page 
taddarśanasparśanānapathaprajalpa
śayyāsanāśanasayaunasapiṇḍabandhaḥ 
yeṣāṃ gṛhe nirayavartmani vartatāṃ vaḥ
svargāpavargaviramaḥ svayam āsa viṣṇuḥ  
tathā 
śayyāsanāṭanālāpa
krīḍāsnānāśanādiṣu 
na viduḥ santam ātmānaṃ
vṛṣṇayaḥ kṛṣṇacetasaḥ  BhP 
yadubhyo 'pi variṣṭho 'sau
bhagavān śrīmaduddhavaḥ 
NOTE The first two lines follow LBhāg  sarvebhyo for bhagavān
yādavendrasya yo mantrī
śiṣyo bhṛtyaḥ priyo mahān
ābālyād eva govinde
bhaktir asya sadottamā 
NOTE The last two lines are Lbhag 
tathā tṛtīye 
yaḥ pañcahāyano mātrā
prātarāśāya yācitaḥ 
tan naicchad racayan yasya
saparyāṃ bālalīlayā  BhP 
śrīdaśame ca 
vṛṣṇīnāṃ pravaro mantrī kṛṣṇasya dayitaḥ sakhā 
śiṣyo bṛhaspateḥ sākṣād uddhavo buddhisammataḥ 
tam āha bhagavān preṣṭhaṃ bhaktam ekāntinaṃ kvacit 
gṛhītvā pāṇinā pāṇiṃ prapannārtiharo hariḥ  
ekādaśe ca  tvaṃ tu bhāgavateṣv aham iti 
na ca saṅkarṣaṇo na śrīr naivātmā ca yathā bhavān iti ca 
ataiva tṛtīye svayaṃ tathaivācaritam 
end page 
noddhavo 'ṇv api mannyūno
yad guṇair nārditaḥ prabhuḥ 
ato madvayunaṃ lokaṃ
grāhayann iha tiṣṭhatu  BhP 
yad yasmād guṇaiḥ sattvādibhir nārdito na pīḍitaḥ guṇātītaḥ ity arthaḥ 
yataḥ prabhuḥ bhaktirasāsvāde prabhaviṣṇuḥ 
vrajadevyo varīyasya īdṛśād uddavād api 
yad āsāṃ premamādhuryaṃ sa eṣo 'py abhiyācate  LBhāg 
tathā hi daśame 
dṛṣṭvaivam ādi gopīnāṃ
kṛṣṇāveśātmaviklavam 
uddhavaḥ paramaḥ prītas tā
namasyann idaṃ jagau  BhP 
namasyann iti vartamānaśatṛprayogo namaskārasyānavacchinnatvaṃ bodhayati 
idaṃ vakṣyamāṇaṃ tad evāha 
etāḥ paraṃ tanubhṛto bhuvi gopavadhvo
govinda evam akhilātmani rūḍhabhāvāḥ 
vāñchanti yad bhavabhiyo munayo vayaṃ ca
kiṃ brahmajanmabhir anantakathārasasya  BhP 
bhāvasya durlabhatvād dhi tāsāṃ tatsiddhaye punaḥ 
pādareṇūkṣitaṃ yena tṛṇajanmāpi yācyate 
NOTE The second line is exactly 
the first line of which is
na citraṃ premamādhuryam
āsāṃ vāñched yad uddhavaḥ 
tathā hi śrīdaśame 
āsām aho caraṇareṇujuṣām ahaṃ syām
vṛndāvane kim api gulmalatauṣadhīnām 
end page 
yā dustyajaṃ svajanam āryapathaṃ ca hitvā
bhejur mukundapadavīṃ śrutibhir vimṛgyām  BhP 
tasyā mṛgyatvaṃ śrutibhir evoktaṃ
yathā tatraiva 
nibhṛtamarunmanokṣadṛḍhayogayujo hṛdi yan
munaya upāsate tadarayo 'pi yayuḥ smaraṇāt 
striya urugendrabhogabhujadaṇḍaviṣaktadhiyo
vayam api te samāḥ samadṛśo 'ṅghrisarojasudhāḥ  BhP 
atra pratiyugmāntarasthasyāpi śabdasya dvayena yugmadvayaṃ pṛthag avamyate 
tataś ca tad brahmākhya tat taṃ munaya upāsate tad arayo 'pi yayuḥ smaraṇāt 
striyaḥ śrīvrajadevyaḥ aṅghrisarojasudhās tatpremamayamādhuryāṇi yayuḥ 
vayam api samadṛśas tābhiḥ samabhāvāḥ satyaḥ samās tābhiḥ tulyatāṃ prāptāḥ 
vyūhāntareṇa gopyo bhūtvā tavāṅghrisarojasudhā yayima ity arthaḥ 
atra bṛhadvāmanapurāṇe tāsāṃ prārthanā pūrvakāṇi vākyāni santi 
strīśabdasya gopī vācakatvam 
tad arayo 'pi yayuḥ smaraṇād ity anenāsurāṇām api mokṣadātṛtvena anyatayā prasiddhasya śrīkṛṣṇasyaivālambanatvena labdhatvāt 
tāsām eva tasmin kevalena rāgeṇa bhajanaprasiddheḥ 
tad etad apy āstām śrīnārāyaṇāṅgasthitāyā lakṣmīto 'pi tāsāṃ paramavailakṣaṇyaṃ
tenaiva tādṛśanijabhaktihetutvena darśitam 
yathā tatraiva 
end page 
nāyaṃ śriyo 'ṅga u nitāntarateḥ prasādaḥ
svaryoṣitāṃ nalinagandharucāṃ kuto 'nyāḥ  BhP 
ity anena lakṣmyādikā niravaśeṣā eva striyo nāmubhiḥ sālakṣaṇyaṃ prāpnuvantīti vilakṣaṇā 
tatrāpy udagād ity anena sa prasādas tāsu rāsaprasaṅge uditavān eva na tu jāta iti svābhāvikapremavatyaḥ 
kevalasya śrīvṛndāvanavihāriṇaḥ pūrṇabhagavataḥ sarvato vilakṣaṇasya nityapreyasīrūpā iti 
sarvato vilakṣaṇālakṣmīviśeṣatvena prāptāḥ 
tasmāt tābhiḥ saha tasya pūjanam āvaśyakam ity āyātam 
tataḥ sthūṇanikhanananyāyena tadarthaṃ tāsāṃ svarūpaṃ nirūpyate 
tatrādau śrībhagavatsandarbhe
NOTE This is the starting point of the Bhagavatsandarbha The two following verses are quoted in section  and 
brahmeti paramātmeti bhagavān iti śabdyate ity BhP 
ādinā śrībhagavantaṃ suṣṭhu nirdhārya tasya śaktidvayī nirūpitā 
māyākhyā svarūpabhūtākhyā ca 
tatra 
ṛte 'rthaṃ yat pratīyeta
na pratīyeta cātmani 
tad vidyād ātmano māyāṃ
yathābhāso yathā tamaḥ  BhP 
ity anena 
eṣā māyā bhagavataḥ sṛṣṭisthityantakāriṇī 
trivarṇā varṇitāsmābhiḥ kiṃ bhūyaḥ śrotum icchasi  BhP 
ity anena māyāśaktir nirūpitā 
tatra tasyā aṃśāś ca darśitāḥ 
atha yan na spṛśanti na vidur mano buddhīndriyā sarvaiḥ ity BhP  ādinā 
tvam ādyaḥ puruṣaḥ sākṣād
īśvaraḥ end page 
prakṛteḥ paraḥ 
māyāṃ vyudasya cicchaktyā
kaivalye sthita ātmani  BhP 
ity anena ca svarūpabhūtācintyaśaktir darśitā 
tasyā vṛttibhedenāntāyāḥ 
śriyā puṣṭyā girā kāntyā kīrtyā tuṣṭyelayor jayā ity ādi kiyanto bhedāś ca darśitā BhP  
sā ca śaktidvayī aparā ceti śrīviṣṇupurāṇe darśitā 
sarvabhūteṣu sarvātman
yā śaktir aparā tava 
guṇāśrayā namas tasmai
śāśvatāyai sureśvara 
yātītagocarā vācāṃ
manasāṃ cāviśeṣaṇā 
jñānijñānaparicchedyā
vande tām īśvarīṃ parām  ity anena ViP  
tatra prathamā śrīvaiṣṇavānāṃ jagadvadupekṣaṇīyā yanmayī eva khalu tasya jagattā 
dvitīyā tu teṣāṃ śrībhagavadupāsyā tadīyasvarūpabhūtā yanmayy eva khalu tasya bhagavattā 
tatraikam eva svarūpāṃśitvena śaktimattvena ca virājatīti 
yasya śakteḥ svarūpabhūtatvaṃ nirūpitam 
cicchaktimattā pradhānena virājamānaṃ bhagavatsaṃjñam āpnotīti tatraiva darśitam eva 
tad evaṃ śaktitvaprādhānyena virājamānāṃ lakṣmīsaṃjñām āpnotīti darśayituṃ prakaraṇam utthāpyate 
NOTE The following passage ending with viśuddhatvam is in BhagS 
tatra tāvad ekasyaiv svarūpasya sattvāc cittād ānandāc ca svarūpabhūtā śaktir apy ekā tridhā 
tad uktaṃ viṣṇupurāṇe 
hlādinī sandhinī saṃvit
tvayy ekā sarvasaṃsthitau 
hlādatāpakarī miśrā
tvayi no guṇavarjite  iti ViP 
vyākhyātaṃ ca svāmibhiḥ 
hlādinī āhlādakarī end page 
sandhinī santatā saṃvid vidyāśaktiḥ 
ekā mukhyā avyabhicāriṇī svarūpabhūteti yāvat 
 sā sarvasaṃsthitau sarvasya samyak sthitir yasmāt tasmin sarvādhiṣṭhānabhūte tvayy eva na tu jīveṣu ca sā guṇamayī trividhā sā tvayi nāsti 
tām evāha hlādatāpakarī miśrā iti 
hlādakarī manaḥprasādotthā sāttvikī 
tāpakarī viṣayaviyogādiṣu tāpakarī tāmasī 
tadubhayamiśrā viṣayajanyā rājasī 
tatra hetuḥ  sattvādiguṇavarjite 
tad uktaṃ sarvajñasūktau 
hlādinyā saṃvidāśliṣṭaḥ
saccidānanda īśvaraḥ 
svāvidyāsaṃvṛto jīvaḥ
saṅkleśanikarākaraḥ  
iti Bhāvārthadīpikā 
atra kramād utkarṣeṇa sandhinīsaṃviddhlādinyā jñeyāḥ 
tatra ca sati ghaṭānāṃ ghaṭatvam iva sarveṣāṃ satāṃ vastūnāṃ pratīter nimittam iti
kvacit sattāsvarūpatvena āmnāto 'py asau bhagavān sad eva somyedam agra āsīd ity
atra sadrūpatvena vyāpadiśyamānā mayā sattāṃ dadhāti dhārayati ca sā sarvadeśakāladravyādiprāptikarī sandhinī 
tathā saṃvidrūpo 'pi yayā saṃvetti saṃvedayati ca sā saṃvit 
tathā hlādarūpo 'pi yayā saṃvid utkaṭarūpayā taṃ hlādaṃ saṃvetti saṃvedayati ca sā hlādinīti vivecanīyam 
 tad evaṃ tasyā mūlaśaktes tryātmakatvena siddhe yena svaprakāśatālakṣaṇena tadvṛttiviśeṣeṇa svarūpaṃ svayaṃ svarūpaśaktir vā viśiṣṭam  
āvirbhavati tad viśuddhasattvam  
tac cānyanirapekṣayas tatprakāśa iti jñāpanajñānavṛttikatvāt saṃvid eva 
asya māyayā sparśābhāvāt viśuddhatvam 
NOTE This entire section beginning with hlādinī sandhinī saṃvit is found in Bhagavatsandarbha section 
tad uktaṃ śrīviṣṇupurāṇe end page  
sattvādayo na santīśe
yatra ca prākṛtā guṇāḥ 
sa śuddhaḥ sarvaśuddhebhyaḥ
pumān ādyaḥ prasīdatu 
 iti  ViP 
śrīdaśame ca viśuddhasattvaṃ tava dhāma śāntam ity ādi BhP 
harir hi nirguṇaḥ sākṣāt
puruṣaḥ prakṛteḥ paraḥ 
sa sarvadṛg upadraṣṭā
taṃ bhajan nirguṇo bhavet  iti BhP 
ekādaśe ca sattvaṃ rajas tama iti guṇā jīvasya naiva me iti BhP  
gītopaniṣatsu ca 
ye caiva sāttvikā bhāvā rājasās tāmasāś ca ye 
matta eveti tān viddhi na tv ahaṃ teṣu te mayi 
tribhir guṇamayair bhāvair ebhiḥ sarvam idaṃ jagat 
mohitaṃ nābhijānāti mām ebhyaḥ param avyayam  iti Gītā 
tatra cedam eva viśuddhasattvaṃ sandhinyaṃśapradhānaṃ ced ādhāraśaktiḥ 
saṃvidaṃśapradhānam ātmavidyā 
hlādinīsārāṃśapradhānaṃ guhyavidyā 
yugapat śaktitrayapradhānaṃ mūrtiḥ 
atrādhāraśaktyā bhagavaddhāma prakāśate 
tad uktaṃ  yat sātvatāḥ puruṣarūpam uśanti sattvaṃ loko yata BhP 
NOTE This appears to be evidence that  is the original source of the material
not  To be followed
iti 
tathā jñānatatpravarakalakṣaṇavṛttidvayakayātmavidyayā tadvṛttirūpam upāsakāśrayaṃ jñānaṃ prakāśate 
evaṃ bhaktitatpravartakalakṣaṇavṛttidvayakayā guhyavidyayā tadvṛttirūpā prītyātmikā bhaktiḥ prakāśate 
ete eva viṣṇupurāṇe lakṣmīstave spaṣṭīkṛte  end page 
yajñavidyā mahāvidyā
guhyavidyā ca śobhate 
ātmavidyā ca devi tvaṃ
vimuktiphaladāyinī  ViP  iti 
yajñavidyā karma 
mahāvidyā aṣṭāṅgayogaḥ 
guhyavidyā bhaktiḥ 
ātmavidyā jñānam 
tattatsarvāśrayatvāt tvam eva tattadrūpā vividhānāṃ muktīnām anyeṣāṃ ca vividhānāṃ phalānāṃ dātrī bhavasīty arthaḥ k
NOTE k This section can be found in RKAD  śrutiś ca parāsya śaktir vividhaiva śrūyate svābhākiī jñānabalakriyā ceti 
 athaivambhūtānantavṛttikā yā svarūpaśaktiḥ sā tv iha bhagavadvāmāṃśavartino mūrtimato lakṣmīr evety āha anapāyinī bhagavatī śrīḥ sākṣād  
ātmano hareḥ  
BhP  iti 
ṭīkā ca  anapāyinī hareḥ śaktiḥ 
tatra hetuḥ sākṣād ātmanaḥ svasvarūpasya cidrūpatvāt tasyās tadabhedād ity arthaḥ ity eṣā 
atra sākṣātśabdena māyā paraity abhimukhe ca vilajjamānā iti BhP  vimohitā vikatthante mamāham iti durdhiyaḥ 
BhP  ity uktvā māyā neti dhvanitam 
atra anapāyitvaṃ yathā hayaśīrṣapañcarātre 
paramātmā harir devaḥ tacchaktiḥ śrīr ihoditā 
śrīr devī prakṛtiḥ proktā keśavaḥ puruṣaḥ smṛtaḥ 
na viṣṇunā vinā devī na hariḥ padmajāṃ vinā  iti 
viṣṇupurāṇe ViP  
nityaiva sā jaganmātā viṣṇuḥ śrīr anapāyinī 
yathā sarvagato viṣṇus tathā śrīs tatsahāyinī 
NOTE This section quoted from Bhagavatsandarbha 
end page 
devatve devadehā sā mānuṣatve ca mānuṣī 
harer dehānurūpāṃ vai karoty eṣātmanas tanum  iti ca 
brahmasaṃhitāyāṃ 
niyatiḥ sā ramā devi tatpriyā tadvaśaṃ tadā iti 
niyamyate svayaṃ bhagavaty eva niyatābhavatīti svarūpabhūtā śaktiḥ 
devī dyotamānā prakāśarūpety arthaḥ 
cidrūpam iti skānde 
aparaṃ tv akṣaraṃ yā sā prakṛtir jaḍarūpikā 
śrīḥ parā prakṛtiḥ proktā cetanā viṣṇusaṃśrayā 
tataś ca bhagavān kṛṣṇasaṃjña eva iti nirdhārite na viṣṇunā 
vinā devītyādi devatve devadehā sā ity ādi tadīyasvarūpabhūtā īśavāmāṃśavartinī lakṣmī kim ākhyā 
iti nirdhāryā 
tatra dvayor api pūryoḥ śrīmahiṣyākhyā jñeyā 
tadīyasvarūpaśaktitvaṃ skāndaparbhāsakhaṇḍe śivagaurīsaṃvāde gopyāditymāhātmye dṛṣṭaṃ yathā 
purā kṛṣṇo mahātejā yadā prabhāsam āgataḥ 
sahito yādavaiḥ sarvaiḥ ṣaṭpañcāśatprakoṭibhiḥ 
ṣoḍaśaiva sahasrāṇi gopyas tatra samāgatāḥ 
lakṣam ekaṃ ṣaṣṭhir ete kṛṣṇasutāḥ priye 
ity upakramya  end page 
tato gopyo mahā devi vidyā yāḥ ṣoḍaśa smṛtāḥ 
tāsāṃ nāmāni te vakṣye tāni hy ekamanāḥ śṛṇu 
lambinī candrikā kāntā krūrā śāntā mahodayā 
bhīṣaṇī nandinī śokā supūrvā vimalā kṣayā 
subhadrā śobhanā puṇyā haṃśītā kalāḥ kramāt 
haṃsa eva yataḥ kṛṣṇaḥ paramātmā janārdanaḥ 
tasyaitāḥ śaktayo devi ṣoḍaśaiva prakīrtitā 
candrarūpī mataḥ kṛṣṇa kalārūpāstu tāḥ smṛtāḥ 
sampūrṇamaṇḍalā tāsāṃ mālinī ṣoḍaśī kalā 
pratipattithim ārābhya sañcaraty āsu candramāḥ 
ṣoḍaśaiva kalā yās tu gopīrūpā varānane 
ekaikaśas tāḥ sambhinnāḥ sahasreṇa pṛthak pṛthak 
evaṃ te kathitaṃ devi rahasyaṃ jñānasambhavam 
ya etaṃ veda puruṣaḥ jñeyo vaiṣṇavo budhaiḥ 
tatra gopyo rājñya ity arthaḥ 
gopo bhūpe 'pīty amaraḥ 
lambinī avatāraśaktiḥ 
haṃsaśītety atra prāptasya haṃsasya vācyam āha haṃsa eveti 
sa ca candrarūpī candra dṛṣṭāntenanoddeśya ity arthaḥ 
kalārūpā iti tāś ca śaktayaḥ candrasyāmṛtety ādi kalā dṛṣṭāntenoddeśyā ity arthaḥ 
anuktām antimāṃ mahāśaktim āha sampūrṇeti 
seyaṃ tu kalā samaṣṭhirūpā jñeyā 
dṛṣṭāntopādānāc candrasya tādṛśatvam āha pratipad iti 
āsu etattulātve vivakṣitam āha ṣoḍaśaiveti 
ṣoḍaśānām end page 
eva vidyārūpatvāt 
etadupadeśasya jñānasambhavarahasyatvāt tajjñānasya vaiṣṇavatvānumāxakaliṅgatvāc ca 
krūrām īṣaṇāśokānām api bhagavatsvarūpabhūtānām eva satīnāṃ mallānām aśanir ity ādivat śrīkṛṣṇasya kaṭhinatvaapratyāyakatvāt 
mṛtur bhojapater itivat durjanavicitrāsakatvāt 
asatāṃ śāstetivat tadīyaśokahetutvād evaṃ ca tattanniruktir upapadyate 
yathā prakāśaikarūpāyā eva sūryakāntor ulūkeṣu tāmisrādivyañjakatā 
tataś candrarūpī mata kṛṣṇaḥ kalārūpas tu tāḥ smṛtā iti sphuṭam eva svarūpabhūtatvaṃ
darśitam  tad evaṃ tāsāṃ svarūpaśaktitve lakṣmītvaṃ tāsāṃ siddhaty eva 
tad evam abhipretya tāsāṃ lakṣmītvam āha śrīśukaḥ 
gṛheṣu tāsām anapayyātarkyakṛn
nirastasāmyātiśayeṣv avasthitaḥ 
reme ramābhir nijakāmasampluto
yathetaro gārhakamedhikāṃś caran  BhP 
ṭīkā ca  ramābhir lakṣmyā aṃśabhūtābhir ity eṣā 
svarūpaśaktitvād eva reme ity uktam 
ato nijaḥ striyaḥ paramānandaśaktiviśeṣodayarūpapremaviśeṣasvarūpo yaḥ kāmas tena sampluto vyāpta iti 
tatra śrīmaty ābhāsāyāṃ bhūśaktirūpatvaṃ pādmottarakhaṇḍādau 
yamunāyāḥ kṛpāśaktirūpatvaṃ skāndayamunāmāhātmyādāv ity anveṣaṇīyam 
kintu satyabhāmāyā harivaṃśādau saubhāgyāti
end page  śayasya vivakṣitatvāt premaśaktipracurabhūśaktitvaṃ jñeyam 
svayaṃ lakṣmīs tu rukmiṇī 
dvārakāyām abhūd rājan mahāmodaḥ puraukasām 
rukmiṇyā ramayopetaṃ dṛṣṭvā kṛṣṇaṃ śriyaḥ patim  BhP 
ity ādiṣu tasyām eva bhūriśaḥ prasiddheḥ 
ataḥ svayaṃ lakṣmītvenaiva parasparayogyatām āha śrīśukaḥ 
asyaiva bhāryā bhavituṃ rukmiṇy arhati nāparā 
asāv apy anavadyātmā bhaiṣmyāḥ samucitaḥ patiḥ  BhP 
NOTE From here to darśitavān
KṛṣṇaS 
page  See also Gopālacampū 
ataḥ svayaṃ bhagavato 'nurūpatvena svayaṃ lakṣmītvaṃ prasiddham eva 
atha śrīvṛndāvane tadīyasvarūpaśaktiprādurbhāvāḥ śrīvrajadevyaḥ 
yathā brahmasaṃhitāyāṃ  
ānandacinmayarasapratibhāvitābhis
tābhir ya eva nijarūpatayā kalābhiḥ 
goloka eva nivasaty akhilātmabhūto
govindam ādipuruṣaṃ tam ahaṃ bhajāmi  iti 
tatra tābhiḥ śrīgopībhir mantre 
tacchabdaprayogāt 
ānandacinmayarasena premarasaviśeṣeṇa praitbhāvitābhis tatpradhānābhir ity arthaḥ 
hlādinīsāravṛttiviśeṣarūpatvāt 
kalātvenaiva nijarūpatve siddhe punar nijarūpatayoktiḥ prakaṭalīlāyāṃ end page 
parakīyābhāsatvasya vyavacchedārtham 
yata uktaṃ tatraiva śriyaḥ kāntāḥ kāntaḥ paramapuruṣaḥ  iti 
śrīparamapuruṣayor aupapatyaṃ nāstīti yuktaṃ ca darśitavān 
etad abhiprāyeṇaiva svāyambhuvāgame 'pi śrībhūlīlāśabdaiḥ tatpreyasīviśeṣatvam upadiṣṭam 
ataiva gopījanā vidyākalāpreraka ity atra tāpanīvākye śrīmaddaśākṣarasthanāmaniruktau
ye gopījanās te ā samyag yā vidyā paramapremarūpā tasyāḥ kalāvṛttirūpā iti vyākhyeyam 
rājavidyā rājaguhyam ity ādi gītāprakaraṇāt bhagavaty avidyāsaṃśleṣābhāvāt 
tad uktaṃ hlādinīty ādi 
tatas tāsāṃ prerakas tat krīḍāyāṃ pravartakaḥ 
sa ca patitva eva viśrāntaḥ 
iti vallabhaśabdenaikārthyam eva 
janmajarābhyāṃ bhinna ity ādau sa vo hi svāmī bhavati iti tasyām eva śrutau
tāḥ prati durvāsāvākyāt 
strīsambandhe svāmīśabdaḥ paatyāv eva rūḍhaḥ 
svāmino devṛdevarāv ity amarakoṣāt 
pādanyāsair ity ādau BhP  kṛṣṇavadhva iti śrīśukavacanam 
ṛṣabhasya jaguḥ kṛtyāni BhP  ity atra ṭīkā ca ṛṣabhasya patyuḥ iti 
saṅgītaśāstre
ca gopīpatir ananto 'pi vaṃśadhvanivaśaṃ gataḥ iti śrīmacchaṅkarācāryakṛte yamunāstotre ca
vidhehi tasya rādhikādhavāṅghripaṅkaje ratim iti 
uddhavaṃ prati śrībhagavatā ca  ballavyo me madātmikāḥ BhP  iti 
tad idaṃ gacchoddhava vrajaṃ saumya pitror naḥ prītim āvaha iti BhP  end page 
vallabhābhimānitām ātmani vyajya śrīkṛṣṇasya vacanaṃ brāhmaṇasya mama brāhmaṇīty ādivat goparūpasya mama gopīrūpā ity arthaḥ 
atas tāsām api tathaivābhimānaṃ tatraivoktam  api bata madhupuryāṃ āryaputro 'dhunāste iti  
tathaiva ca kumārīṇāṃ saṅkalpavacanam  nandagopasutaṃ devi patiṃ me kurute namaḥ iti  
na kevalaṃ sādhāraṇarītyā dāmpatyavyavahāras tābhir mama kintu madātmikā matsvarūpaśaktaya ity arthaḥ 
ātmaśabdasya manīvācakatvena tā manmanaskā 
ity ādy uktaṃ punar uktaṃ syāt 
uktaṃ ca tāsāṃ svarūpaśaktitvaṃ śrīśukadevena 
tābhir vidhutaśokābhir bhagavān acyuto vṛtaḥ 
vyarocatādhikaṃ tāta puruṣaḥ śaktibhir yathā  iti  
tābhiḥ śaktibhir yathā yāvat tathā tatrātiśuśubhe tābhir bhagavān devakīsutaḥ ity ādi 
cakāśa gopīpariṣadgato 'rcita ity ādi 
vyarocataiṇāṅka ivoḍubhir vṛta ity ādi 
svarūpaśaktitvād evādhikaṃ vyarocata ity ādyuktam upapadyate 
svaśaktyekaprakāśat śrībhagavataḥ 
atas tāsāṃ lakṣmīsaṃjñatvam apy uktaṃ brahmasaṃhitāyāṃ lakṣmīsahasraśatasambhramasevyamānam iti 
śriyaḥ kāntāḥ kāntaḥ paramapuruṣa iti 
śrīdaśame ca 
end page  gopyo labdhvācyutaṃ kāntaṃ śriya ekāntavallabham iti 
gopya eva śriya kāntaṃ manoharaṃ ekāntavallabhaṃ rahoramaṇam 
tasmāt nāyaṃ śriyo 'ṅga iti śukānuvādaḥ sāmānye lakṣmīvijayaṃ vyanakti 
lakṣmīsahasreti viriñcavāṇī lakṣmīviśeṣatvam urīkaroti 
kurutve 'pi śrīyudhiṣṭhirādīnāṃ pāṇḍavasaṃjñatvam 
lakṣmītve 'pi vrajadevīnāṃ gopīsaṃjñatvam iti 
tasmāt tāsāṃ paramalakṣmīrūpatvena tannityapreyasītvaṃ siddham 
tathā ca gautamīyatantre daśārṇavyākhyāyām  
gopīti prakṛtiṃ vidyāj janas tattvasamūhakaḥ 
anayor āśrayo vyāptyā kāraṇatvena ceśvaraḥ 
sāndrānandaṃ paraṃ jyotir vallabhatvena kathyate 
athavā gopī prakṛtir janas tadaṃśamaṇḍalam 
anayor vallabhaḥ proktaḥ svāmī kṛṣṇākhya īśvaraḥ
kāryakāraṇayor īśaḥ śrutibhis tena gīyate
anekajanmasiddhānāṃ gopīnāṃ patir eva vā
nandanandana ity uktas trailokyānandavardhanaḥ iti
ataiva prathamā prakṛtiḥ pradhānaṃ 
dvitīyā svarūpaśaktiḥ 
tattvāni mahadādīni aṃśāḥ 
jñānaśaktibalaiśvaryavīryatejāṃsy aśeṣataḥ 
bhagavacchabdavācyāni vinā heyair guṇādibhiḥ 
iti viṣṇupurāṇoktāḥ ViP  
atra anekajanmasiddhānāṃ iti
bahūni me vyatītāni end page 
janmāni tava cārjuna bg  itivat anādisiddhatvam eva bodhayati 
patir eva ity evakāreṇa prakaṭalīlāyām upapatitvavyavahāras tu māyika evety arthaḥ 
sa cāgre darśayiṣyate 
vāśabdasyaivottarapakṣatābodhanāya 
NOTE GCP 
tad evam ādibhir viśiṣṭatvenaiva tadārādhanād āsāṃ nityapreyasītvaṃ siddham 
tacchṛtīnāṃ tadārādhānāṃ cānāghananatabhāvitvāt 
sa hi mantre caturdhā pratīyate 
mantrasya kāraṇarūpatvena varṇasamudāyarūpatvena
adhiṣṭhātṛdevatārūpatvena ārādhyarūpatvena ca 
atra kāraṇarūpatvaṃ tadadhiṣṭhātṛdevatārūpatvaṃ coktaṃ brahmasaṃhitāyāṃ prakṛtyā puruṣeṇa ca iti  
prakṛtir mantrasya svarūpas trayam eva śrīkṛṣṇaḥ kāraṇarūpatvāt 
tad evoktam ṛṣyādismaraṇe kṛṣṇaḥ prakṛtir iti 
sa eva adhiṣṭhātṛdevatārūpaḥ 
varṇasamudāyarūpaṃ coktaṃ tatraiva  kāmaḥ kṛṣṇāyety BrahmaS  ādinā 
uktaṃ ca hayaśīrṣapañcarātre
vācyatvaṃ vācakatvaṃ ca devatāmantrayor hi 
abhedenocyate grahma tattvavidbhir vicārataḥ  iti 
ārādhyarūpatvaṃ ca tatraiva brahmasaṃhitāyāṃ  īśvaraḥ paramaḥ kṛṣṇaḥ saccidānandavigrahaḥ 
anādir ādir ity ādinā 
kvicid durgāyā adhiṣṭhātṛtvaṃ tu śaktiśaktimator abhedavivakṣayā 
ata uktaṃ gautamīyakalpe  yaḥ kṛṣṇaḥ saiva durgā syād yā durgā kṛṣṇa eva sa iti 
yataḥ śrīkṛṣṇas tatra svarūpaśaktirūpeṇa durgā nāma 
tasmān neyaṃ māyāṃśabhūtā durgā iti gamyate 
niruktiś cātra duḥkhena end page 
gurvārādhanādiprayāsena gamyate jñāyate iti 
tathā ca nāradapañcarātre śrutividyāsaṃvāde 
jānāty ekā parā kāntaṃ saiva durgā tadātmikā 
yā parā parayā śaktir mahāviṣṇusvarūpiṇī 
yasyā vijñānamātreṇa parāṇāṃ paramātmanaḥ 
muhūrtād eva devasya prāptir bhavati nānyathā 
ekeyaṃ premasarvasvasvabhāvā śrīgokuleśvarī 
anayā sulabho jñeya ādidevo 'khileśvaraḥ 
bhaktir bhajanasampattir bhajate prakṛtiḥ priyam 
jñāyate 'tyantaduḥkhena seyaṃ prakṛtir ātmanaḥ 
durgeti gīyate sarvair akhaṇḍarasavallabhā 
asyā āvarikā śaktir mahāmāyā 'khileśvarī 
yayā mugdhaṃ jagat sarvaṃ sarvadehābhimāninaḥ  iti 
ataiva māyāṃ vyudasya cicchaktyā kaivalye sthita ātmanīti prathamokteḥ 
na yatra māyā kim utāpare harer iti dvitīyokteḥ māyātītavaikuṇṭhāvaraṇakathane yathoktaṃ pādmottarakhaṇḍe 
satyācyutānantadurgāviṣvaksenagajānanāḥ 
śaṅkhapadmanidhī lokāś caturthāvaraṇaṃ smṛtam 
ity ady uktvā 
nityāḥ sarve pare dhāmni ye cānye 'pi divaukasaḥ 
te vai prākṛtanāke 'sminn anityās tridiveśvarāḥ  end 
iti teṣāṃ śrībhagavadaṃśarūpatvam uktaṃ trailokyasammohanatantre 
sarvatra devadevo 'sau
gopaveśadharo hariḥ 
kevalaṃ rūpabhedena
nāmabhedaḥ prakīrtitaḥ 
ato nāmamātrasādhāreṇe 'nanyabhaktair na vibhetavyaṃ kintu bhāgavatair nityavaikuṇṭhasevakatvāt viṣvaksenādivat satkāryā eva te 
arcayitvā tu govindaṃ tadīyān nārcayet tu yaḥ ity ādivacanena tadasatkāre doṣaśravaṇāt 
ataiva tān evoddiśya uktam ekādaśe 
durgāṃ vināyakaṃ vyāsaṃ
viṣvaksenaṃ gurūn surān 
sve sve sthāne tv abhimukhān
pūjayet prokṣaṇādibhiḥ  BhP 
atha prakṛtam anusarāmaḥ 
sad eva śrīgopīnāṃ svarūpaśaktitve prasiddhe śrīkṛṣṇasya nityapreyasīrūpatvaṃ siddham eva 
tatas tābhiḥ saha tasya pūjana āvaśyakatā svataḥ siddhā 
atra punaḥ prativādī prāha
yadi tāḥ kṛṣṇasya nityapriyāḥ
tarhi kathaṃ parakīyārūpatvam 
tatrāpi putrādisaṃyoktṛtvaṃ śrūyate 
 satyaṃ tadrūpatvaṃ māyikam iti vaiṣṇavatoṣaṇīnāmnyāṃ śrīdaśamaṭippanyāṃ kṛṣṇasandarbhādau ca pramitam iti vistarabhayān nātra prapañcitam 
atha sāmānyataḥ śrīkṛṣṇapriyāḥ khalu dvidhā 
nityasiddhāḥ sādhanasiddhāś ca 
tatra nityasiddhāḥ pūrvoktiḥ 
sādhanasiddhāś ca trividhāḥ 
ṛṣijāḥ śrutayo devakanyāś ca 
tatra ṛṣijā yathā pādmottarakhaṇḍe 
end 
purā maharṣayaḥ sarve daṇḍakāraṇyavāsinaḥ 
dṛṣṭvā rāmaṃ hariṃ tatra bhoktum aicchan suvigraham 
te sarve strītvam āpannāḥ samudbhūtāś ca gokule 
hariṃ samprāpya kāmena tato muktā bhavārṇavāt 
NOTE BRS 
na ca vaktavyaṃ gokulajātānāṃ prāpañcikadehāditvaṃ na sambhavatīti 
avatāralīlāyāḥ prāpañcikamiśratvāt 
śrīdevakī devyām api ṣaḍgarbhasaṃjñakānāṃ janma śrūyate iti 
śrutayo yathā bṛhadvāmanapurāṇādiṣu śrūyante 
yata eva tathā vyākhyātaṃ striya urugendrabhogabhujadaṇḍaviṣaktadhiyo vayam apīti BhP  
gāyatrī ca tāsu jāteti pādme sṛṣṭikhaṇḍe yathā brahmaṇā gopakanyāyā gāyatryā udvāhe gopeṣu śrīviṣṇuvākyam 
mayā jñātvā tataḥ kanyā dattā caiṣāviriñcaye 
yuṣmākaṃ ca kule cāhaṃ devakāryārthasiddhaye 
avatāraṃ kariṣyāmi matkāntā tu bhaviṣyati  iti 
devakanyāś ca yathā śrīdaśame tatpriyārthaṃ sambhavantu surastriya iti BhP  
ata surastriyas tāsāṃ śrīkṛṣṇapriyāṇām upayogāyeveti gamyate 
atas tatpriyārtham ity evoktaṃ
na tu tatprītyartham iti 
atas tāsāṃ caturvidhatvam uktaṃ pādme 
gopyas tu ṛṣijā gopakanyakāḥ śrutijāḥ parāḥ 
devakanyāś ca rājendra na mānuṣyaḥ kadācana 
end page 
gopakanyā eva nityāḥ 
na mānuṣaḥ kathañcaneti praākṛtamānuṣyaniṣedhāt 
atas tāsāṃ svarūpaśaktitvād eva śrībhagavatas tābhiḥ saha riraṃsā jātā 
yathā śrīśukaḥ 
bhagavān api tā rātrīḥ śaradotphullamallikāḥ
vīkṣya rantuṃ manaścakre yogamāyām upāśritaḥ  BhP 
tā rātrīr vīkṣya uddīpanatvenānubhūyeti kaumutyenālambanarūpāṇāṃ tāsāṃ premamahimā darśitaḥ 
ātmārāmāś ca munayaḥ ity ādau itthambhūtaguṇo harir itivat itthambhūtaguṇās tāḥ yena tādṛśy api tasya ramaṇcchā jāyate iti 
ataiva vyavahārārthaṃ tasya kaiśoram api mānitaṃ jātam iti śrīviṣṇupurāṇe darśitam 
so 'pi kaiśorakavayo mānayan madhusūdanaḥ 
reme tābhir ameyātmā kṣapāsu kṣaptāhitaḥ  ViP  iti 
harivaṃśe ca
yuvatīr gopakanyāś ca rātrau saṅkālya kālavit 
kaiśorakaṃ mānayānaḥ saha tābhir mumoda ca  HV  iti 
atra kālavid ity asya vyākhyānaṃ tā rātrīr vikṣyeti 
saha tābhir mumoda hetyasya sūcakaṃ rantuṃ manaś cakre iti 
ity ālambanakāladeśānāṃ śrīkṛṣṇāya paramapuruṣatvaṃ darśitaṃ tasmāt hlādinīśaktivilāsalakṣaṇatatpremamayy evaiṣā riraṃsā 
na tu prākṛtakāmamayīti 
śrīsvāmibhir api vyaktam uktaṃ dvātriṃśe virahālāpaviklinnahṛdayo harir iti svapremāmṛtakallolavihvalīkṛtacetasa iti 
ataiva tacchravaṇaphaladvārā tadarcanasyāvaśyakatāṃ darśayati śrīmanmunīndraḥ 
end page 
vikrīḍitaṃ vrajavadhūbhir idaṃ ca viṣṇoḥ
śraddhānvito yaḥ śṛṇuyād atha varṇayed vā
bhaktiṃ parāṃ bhagavati parilabhya kāmaṃ
hṛdrogam āśv apahinoty acireṇa dhīraḥ  BhP  iti 
atra svapriyābhiḥ saṃvalitasya śrīkṛṣṇasya krīḍāyāḥ śravaṇavarṇanamātreṇa bahusādhanaduḥsādhyāpi
parā bhaktir udayate udayamātreṇa ca hṛdrogaḥ śīghram apahriyate iti hi spaṣṭam
eveti phalātiśayakathanena pravartanāt vidhitvam eva sidhyati 
yasya parṇamayī juhur bhavati na sa pāpaṃ ślokaṃ śṛṇotītivat 
na cādhikārī kaniṣṭha iti vācyaṃ dhīra ity uktatvāt 
 atha darśanamantre nāmāntareṇānirdiśya śrīvallavīnāṃ nāma viśeṣam ālambyaiva svayaṃ bhagavato nirdeśāt tāsāṃ tatparicāyakāṅgarūpatvam eva  
bodhitam  
gopīgopapaśūnāṃ bahiḥ smared asya gīrvāṇaghaṭām ity ādi kramadīpikāyāṃ KD 
gautamīyatantre 
navīnanīradaśyāmaṃ nālendīvaralocanam 
vallavīnandanaṃ vande kṛṣṇaṃ gopālarūpiṇam  ity ādau 
rucirauṣṭhapuṭanyastavaṃśīmadhuraniḥsvanaiḥ 
lasadgopālikāceto modayantaṃ muhur muhuḥ 
vallavīvadanāmbhojamadhupānamadhuvratam 
kṣobhayantaṃ manas tāsāṃ susmerāpāṅgavīkṣaṇaiḥ  end page 
yauvanodbhinnadehābhiḥ saṃsaktābhiḥ parasparam 
vicitrāmbarabhūṣābhir gopanārībhir āvṛtam  iti 
 atra sā tvāṃ brahman nṛpavadhūḥ kāmam āśu bhajiṣyatīti BhP  kardamaṃ prati śrīśuklavacanavac ca gopajātibhir nārībhir ity arthaḥ 
 kṣobhayantaṃ mohayantaṃ muhur muhur iti vartamānadvayaprayogena nityam eva tadupāsakaiḥ paṭhyamānastavena gopīkṛṣṇayoḥ nityatvam eva lakṣyate 
sanatkumārakalpe ca gopāṅganā parivṛtaṃ mūle kalpataroḥ sthitam ity ādi 
rudrayāmalasya śauritantre gopīgogopavīto rurunakhavilasatkaṇṭhabhūṣaś ciraṃ naḥ ity ādi 
mṛtyusañjayatantre 
smared vṛndāvane ramye mohayantam anāratam 
vallavīvallabhaṃ kṛṣṇaṃ gopakanyāsahasraśaḥ  ity ādi 
phullendīvarakāntim ity ādi evaṃ svāyambhuvāgamādāv api 
NOTE KK  KṛṣṇaS  pfn attributed to Mṛtyusañjayatantra Padyāvalī 
attributed to Śaradākara
punaḥ prativādī prāha bhavatu nāma tāḥ pūjyāḥ 
kintu tāsāṃ nāma kutrāpi na śrutam 
tatrāpi bhaviṣyottare malladvādaśīprasaṅge śrīkṛṣṇayudhiṣṭhirasaṃvāde 
gopīnāmāni rājendra prādhānyena nibodha me 
gopālīpālikā dhanyā viśākhā dhyānaniṣṭhikā 
rādhānurādhā somābhā tārakā daśamī tathā 
gopālīyaṃ nūnaṃ pādmoktagāyatrīcarī bhavet 
pāliketi saṃjñāyāṃ kaṇa 
daśamī tatheti daśamīty api  end page 
nāmaikaṃ tac cānvartham iti sarvānte paṭhitam 
yad vā tathetidaśamy api tārakānāmnīty arthaḥ 
tathā skānde prahlādasaṃhitāyāṃ dvārakāmāhātmye māyāvasaraḥ prastāve uddhavagamane 
lakṣito vācety ādinā lalitā śyāmalā dhanyā viśākhā rādhā śaivyā padmā bhadrā ity etāni aṣṭau gaṇitāni 
atha vanitāśatakoṭibhir ākulitam ity āgamaprasiddheḥ 
vanitāśatayūthapa iti śrībhagavatprasiddheḥ 
anyāny api lokaśāstrayor avagantavyāni 
atha śatakoṭitvānyathānupapattyā tāsāṃ tanmahāśaktitvam eva gamyate 
tatrāpi sarvathā śreṣṭhe rādhācandrāvalīty ubhe 
bhaviṣyottare somābhāśabdena candrāvaly eva sūcitā arthasāmyaprāyāt 
yataḥ śrīrādhayā saha pratiyogitvam aitihyam asyātra virājate 
tathā ca śrībilvamaṅgalacaraṇāḥ 
rādhāmohana mandirād upāgataś candrāvalīm ūcivān
rādhe kṣemamayeti tasya vacanaṃ śrutvāha candrāvalī 
kaṃsa kṣemamaye vimugdhahṛdaye kaṃsaḥ kva dṛṣṭas tvayā
rādhā kveti vilajjito natamukhasmero hariḥ pātu vaḥ 
NOTE This is a wellknown verse
but is not in any of the Bilvamangala collections
tayor apy ubhayor madhye rādhikā sarvathādhikā 
mahābhāvasvarūpeyaṃ guṇair atigarīyasī 
yathoktaṃ matsyapurāṇe dakṣaṃ prati devīvacanam 
rukmiṇī dvāravatyāṃ tu rādhā vṛndāvane vane 
citrakūṭe tathā sītā vindhye vindhyanivāsinī 
devakī mathurāyāṃ ca pātāle parameśvarī 
ity ādi  end page 
atra rukmiṇīsahapāṭhād itthaṃ bodhayati yathā dvārakāyāṃ tasyā eva sarvathādhikyaṃ tathā śrīvṛndāvane tasyā iti 
svarūpaśaktivyūharukmiṇīrādhādevakīnāṃ māyāṃśarūpeṇābhedakathanaṃ tu śaktitvasādhāraṇyenaiva 
yathā jīvātmaparamātmanoś citsāmyenaikyaṃ tadvad iti 
atha yathā rukmiṇīkṛṣṇayoḥ parasparaśobhitvaṃ śrīśukena varṇitam  asyaiva bhāryā
bhavitum ity ādināṃ BhP  tathaiva rādhākṛṣṇayor api ṛkpariśiṣṭe śrutyā
varṇitam rādhayā mādhavo devo mādhavenaiva rādhikā vibhrājante janeṣv ā iti 
vibhrājante vibhrājate ā samyak iti śrutipadārthaḥ 
darśitaṃ ca tasyāḥ svarūpaṃ bṛhadgautamīye baladevaṃ prati śrīkṛṣṇena 
sattvaṃ tattvaṃ paratvaṃ ca tattvatrayam ahaṃ kila 
tritattvarūpiṇī sāpi rādhikā mama vallabhā 
prakṛteḥ para evāhaṃ sāpi macchaktirūpiṇī 
sāttvikaṃ rūpam āsthāya pūrṇo 'haṃ brahma citparaḥ 
brahmaṇā prārthitaḥ samyak sambhavāmi yuge yuge 
tvayā sārdhaṃ tayā sārdhaṃ nāśāya devatādruhām  iti 
 atra sattvaṃ kāryatvaṃ tattvaṃ kāraṇatvaṃ paratvaṃ tato 'pi śraiṣṭhyaṃ yat tattvatrayaṃ tad aham ity arthaḥ tathaiva bodhayati tathaivāgre  
dhyānaprasaṅge  
devasyābhedarūpeṇa taptahemasamaprabhām 
raktavastraparīdhānāṃ raktālaṅkārabhūṣitām  end page 
śrīrādhāṃ vāmabhāge tu pūjayed bhaktitatparaḥ 
devī kṛṣṇamayī proktā rādhikā paradevatā 
varābhayakarā dhyeyā sevitā sarvadevataiḥ 
sarvalakṣmīmayī sarvakāntiḥ sammohinī parā 
atra pūjayed iti kaṇṭhoktir eva 
evam agre 'pi mṛtyusañjayatantre 
pītavastraparīdhānāṃ vaṃśayuktakarāmbujām 
kaustubhoddīptahṛdayāṃ vanamālāvibhūṣitām 
śrīmatkṛṣṇāṅghripalyakanilayāṃ parameśvarīm  ity ādi 
yathā 
sarvalakṣmīmayīṃ devīṃ paramānandananditām 
rāsotsavapriyāṃ rādhāṃ kṛṣṇānandasvarūpiṇīm 
bhaje cidamṛtākārapūrṇānandamahodadhim  iti 
dhyātvetyādisammohanatantre  cintayed rādhikāṃ devīṃ gopagokulasaṅkulām ity ādi ca 
asyāḥ śreṣṭhatvam ādivārāhe kaṭiraparivartanyāṃ govardhanaparikrame tatkuṇḍaprasaṅge yathā 
gaṅgāyāś cottaraṃ gatvā devadevasya cakriṇaḥ 
ariṣṭena samaṃ tatra mahad yuddhaṃ pravartitam 
ghātayitvā tatas tasminn ariṣṭaṃ vṛṣarūpiṇam 
kopena pārṣṇighātena mahātīrthaṃ prakalpitam 
snātas tatra tadā hṛṣṭo vṛṣaṃ hatvā sagopakaḥ 
vipā mā  rādhikāṃ prāha kathaṃ bhadre bhaviṣyati 
tatra rādhā samāśliṣya kṛṣṇam akliṣṭakāriṇam 
svanāmnā viditaṃ kuṇḍaṃ kṛtaṃ tīrtham adūrataḥ  end page 
rādhākuṇḍam iti khyātaṃ sarvapāpaharaṃ śubham 
ariṣṭahan rādhākuṇḍasnānāt phalam avāpyate 
rājasūyāśvamedhābhyāṃ nātra kāryā vicāraṇā 
gohatyābrahmahatyādi pāpaṃ kṣipraṃ praṇaśyati  iti 
atra satīṣv api sarvāsu tāsu asyā eva tena saha tādṛśapremavyavahāreṇotkarṣāvagamāt śreṣṭhatvam āyātam 
tathā vrataratnākaradhṛtabhaviṣyapurāṇe ca 
bālye 'pi bhagavān kṛṣṇas taruṇaṃ rūpam āśritaḥ 
reme vihārair vividhaiḥ priyayā saha rādhayā 
ekadā kārttike māsi paurṇamāsyāṃ mahotsavaḥ 
āsīn nandagṛhe ity ādau
tasmin dine ca bhagavān rātrau rādhāgṛhaṃ yayau 
sā ca kruddhā tam udare kāñcīdāmnā babandha ha 
kṛṣṇas tu sarvam āvedya nijagehamahotsavam 
priyāṃ prasādayāmāsa tataḥ sā tam avocayat 
idaṃ covāca tāḥ kṛṣṇaḥ preyasī prītamānasaḥ 
kāñcīdāma tvayā tanvi udare yan mayārpitam 
dāmodareti me nāma priyaṃ tena śubhānane 
nātaḥ prītikaraṃ nāma mama lokeṣu vidyate 
nityam etat prajāpatyāṃ sarvasiddhir bhaviṣyati 
bhaktiṃ ca durlabhāṃ prāpya mama loke mahīyate 
ulūkhale yadā mātrā baddho 'haṃ bhavitā priye  end page 
udare dāmabhir loke tadā vyaktaṃ bhaviṣyati 
anena nāmamantreṇa yo 'smin māsi tvayā saha 
mām arcayed vidhānena sa labhet sarvavāñchitam  iti 
atrāpi priyayā saha rādhayā iti śrīkṛṣṇecchayā śrīkṛṣṇavad bālye 'pi āviṣkṛtanavayauvanam eva iti jñeyam 
tata ārabhya nandasya vrajaḥ sarvasamṛddhimān 
harer nivāsātmaguṇai ramākrīḍam abhūn nṛpa  BhP 
ity anena śrīkṛṣṇaprādurbhāvānantaraṃ tasām āvirbhāvakathanāt 
tatrāpi śrṣṭhatvaṃ pūrvavaj jñeyam 
tatra tādṛśabhāvair varṇanaṃ tasyāḥ śrīśukadevenāpi kṛtam 
ekā bhrūkuṭim ābaddhya premasaṃrambhavihvalā 
ghnatīvaikṣat kaṭākṣepaiḥ sandaṣṭadaśanacchadā  BhP 
ity anena ekāmukhyā eke mukhyāny akevalā ity amaraḥ 
evaṃ śrīmadgopālatapanyāṃ yad gāndharvīti viśrutā sā tu saiva jñeyā 
tasyā evaṃ mukhyatvādiliṅgena sarvatra cāvagamāt 
ataiva śrīrādhāsaṃvalitadāmodarapūjā kārttike vihitā 
śrīkṛṣṇasatyabhāmāsaṃvādīye kārttikamāhātmye ca prātaḥsnānasaṅkalpamantraṃ 
kārttike 'haṃ kariṣyāmi prātaḥsnānaṃ janārdana 
prītyarthaṃ tava deveśa dāmodara mayā saha  
HBV  NOTE Alternative numbering  
atra māsabdaprayogaḥ 
tasyāḥ paramalakṣmīrūpatvāt  end page 
arghyadānamantre ca sākṣāt tannāmokteḥ  yathā 
vratinaḥ kārttike māsi snānasya vidhivan mama 
dāmodara gṛhānārghyaṃ danujendranisūdana 
nitye naimittike kṛtsne kārttike pāpaśoṣaṇe 
gṛhānārghyaṃ mayā dattaṃ rādhayā sahito hare  HBV 
iti yugmatvena upādānāt tasyā eva śreṣṭhatvam 
tadyugalopāsanāyāṃ bhaviṣyapurāṇavacanaṃ darśitam eva 
tathā daśādhyāyikārttikamāhātmyaṃ cen nūnaṃ pādmānugataṃ syāt tarhi tatra tadyugalo pāsanaṃ prakaṭataram eveti 
tathā vāsanābhāṣyotthāpita āgneyavacane 'pi tasyāḥ śreṣṭhatvam  yathā 
gopyaḥ papracchur uṣasi kṛṣṇānucaram uddhavam 
harilīlāvihārāṃś ca tatraikāṃ rādhikāṃ vinā 
rādhā tadbhāvasaṃlīnā vāsanāyā virāmitā  ity ādi 
 atra tadbhāvasaṃlīnā ity anena divyonmādamayavacanaṃ madhupa kitavabandho ity ādikaṃ tasyā eveti vijñāpya sarvāsu gopīṣu tasyāḥ śreṣṭhyaṃ  
darśitam  
yuktaṃ ca tat tu yataḥ 
śrīkṛṣṇānveṣakartrīṇāṃ tāsāṃ tām evoddhiśya tad idaṃ vacanaṃ śrūyate yathā 
anayārādhito nūnaṃ bhagavān harir īśvaraḥ
yan no vihāya govindaḥ prīto 'yam anayad rahaḥ  BhP 
apy eṇapatny upagataḥ priyayeha gātrais
tanvan dṛśāṃ sakhi sunirvṛtim acyuto vaḥ 
kāntāṅgasaṅgakucakuṅkumarañjitāyāḥ
kundasrajaḥ kulapater iha vāti gandhaḥ  BhP 
end page 
bāhuṃ priyāṃsa upadhāya gṛhītapadmo
rāmānujas tulasikālikulair madāndhaiḥ
anvīyamāna iha vas taravaḥ praṇāmaṃ
kiṃ vābhinandati caran praṇayāvalokaiḥ  BhP  iti 
kiṃ bahunā asyāḥ saubhāgyavāñchā dvārakāmahiṣīṇām api śrūyate 
tatas tāsāṃ tādṛśavacanaṃ śrīśukadevenāpy uditaṃ  yathā na vayaṃ sādhvi sāmrājyam ity ādy uktvā āhuḥ 
kāmayāmaha etasya śrīmatpādarajaḥ śriyaḥ 
kucakuṅkumagandhāḍhyaṃ mūrdhnā voḍhuṃ gadābhṛtaḥ 
vrajastriyo yad vāñchanti pulindās tṛṇavīrudhaḥ 
gāvaś cārayato gopāḥ pādasparśaṃ mahātmanaḥ 
 iti  BhP 
vrajastryādīnāṃ vāñchā darśitā 
pūrṇāḥ pulindya urugāyapadābjarāga
śrīkuṅkumena dayitāstanamaṇḍitena 
taddarśanasmararujas tṛṇarūṣitena
limpantya ānanakuceṣu juhus tadādhim  BhP  ity anena 
atra saty urugāyapadābjarāgety anena 
saha dayitāstanamaṇḍitena ity uktyā tat kuṅkumaṃ dayitāstanatas tasya pade lagnam iti gamyate 
sā ca dayitā kucakuṅkumagandhyāḍhyam end page 
ity ekavacanāntanirdeśenānūditā 
tad idaṃ varṇayantīṣu tāsv api sā viśiṣṭety avagamyate 
ayaṃ bhāvaḥ śrītve prasiddhāyāḥ śriyas tatra kāmanaiva śrūyate 
na tu saṅgatiḥ 
yad vāñchayā śrīr lalanācarat tapo vihāya kāmān suciraṃ dhṛtavratā iti BhP  nāgapatnīnām 
yā vai śriyārcitam ajādibhir āptakāmair ity ādi BhP  uddhavasyāpi vākyāt 
na ca rukmiṇītve prasiddhāyāḥ śriyas tatra saṅgatiḥ 
kāladeśayor anyatamatvāt 
na ca vrajastrīṇāṃ śrīsambandhalālasā yuktā  nāyaṃ śriyo 'ṅga ity ādinā 
tato 'pi paramādhikyaśravaṇāt 
 tasmād rukmiṇī dvāravatyāṃ tu rādhā vṛndāvane vane ity ādy uktasiddhāntānusāreṇa sarvato vilakṣaṇā yā śrīr virājate tām uddiśyaiva vrajadevīnāṃ  
tad idaṃ vākyam  
tataś ca tāsāṃ yathā tatra spṛhāspadatā tathāsmākaṃ paṭṭamahiṣīṇām
iti  saṅgamaś cāyaṃ divasa eveti sambhāvyate 
tatraiva pulindānāṃ bhramaṇāt kuṅkumānāṃ lepanakarmaṇārdratvāvagamāc ca 
dvayoḥ saṅgamaś cāyaṃ na sambhogaviśeṣarūpaḥ 
rāsaprasaṅge 
bhagavān api tā rātrīḥ śaradotphullamallikāḥ 
vīkṣya rantuṃ manaścakre ity atraiva BhP 
navasaṅgamasya pratīyamānatvāt 
anyathā tatra parīkṣārthaṃ punas tenopekṣāvacanasyāsaṅgatvāpatteḥ 
tad idaṃ veṇuprakaraṇe bhaṇitatvād veṇusambandhenaiva gamyate 
urugāya ity anenaiṣa eva saṃsūcitaḥ 
 tasmād kadācid veṇukṛtākarṣāyās tasyā labdhamūrcchāyā mūrcchāśāntaye sakuṅkume svinne vakṣasi sambhramataḥ kevalena śrīcaraṇasañjīvanīpallavena  
spṛśan gevādyāpi 
end page 
vādyāpi samyak saṅkocānapagayamat drutam eva sa tasmān niścakrāmeti budhyate 
kāścit parokṣaṃ kṛṣṇasya svasakhībhyo 'nvavarṇayann iti uktavān 
yās tu tadanyās tāsām eva pūrṇāḥ pulindyaḥ ity ādi vacanam 
tasmāt sādhv evoktam lakṣmīr abhitaḥ stritamā ity ādi 
varṇitā ca sā tathaiva śrījayadevasahacareṇa mahārājalakṣmaṇasenamantrivareṇomāpatidhareṇa yathā 
bhrūvallīcalanaiḥ kayāpi nayanonmeṣaiḥ kayāpi smita
jyotsnāvicchuritaiḥ kayāpi nibhṛtaṃ sambhāvitasyādhvani 
garvād bhedakṛtāvahelavinayaśrībhāji rādhānane
sātaṅkānunayaṃ jayanti patitāḥ kaṃsadviṣaḥ dṛṣṭayaḥ 
NOTE   
śrījayadevenāpi rādhām ādhāya hṛdaye tatyāja vrajasundarīḥ 
iti GG  
patyur manaḥ kīlitam GG  iti ca 
ataiva 
yā parā paramā śaktir mahāviṣṇusvarūpiṇī 
tasyā vijñānamātreṇa parāṇāṃ paramātmanaḥ 
muhūrtād eva devasya prāptir bhavati nānyathā 
ekeyaṃ premasarvasvasvabhāvā śrīgokuleśvarī 
anayā sulabho jñeya ādidevo 'khileśvaraḥ 
ity utthāpitapañcarātravacanaṃ sarvopari virājamānaṃ bhavatīty alam ativistareṇa pramāṇavacanasaṅgraheṇa 
tasmāt sarvāsāṃ gopīnāṃ rādhikātigarīyasī 
sarvādhikyena kathitā yat purāṇāgamādiṣu 
end page 
ataḥ sādhūktaṃ śrīdāmodararādhārcanam arhati vrajasthānām ity ādi 
rādhā vṛndāvane yadvat tadvad dāmodaro hariḥ 
darśiteṣu ca śāstreṣu tadyugmaṃ tat tadīśituḥ 
rādhayā mādhavo devo mādhavenaiva rādhikā 
vibhrājante janeṣveti pariśiṣṭavacas tathā 
na viṣṇunā vinā devī na hariḥ padmajāṃ vinā 
hayagrīvapañcarātram iha prakaṭitaṃ yataḥ 
kārttikavratacaryāyām atas te yugmadevate 
rādhādāmodarābhikhye vīkṣyete lokaśāstrayoḥ 
kiṃ bahūktyā kuṇḍayugmaṃ tayor yugmena vīkṣyate 
śāstre ca darśitā tasmāt kaimutyād yugmatā tayoḥ 
umāmaheśvarau kecit lakṣmīnārāyaṇau pare 
te bhajantāṃ bhajāmas tu rādhādāmodarau vayam 
iti śrīvṛndāvanavāsinaḥ kasyacij jīvasya śrīrādhākṛṣṇārcanadīpikā sadā dedīpyamānatām apadyatām 
śrīgurucaraṇakamalebhyo namaḥ 
śrīkṛṣṇacaitanyacandrāya namaḥ 
śrīrādhādāmodarābhyāṃ namaḥ Padyāvalī  SKM 
RKAD umāpatidharasya 
