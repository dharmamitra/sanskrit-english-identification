ṣaḍabhijñastotram
rūpalakṣaṇasaṃpūrṇo hīnoccasamasevanaḥ 
sandarśaya sadā dānaṃ namaste dānapāraga   
śabdalakṣaṇasaṃpūrṇaḥ suśobho guṇasāgaraḥ 
saṃśrāvaya sadā śīlaṃ namaste śīlapāraga   
gandhalakṣaṇasaṃpūrṇo divyaprāṇo vināyakaḥ 
saṃprāpaya jina kṣāntiṃ namaste kṣāntipāraga   
rasalakṣaṇasaṃpūrṇaḥ sujihvo dharmadeśakaḥ 
bhāṣasva saugataṃ dharmaṃ namaste vīryapāragaḥ   
sparśalakṣaṇasaṃpūrṇaḥ aniruddho nirīhakaḥ 
saṃsparśaya jina dhyānaṃ namaste dhyānapāraga   
dharmalakṣaṇasaṃpūrṇaḥ sattveṣu samacintakaḥ 
prajñopāyamahāprāpta namaste buddhipāraga   
ṣaḍabhijñastavaṃ yo'yaṃ trisandhyaṃ bhaktimān paṭhet 
saṃsārabandhanaṃ hitvā sa yāti paramāṃ gatim   
śrīmahābuddhabhaṭṭārakasya ṣaḍabhijñastotraṃ samāptam 
