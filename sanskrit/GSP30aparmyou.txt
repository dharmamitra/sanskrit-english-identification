oṃ namaścidātmaparamārthavapuṣe  athaparamārthasāraḥśrīmanmahāmāheśvarācāryavaryaśrīmadabhinavaguptācāryaviracitaḥ śrīmadyogarājācāryakṛtavivṛtyupetaḥ cidghano pi jaganmūrtyā śyāno yaḥ sa jayatyajaḥ svātmapracchādanakrīḍāvidagdhaḥ parameśvaraḥ   yo yaṃ vyadhāyi guruṇā yuktyā paramārthasārasaṃkṣepaḥ vivṛtiṃ karomi laghvīmasminvidvajjanārthito yogaḥ   iha śivādvayaśāsane dehādipramātṛtāprādhānyasvasaṃkalpasamutthaśaṅkātaṅkālasyasaṃśayādirūpavighnaughaprasarapradhvaṃsapūrvikāṃśāstraniṣpattiṃ manyamānaḥ parimitapramātṛtādhaspadīkāreṇa cidānandaikaghanasvātmadevatāsamāveśaśālinīṃsamastaśāstrārthasaṃkṣepagarbhāṃ prathamatastāvatparameśvarapravaṇatāṃ parāmṛśati paraṃ parasthaṃ gahanādanādimekaṃ niviṣṭaṃ bahudhā guhāsu sarvālayaṃ sarvacarācarasthaṃ tvāmeva śaṃbhuṃ śaraṇaṃ prapadye    tvām sarvapramātṛsphurattāsāraṃ svātmadevatārūpameva śaṃbhum anuttaraśreyaḥsvabhāvaṃ sattātmakam śaraṇam trātāraṃ tvatsamāveśasamāpattaye saṃśraye evakāraḥ śaṃbhuṃ svātmadevatākārameva prapadye na punarmāyāntaścāriṇaṃ kañcidbhinnaṃ devamityanyayogaṃ vyavacchinatti anyacca kiṃbhūtam param pūrṇaṃ cidānandecchājñānakriyāśaktinirbharamanuttarasvarūpaṃtathā parasthaṃ gahanāt iti gahanānmāyābhidhānāttattvātparasminpūrṇa eva śivādividyātattvaparyanteśuddhādhvani svarūpe tiṣṭhantaṃ na punastattadavasthāvaicitryeṇāpi sphuratastataḥparasmātpūrṇātsvarūpāttasya pracyāvo bhavati  yaduktamjāgradādivibhede pi tadabhinne prasarpati nivartate nijānnaiva svarūpādupalabdhṛtaḥ iti spandaśāstre anādim purāṇaṃ sarvapratītīnāmanubhavitṛtayā pramātṛtvenādisiddhatvāt ekam ityasāhāyaṃ cidaikyena sphuraṇādbhedasyānupapatteḥ tathā niviṣṭam ityādi evañjātīyakamapi svasvātantryeṇa bahudhā nānāprakārairbhedaiḥ guhāsu rudrakṣetrajñarūpāsuhṛdguhāsvantarāviṣṭaṃ caitanyarūpo pi svayaṃ jaḍājaḍātmatāmābhāsya naṭavannānāpramātṛtayā sthita iti yāvat ata eva sarvālayam iti sarvasya rudrakṣetrajñādipramātṛprameyarūpasya jagataḥ ālayam viśrāntisthānaṃ sarvamidaṃ kila pūrṇapramātari sthitaṃ sadgrāhyagrāhakayugalakāpekṣayonmagnamivabhedena prakāśamānaṃ nānārupairvyapadiśyate nyathaitasyaprakāśādbhinnasya sattaivana syātkuta idaṃ viśvamiti sarvanāmapratyavamarśaḥ naitāvatā bhagavataḥ samuttīrṇaṃ svarūpamityāha sarvacarācarastham iti sarvamidaṃ yajjaḍājaḍasvabhāvaṃ viśvaṃ tadrūpatayā tiṣṭhantaṃkartāsi sarvasya yataḥ svayaṃ vai vibho tataḥ sarvamidaṃ tvameva iti nyāyena hi vyatiriktasyānyasyāprakāśamānasya kāryatvānupapatteḥ bhoktaiva bhogyabhāvena sadā sarvatra saṃsthitaḥ iti bhagavāneva tathā tathā cakāstīti evaṃvidhaṃ tvāmanuttaraṃ sarvasya svātmadevatāsvarūpaṃ parāhantācamatkārasāramapigṛhītanānātvamatha cātyantākhaṇḍitasvasvātantryaparamādvayaprakāśasvabhāvaṃ bhagavantaṃśaṃbhum prapadye śarīrādikṛtrimāhaṅkāraguṇīkāreṇaitādṛśaṃ tvāmeva svātmānaṃ parāhantācamatkārasvarūpaṃsamāviśāmīti yāvat  anena grahaṇakavākyena paramopādeyāṃ svasvabhāvasamāveśamayīṃ daśāmupadiśatā guruṇā vakṣyamāṇaheyopādeyatayā sakalagranthārthopakṣepaḥ kṛtaḥ evaṃ prakaraṇatātparyamadvayasvarūpaṃ stutidvāreṇa pratipādyedānīṃ śāstrāvatāramabhidadhatsaṃbandhābhidheyādikaṃ granthakṛdāryādvayenāhagarbhādhivāsapūrvakamaraṇāntakaduḥkhacakravibhrāntaḥ ādhāraṃ bhagavantaṃ śiṣyaḥ papraccha paramārtham   ādhārakārikābhistaṃ gururabhibhāṣate sma tatsāram kathayatyabhinavaguptaḥ śivaśāsanadṛṣṭiyogena   kaścidbhagavatprasādātsamutpannavairāgyaḥ saṃsārādviratamatirguroḥ śāsanīyo smītimatvā sadgurum ādhāraṃ bhagavantam śeṣākhyaṃ muniṃ samyagārādhya paramārthopadeśasvarūpaṃ pṛṣṭavān tadā tadyogyatāparipākasvarūpapariśīlanakrameṇa tam śiṣyaṃ vigalitāntaḥkaraṇaṃ matvāso pyanantanātho niḥśeṣaśāstropadeśajñaḥ paramārthasāranāmnā ādhārakārikābhiḥ ityaparābhidhānagranthenasāṃkhyanayoktopadeśānusāreṇa prakṛtipuruṣavivekajñānātparabrahmāvāptirityevametaṃ śiṣyaṃ proktavān sa eva brahmopadeśaḥ paramādvayasvarūpasvasvātantryadṛṣṭyā pratipāditaḥ sanyuktiyuktobhavatīti matvā sarvaṃ janamanugrahītuṃ paramādvayaśaivanayayuktyā gururabhinavenaalaukikena ciccamatkārasphāreṇa guptaḥ guhyaḥ sarahasya iti  so yaṃ puṇyanāmākṣarāvaliḥ tatsāram tasya paramārthopadeśasya yatsāraṃ dadhno navanītamivopādeyaṃ parānugrahapravṛttaḥ sanpratipādayatīti evaṃ saṃbandhābhidheyābhidhānaprayojanādaya upapāditā neha punaḥ śāstragauravabhayātpratanyante kīdṛśaḥ sa śiṣya ityāha garbhādhivāsa iti garbhādhivāsaprārambhaṃ jāyate sti vardhate vipariṇamate pakṣīyate vinaśyatītitattadavasthāvaicitryeṇa ṣaḍbhāvavikāranemiyuktaṃ yat maraṇāntakaduḥkharūpam āvirbhāvatirobhāvātsaṃsaraṇasvabhāvatayācakramiva cakram tasmin vibhrāntaḥ viparivṛttaḥ anenāsya prāgjātismaraṇasvabhāvo bodhāvirbhāvo dyotito nyathā kathaṃ kāṣṭhāprāptilakṣaṇaṃ praśnakutūhalitvaṃ syāt evaṃ ca yaḥ samutpannavairāgyaḥ parameśvarānugrahaśaktividdhahṛdayaḥ samuditasamyagjñānaupadeśapātratāmavāpya parameśvarākāraṃ samucitamapi guruṃ samāsādya paramādvayajñānamabhilaṣatesa eva ca gurūpadeśabhājanaṃ syāditi etadeva cānyatroktamśaktipātavaśāddevi nīyate sadguruṃ prati iti  iha ca purastādvakṣyate   adhunā samutpattikrameṇa pīṭhikābandhaṃ vidhāya viśvavaicitryacitre smiñjagati pārameśvaramanuttamaṃsvātantryamekameva saṃyojanaviyojanakartṛtvaheturiti tacchaktivikāsameva viśvamaṇḍacatuṣṭayamukhenāvedayangranthamavatārayatinijaśaktivaibhavabharādaṇḍacatuṣṭayamidaṃ vibhāgena śaktirmāyā prakṛtiḥ pṛthvī ceti prabhāvitaṃ prabhuṇā    cidānandaikaghanena prabhuṇā svatantreṇa bhagavatā maheśvareṇāṇḍacatuṣṭayaṃ viśvācchādakatvena kośarūpatayā vastupiṇḍabhūtam idam  yaduktam  vastupiṇḍo ṇḍamucyate iti  prabhāvitam prakāśitaṃ bhavanakartṛtayā vā prayuktam kasmādityāha nijaśaktivaibhavabharāt iti nijaḥ svātmīyo yo sāvasādhāraṇa icchādyaḥ śaktipracayaḥ tasya yat vaibhavam vicitraḥ prasarastasya yo sau bharaḥ samudrekastasmāditi bhagavataḥ kila svaśaktivikāsasphāra eva jagannirmāṇam yaduktaṃ śrīsarvamaṅgalāśāstreśaktiśca śaktimāṃścaiva padārthadvayamucyate śaktayo sya jagatsarvaṃ śaktimāṃstu maheśvaraḥ iti  kiṃrūpāṇḍacatuṣṭayasaṃkhyetyāha śaktirmāyā prakṛtiḥ pṛthvī ca iti viśvasya pramātṛprameyarūpasya parāhantācamatkārasārasyāpi svasvarūpāpohanātmākhyātimayīniṣedhavyāpārarūpā yā pārameśvarī śaktiḥ saivācchādakatvena bandhakatayā śaktyaṇḍamityucyate  sadāśiveśvaraśuddhavidyātattvaparyantadalaṃ sadvakṣyamāṇamaṇḍatritayamantaḥ samantādgarbhīkṛtyāvatiṣṭhata iti kośarūpatayaiṣā śaktiranena śabdena  saṃjñitā  etasminnaṇḍe sadāśiveśvarāvevādhipatī anyacca malatrayasvabhāvaṃ mohamayaṃ bhedaikapravaṇatayā sarvapramātṝṇāṃ bandharūpaṃ puṃstattvaparyantadalaṃ māyākhyamaṇḍamityucyate tacca vakṣyamāṇamaṇḍadvayamantaḥ samantātsvīkṛtya sthitam aṇḍādhipatiścātra gahanābhidhāno rudraḥ  tathā sattvarajastamomayī prakṛtiḥ kāryakaraṇātmanā pariṇatā satī paśupramātṝṇāṃ bhogyarūpā sukhaduḥkhamoharūpatayā bandhayitrī prakṛtyabhidhānamaṇḍamityucyate tatrāpi mahāvibhūtiḥ śrībhagavānviṣṇurbhedapradhāno ṇḍādhipatiḥ tathā pṛthvī caivaṃ manuṣyasthāvarāntānāṃ pramātṝṇāṃ pratiprākārarūpatayā sthūlakañcukamayī bandhayitrīti kṛtvā pṛthvyaṇḍamityucyate tatrāpi caturdaśavidhe bhūtasarge pradhānatayāṇḍādhipo bhagavānbrahmeti evaṃ parameśvaravijṛmbhitamidamaṇḍacatuṣṭayaṃ bhagavatetthaṃ prakāśitaṃ parisphurati   evametadaṇḍacatuṣṭayaṃ pratipādyātraiva bhogyabhoktṛtvapratipādanaparatayā viśvasvarūpanirūpaṇāya kārikāmāhatatrāntarviśvamidaṃ vicitratanukaraṇabhuvanasaṃtānam bhoktā ca tatra dehī śiva eva gṛhītapaśubhāvaḥ   tatra teṣu caturṣvaṇḍeṣvāgamaprasiddheṣu viśvamidamantaḥ madhye vartate kīdṛśamityāha vicitra iti rudrakṣetrajñabhedabhinnā nānāmukhahastapādādiracanārūpāḥ tanavaḥ ākārā viśiṣṭasaṃsthānarūpeṇāścaryabhūtāḥ tathānyonyabhedena sātiśayāni karaṇāni cakṣurādīni tadyathā rudrapramātṝṇāṃ niratiśayāni sarvajñatvādiguṇagaṇayuktāni taiḥ kila sarvamidamekasminkṣaṇe yugapajjñāyate saṃpādyate ca  kṣetrajñānāṃ punaretānyeva karaṇāni parameśvaraniyatiśaktiniyantritāni santi ghaṭādipadārthamātrajñānakaraṇasamarthānyeva na taiḥ sarvaṃ jñāyate  nāpi kriyate   tatrāpi yogināmatiśayaḥ karaṇānāṃ yanniyatiśaktisamullaṅghanāttadīyaiḥ karaṇaiḥ dūravyavahitaviprakṛṣṭamapi paricchidyate parapramātṛgataṃ  ca sukhaduḥkhādi jñāyate  evaṃ ca tiraścāmapi niyatiśaktyā saṃkucitānāmapi manuṣyebhyo pyatiśayaḥ karaṇānāṃ vidyate tadyathā gāvaḥ svagṛhaṃ vyavahitamapi paśyantyaśvā rātrāvapi mārgamīkṣante gṛdhrāyojanaśatagatamapyāmiṣamavalokayanti pakṣiṇo makṣikā maṣakaparyantā ākāśavihāriṇodṛśyante sarīsṛpā urasā panthānaṃ gacchanti dṛśā ca śṛṇvanti śabdānuṣṭrā dūrādapigartācchvāsamātreṇa sarpamākarṣayantīti evaṃ sarvatra karaṇavaicitryamūhyam tathā bhuvanāni āgamaprasiddhāni vartulatryaśracaturaśrārdhacandracchatrākāratayā sātiśayasaṃsthānānīti evam vicitraḥ nānātiśayādbhutasvabhāva eṣām tanukaraṇabhuvanānāṃ saṃtānaḥ aviratabandhapravāho yasminviśvasmiṃstadevaṃvidhaṃ viśvam evaṃvidhe cātra bhogyasvabhāve viśvasminbhoktrā bhāvyamityāha bhoktā ca tatra dehī iti  malatrayāghrāto deho bhogāyatanaṃ vidyate yasyāṇoḥ sa dehī sukhaduḥkhādisvabhāvaḥ śarīrī sukhaduḥkhādimaye smin bhoktā sukhaduḥkhādyanubhavitā  paśupramāteti kathyate  nanu parapramātrapekṣayāṇumātrasyāpi na bhedo vidyate kutastadvyatirikto dehī nāma varākaḥ  yaduktampradeśo pi brahmaṇaḥ sārvarūpyamanatikrāntaśca avikalpyaśca iti ekaikatra ca tattve pi ṣaṭtriṃśattattvarūpatā iti nyāyāccaika eva svaśaktiyukto mahāprakāśavapureva parameśvaraḥ pramātā sarvato bhinna evāvabhāsate tato bhinnasyāprakāśamānasya dehino stitvābhyupagame pi prakāśamānatvānupapatterna sattā niścīyate prakāśate cettasminparabrahmātmani tarhi prakāśābhinna evaikaḥ pramāteti punarapikiṃparatvenāyaṃ bhogyabhoktṛlakṣaṇaḥ sanbheda iti sarvaṃ samarthayamāna āha śivaeva gṛhītapaśubhāvaḥ iti yo yaṃ bhagavānsamanantaraṃ pratipāditaścidānandaikaghanaḥ svātantryasvabhāvaḥ śivaḥsa eva svarūpagopanāsatattvaḥ sansvecchayā naṭa iva dehapramātṛbhūmikāṃ samāpannaḥpālyatvātpaśutvātpaśusattālakṣaṇaśca sukhaduḥkhādimaye svayaṃnirmite sminbhogyebhoktā dehīti kathyate na punaḥ śivavyatiriktaṃ kiñcitpadārthajātamasti  eṣa eva ca bhagavāñśivaḥ svātantryādbhoktṛbhogyalakṣaṇaṃ pramātṛprameyayugalakaṃ krīḍanakamiva samutthāpayati yadapekṣayāyaṃ bhedapradhāno tasmādetadeva parameśvarasya svātantryaṃ niratiśayaṃ yatpūrṇasvarūpatāparityāgenabhoktṛbhogyasvabhāvaṃ paśubhāvamāpanno pi sarvapramātṝṇāmanubhavitṛtayā svātmaniprasphurañcidānandaikaghanaḥ śiva eva   evamapyekaścitsvabhāvaḥ pramātā sa yadi māyādipramātṛprameyavaicitryeṇa nānātvādanekaiti kathaṃ viruddhayaikatayā vyavahriyata ekaścetkimiti nānārūpa iti cchāyātapavadvirodhādviruddhadharmādhyāsaḥsamāpatati na punaranekarūpa ekaśca padārthaḥ syāt  yaduktamayameva bhedo bhedaheturbhāvānāṃ yadviruddhadharmādhyāsaḥ kāraṇabhedo vā iti  laukikamatra dṛṣṭāntaṃ pradarśayandārṣṭāntike codyaṃ samarthayatenānāvidhavarṇānāṃ rūpaṃ dhatte yathāmalaḥ sphaṭikaḥ suramānuṣapaśupādaparūpatvaṃ tadvadīśo pi    yathā eko pi sphaṭikamaṇiḥ tattallākṣānīlādyupādhivaicitryasahasreṇa tattadvaicitryaṃ svātmani dhārayaṃstathā vicitrito bhavati na punastasya  sphaṭikatāhāniretāvatā samutpadyate  etadeva sphaṭikamaṇermaṇitvaṃ yattattadviśeṣeṇācchurite pi tasminsphaṭikamaṇirayamityabādhitā sarvasya sarvadaiva pratītiḥ kevalamatrāmī lākṣādayaḥ sphurantīti vyavahriyate na punarlākṣādyupādhiḥ paṭamiva taṃ viśinaṣṭi yena svarūpavipralopo sya syāt tasmādetadevāmalatvaṃ maṇeryadupādhirūpānākārānbibharti svasvarūpatayā ca prathate tathaivāyamīśvaraḥ svatantraścidekaghana ekako pi svacche svātmadarpaṇe devamanuṣyapaśupakṣisthāvarāntānāṃrudrakṣetrajñādipadārtharūpāṇāṃ viśeṣāṇāṃ svayaṃ nirmitānāṃ ca rūpatvam varṇavaicitryaṃsphaṭikamaṇivatsvātmābhedena dhārayaṃstato pi samuttīrṇatvādahamityevamakhaṇḍacamatkāropabṛṃhitaṃnānārūpamapyekaṃ svātmānaṃ pratyavamṛśati  itthamapyasyaikatākhaṇḍanāmayo bhinnarūpo deśaḥ kālo vā na kaścidvidyate yadapekṣayaitasya svātmamaheśvarasya viruddhadharmādhyāsādidūṣaṇamucyetāpi sākṣātkāralakṣaṇaṃ citrajñānaṃ nānābhedasaṃbhinnamapi parairapyekameva tadabhyupagatam  yathānīlādiścitravijñāne jñānopādhirananyabhāk aśakyadarśanastaṃ hi patatyarthe vivecayan iti pramāṇavārtike kiṃ punaḥ sarvataḥ pūrṇasya jñātuścidekavapuṣaḥ svatantrasya yāvimau deśakālau bhedakatayābhimataumūrtivaicitryakriyāvaicitryābhyāṃ yasya samullāsakatayā sthitau kathaṃ tasyaiva bhagavatovyavacchedakau syātām yadi nāma deśakālayoḥ kadācitsaṃvido bhedena sthitirabhaviṣyattadā tatkṛto pi viruddhadharmādhyāsa udapatsyateti tatra saṃbhāvanā syāt  yāvatā tayoḥ saṃvitprakāśenaiva svātmasattāsiddhiriti siddha evānekasvabhāvo pyeka eva maheśvaraścinmūrtirbhedadharme punarviruddhadharmādhyāso  duruddhara eveti    nanveka eva saṃvitsatattvaḥ pramātābhyupagatastanukaraṇabhuvanatāṃ samāpannaḥ sansaevānekatāṃ yāta iti cettarhi tanvādivināśe sa eva vinaṣṭaḥ syāttadutpattau vaiṣa eva tadotpadyeta evaṃ pratipramātṛ sa eva jāyate stītyādiṣaḍbhāvavikāratayā vyavacchidyate puṇyapāpasvabhāvakarmavaicitryeṇaitasyaivabhagavataḥ svarganarakādibhogaḥ prāpta iti kathamucyate svasvarūpa eva śiva iti dṛṣṭāntadvāreṇaitadapi samarthayategacchati gacchati jala iva himakarabimbaṃ sthite sthitiṃ yāti tanukaraṇabhuvanavarge tathāyamātmā maheśānaḥ   yathā jalapravāhe yāti sati himakarabimbam candravapurvastuvṛttenākāśasthaṃ svayamacalattātmakaṃjalapravāhāntaḥpatitamapi tat gacchati prayāti iva tathā tasminneva kṣaṇe nyatrajalāśaye niḥstimite sati tadeva himakarabimbaṃ sthitim gacchatīvetyubhayathā sarvapramātṛbhiretatsaṃbhāvyatena punaḥ paramārthena tattathaiva syāt nāpi jalagatau deśakālau bhedakatayā candramasaḥ svarūpaṃ gaganasthaṃ parāmṛśataḥkevalaṃ jalameva tādṛśamatha ca tatpratibimbitasya candrabimbasya jalagatacalattācalattādikobhedo vyavahriyata ityetāvatā gaṅgājalagatasya kardamapatitasya vā śaśinaḥ svasvarūpatāyāṃ na kācitkṣatiḥ tathaivāyamātmā caitanyasvabhāvaḥ svayaṃ nirmite tanukaraṇabhuvanasamūhe parikṣīṇesati samutpanne vā prakṣīṇaḥ samutpannaśceti māyāvyāmohitānāṃ vyavahāramātrametajjalagatacandravannapunaḥ svātmā jāyate mriyate veti gītāsvevamevoktamna jāyate mriyate vā kadacinnāyaṃ bhūtvā bhavitā vā na bhūyaḥ ajo nityaḥ śāśvato yaṃ purāṇo na hanyate hanyamāne śarīre  iti  tasmādayamātmā maheśānaḥ svatantraḥ sarvasvātmapratyavamarśasvabhāvaḥ sarvapramātṝṇāmanubhavitṛtayā prathamānastatastattadavasthāvipralope  samutpattau vā svasvarūpa eva   etadeva ca durghaṭakāri maheśānatvaṃ saṃvittattvasya yattathā tathā paśupramātṛtayā svarganarakādibhogabhoktāpi sarvānubhavitṛtayā saṃvitsvarūpa  eva  pratyuta puṇyapāpasvarganarakakṣutpipāsādiko yo yaṃ paśubhāvo bandhakatayā niyataḥsa yadi bhagavatā svātmaprakāśena prakāśitaḥ parāmṛṣṭaśca syāttadā yathoktāṃ svātmanisattāṃ labhate nyathā niḥsvabhāva evaiṣa iti kathaṃ svātmanaḥ tasyaiva maheśasyasvarūpavipralopāyocyate sarvathā nirmitameva vastu saṃhāryaṃ samutpādyaṃ vā dehādirūpaṃ syānna punaḥ nitye bhagavati caitanye samutpattivināśau kadācidbhavetām  tasmādeka evātmā grāhyagrāhakatayā nānārūpasvabhāvaḥ sanpunarapi sarvānubhavitṛtayā sarvasyaikatayā prathata iti na kācidadvayavādakṣatiḥ  itthamapi sarveṣāmayamātmā viśvaprapañcasvabhāva eva saṃvinmātraparamārthaḥ sarvāvabhāsaḥsarvatra saṃvidanugamāditi yuktyāgamābhyāṃ pratipāditaścetkimiti loṣṭādāvapyaviśeṣātsvātmatayāsa na pratīyate bhyupagame vā jaḍājaḍavyavastheyaṃ bhāsamānā na saṃgacchate lokavyavahāraścajaḍājaḍarūpa iti kathametatsyādityāharāhuradṛśyo pi yathā śaśibimbasthaḥ prakāśate tadvat sarvagato pyayamātmā viṣayāśrayaṇena dhīmukure    ākāśadeśe rāhuḥ sarvatra paribhramannapi nopalabhyate sa eva punargrahoparāgakāle candramūrtisthaḥ prathamāno yaṃ rāhuriti parīkṣyate nyathā  sthito pi bhacakre sthita iva  tathaivehāpi sarvāntaratamatvena sthito pi ayamātmā svānubhavaikasvarūpatayā pratyakṣaparidṛśyamānaḥ sarvasya tathā nopalakṣyate yadā punaḥ puryaṣṭakapramātṝṇāṃ buddhidarpaṇe pratibhāmukure grāhyavyavasthākāleśabdādiviṣayasvīkāreṇa śṛṇomītyevamahaṃpratītiviṣayo bhavati tadā grāhakasvabhāvatayāloṣṭādāvapi sthitaḥ sansphuṭarūpastatraiva svātmā prakāśate sarvaiśca svānubhavaikarūpaḥpratīyate loṣṭādāvatyantatamomayatvātsthito pyasthitakalpo sau prathate rāhurākāśe yathā evamayaṃ bhagavānmāyāśaktyā svātmakalpe pi bhāvavarge kāṃścitpuryaṣṭakasvarūpānvedyakhaṇḍānapyahantāvyavasthārasābhiṣiktānvedakīkarotikāṃścidvedyīkaroti yadapekṣayāyaṃ jaḍājaḍavyavasthāsvarūpo bhedavyavahāraḥ susthita evopapadyate tena loṣṭādirvedyatvājjaḍo vedakatvātpuryaṣṭakapramātāpyajaḍaḥ na punaḥ paramārthena parameśvarāpekṣayā jaḍājaḍavyavahāra iti    nanu sarvapramātṝṇāṃ buddhau cetsvātmano pyaviśeṣeṇa prasphuraṇaṃ tarhi te sarve kimiti svātmavido na syustajjñānavanto mā vā bhūvanviśeṣābhāvāt yatpunaḥ saṃsārāvasthāyāmapi kecana svātmajñānājjīvanmuktāḥ sarvajñatvasarvakartṛtvaśālinaḥkecana svātmajñānayogyā ārurukṣavaśca dṛśyante pare svātmajñānarahitāḥ santo dharmādharmanimittaśubhāśubhakarmanigaḍaprabandhabaddhāḥsaṃsāriṇa eveti kathametatsaṃgacchata itthamantaḥ sarvaṃ kṛtvā pārameśvaraḥ śaktipātoviśṛṅkhala iti pratipādayatiādarśe malarahite yadvadvadanaṃ vibhāti tadvadayam śivaśaktipātavimale dhītattve bhāti bhārūpaḥ   darpaṇe mālinyarahite yathā nirviśeṣarūpādiguṇagaṇayuktaṃ mukhaṃ cakāsti na sa deśo sti yaṃ vinivṛttamala ādarśo na svīkurute samale darpaṇe tu mukhamananyātiśayamapi dhyāmalatvādvaiparītyena prakāśate nāpi malinastadīyānguṇānsvīkartumalam pratyuta tannyastamukhaḥ pumānmukhamanyathaiva dhyāmalatvādyupetamavalokya svātmano lajjāmāvahati vikṛtaṃ madvadanamiti tathaiva śivasya svātmano yāsāvanugrahākhyā śaktiḥ tasyāḥ pātaḥ svakiraṇavisphārastenasaṃmārjite pratibhāmukura āṇavamāyīyakārmamalavāsanāprakṣayādviśadīkṛte keṣāñcidapaścimajanmanāṃpramātṝṇām bhāḥ prakāśaḥ rūpam yasyeti saḥ bhārūpaḥ svātmā yāvatsarvajñatvādiguṇagaṇayuktastāvānapyavabhāsateyena kecanaiva te svātmasvarūpaprathanātsaṃsāramadhyapatitā api muktakalpāḥ sātiśayāśca keṣāñcideva parameśvaratirodhānaśaktyāṇavamāyīyakārmamalasamācchādite buddhitattvebhārūpo pyātmā mālinyādbhāto pyabhātakalpo yena te sāṃsārikāḥ paśava ityabhidhīyantenye pyubhayaśaktiyogātpramātāra ārurukṣava iti itthaṃ tīvramandamandatarādibhedena śaktipātavaicitryaṃ sarvatrāpyūhyam atra na māyāntaḥpātiniyatiśaktisamutthamaśvamedhādikaṃ japadhyānādi vānyadyatkiñcitkarmamocanaheturātmanastasya hi māyātaḥ samuttīrṇatvādbhedapradhānaṃ vastu tatsādhanāyana prakalpate  yadgītamnāhaṃ vedairna tapasā na dānena na cejyayā iti  tasmādekamevātra parameśvarānugrahaḥ kāraṇamakṛtrimaṃ bhavyabuddhīnām  yaduktamīśituḥ śaktipātāṃśe khyāpayitrī svatantratām dhīḥ kāraṇakalāghrātā naiva kiñcidapekṣate  iti  paśupramātṝṇāṃ tu parameśvaratirodhānaśaktiḥ saṃsaraṇahetureva yenaite svasvarūpāprathanācchubhāśubhakarmaniratāḥ sukhaduḥkhādibhogabhājaḥ  punaḥ punarasminsaṃsaranti  tasmātpramātṝṇāṃ sādhāraṇe pi svātmani prakāśāprakāśarūpe anugrahatirodhānaśaktī dve eva te mokṣabandhapravibhāgahetū  yaduktambadhnāti kācidapi śaktiranantaśakteḥ kṣetrajñamapratihatā bhavapāśajālaiḥ jñānāsinā ca vinikṛtya guṇānaśeṣānanyā karotyabhimukhaṃ puruṣaṃ vimuktau iti   evamidaṃ sarvamāgamānubhavayuktiyuktaṃ pratipādya yatprākśaktyādyaṇḍacatuṣṭayaṃ pratipāditaṃtadantarālavarti samutpattikrameṇa ṣaṭtriṃśattattvātmakaṃ jagadyallagnaṃ bhāti tatprathamataḥkāraṇakāraṇaṃ paramaśivasvarūpaṃ kārikādvayenāhabhārūpaṃ paripūrṇaṃ svātmani viśrāntito mahānandam icchāsaṃvitkaraṇairnirbharitamanantaśaktiparipūrṇam   sarvavikalpavihīnaṃ śuddhaṃ śāntaṃ layodayavihīnam yatparatattvaṃ tasminvibhāti ṣaṭtriṃśadātma jagat    yat evaṃvidham param pūrṇaṃ śivatattvaṃ tatra śivādidharāparyantaṃ vakṣyamāṇaṃ viśvaṃ viśrāntaṃ satprakāśate tadabhinnameva cakāsadyuktyopapadyata  iti yāvat  nanu tanyate sarvaṃ tanvādi yatra tattattvaṃ tananādvā tadāpralayaṃ tasya bhāva itivā tattvamityevamapi tattvavyapadeśo yaṃ jāḍyāpādakaḥ kathaṃ cidrūpe bhagavati paramaśive syāducyate upadeśyajanāpekṣayā yāvatā śabdena pratipādyate tāvatā tatra tattvavyapadeśo na vastutaḥ kīdṛśaṃ tatparaṃ tattvam bhāḥ prakāśaḥ rūpam svabhāvo yasya mahāprakāśavapurityarthaḥ tathā paripūrṇam nirākāṅkṣam nirākāṅkṣamapi sphaṭikamaṇidarpaṇādi jaḍaṃ vastu bhavatītyāha svātmani viśrāntito mahānandam iti svasminsvabhāve khaṇḍāhantācamatkārarase viśramānmahānānandaḥ parā nirvṛtiryasyeti tadevaṃ paramāhlādakasphurattāsāratvātprakāśyasphaṭikāderjaḍādvailakṣaṇyamuktaṃ bhavati ata evāha icchāsaṃvitkaraṇairnirbharitam iti icchājñānakriyāśaktisvabhāvameva na punaḥ śāntabrahmavādināmiva śaktivirahitaṃ jaḍakalpam anyacca anantaśaktiparipūrṇam iti anantāḥ niḥsaṃkhyā ghaṭapaṭādyā nāmarūpātmikāḥ śaktayaḥ icchājñānakriyāśaktīnāṃ pallavabhūtābrāhmyādyāḥ śaktayaḥ śabdarāśisamutthāstābhiḥ paritaḥ samantāt pūrṇam vyāptaṃ tataevollasantyastatraiva śāmyantīti evaṃ parāvāgrūpaṃ bhagavati svātantryamuktaṃ syāt  nanu vāgrūpaṃ cetparaṃ tattvaṃ tarhi kālpanikaṃ śabdasaṃbhinnatvātkathaṃ śuddhaprakāśavapuṣi kalpanāyoga ityāśayenāha sarvavikalpavihīnam iti parapramātari yo yaṃ parāhantācamatkāraḥ sa vāgrūpo pi nirvikalpaḥ vikalpo hyanyāpohalakṣaṇo dvayaṃ ghaṭāghaṭarūpamākṣipannaghaṭādvyavacchinnaṃ ghaṭaṃ niścinoti prakāśasya punaḥ parāhantācamatkārasārasyāpi nāprakāśarūpaḥ prakāśādanyaḥ pratipakṣatayā vidyate yadvyavacchedāttasya vikalparūpatā syāt vyavacchedyo hyartho prakāśātmā prakāśavapuṣi prakāśate cettarhitatsaṃvedanarūpeṇa tādātmyapratipattitaḥ ityādinyāyena yo pyarthaḥ prakāśasvabhāvatāṃ yātaḥ sansa kathaṃ svātmanastasyaiva vyavacchedakaḥ syādyena vikalparūpatāṃ tatra samāvahet atha pratipakṣatayā na prakāśata iti kathamihāprakāśamānaḥ padārthaḥ pratipakṣarūpo stīti paricchettumapi śakyeteti yatkiñcidetatsyāt yataḥ sarvaiḥ vyavacchedātmakaiḥ vikalpairvihīnam aparicchinnasvabhāvaṃ paraṃ tattvam ata evāha śuddham iti vimalaṃ vikalpamayyā aśuddhimaṣyā abhāvāt tathā śāntam iti grāhyagrāhakasamutthakṣobhābhāvācchaktisāmarasyena svasvarūpasthaṃ na punaraśmaśakalakalpam anyacca layodayavihīnam iti sakṛdvibhāto yamātmā iti kṛtvā sanātana eva ato bhūtabhaviṣyadvartamānavapuḥ kālastatra na kramate yataḥ kālasya tata eva samullāsaiti samutpattivināśabahiṣkṛte paratattve bhyupagate viśvasya viśvatvamupapannamitipratipāditaṃ syāt   nanvevaṃvidhe paratattve jagadbhātīti yatpratipāditaṃ tatkathametatsyādyāvatā paratattvāpekṣayā na kiñcidbhedena bhātuṃ pragalbheta  tato bhinnaṃ cejjagadbhāsate tadādvayavādakhaṇḍanābhinnaṃ cejjagatprakāśata iti kathaṃ vācoyuktiriti dṛṣṭāntadvāreṇa tadbhedābhedarūpaṃ tattvamupadarśayannetatsamarthanāyāha darpaṇabimbe yadvannagaragrāmādi citramavibhāgi bhāti vibhāgenaiva ca parasparaṃ darpaṇādapi ca   vimalatamaparamabhairavabodhāttadvadvibhāgaśūnyamapi anyonyaṃ ca tato pi ca vibhaktamābhāti jagadetat   yathā nirmale mukurāntarāle nagaragrāmapuraprākārāṭṭasthalanadanadījvalanavṛkṣaparvatapaśupakṣistrīpuruṣādikaṃsarvaṃ pratibimbatayā citram svālakṣaṇyena nānārūpaṃ bhāsate avibhāgi darpaṇādavibhaktaṃsat bhāti tadabhedenaivāntarākāraṃ samarpayati tatrābhedena bhāsamānamapi bhāti vibhāgenaivaca parasparam ityanyonyasvālakṣaṇyena ghaṭātpaṭo bhinnaḥ paṭātghaṭa iti vibhaktatayā sphurati  tadantargatā hi bhāvā eva pṛthaktvena parāmṛśyante na punastaṃ darpaṇaṃ tyaktvā pṛthakkiñcidupalabhyate kintu darpaṇasāmarasyena sthitamapi  sarvato bhinnaṃ jagatpratīyate  evamapi ghaṭādipratibimbena darpaṇastarhyantarhitaḥ syādityetannetyāha darpaṇādapi ca iti na kevalaṃ svayaṃ bhāvā darpaṇāntargatā api bhinnāḥ prakāśante yāvaddarpaṇādapi vyatiricyanteyato darpaṇastattatpratibimbamayo pi tebhyaḥ pratibimbebhyaḥ samuttīrṇasvarūpatayācakāsti na punastanmayaḥ saṃpadyate yena ca na darpaṇa iti pratītaḥ syāt sarvasya punastattatpratibimbagrahaṇe pi darpaṇo yamityabādhitā pratipattiḥ nāpi ghaṭādirdarpaṇaṃ viśinaṣṭi yenāyaṃ ghaṭadarpaṇo yaṃ paṭadarpaṇa iti svasvarūpatāhāniratra jāyate deśakṛtaḥ kālakṛto vā bhedo na tatra svabhāvavipralopāya bhavati tasmāttattatpratibimbasahiṣṇuḥ sansvātmani darpaṇo darpaṇa eveti na kācitpratibimbavādakṣatiḥ  athocyate bhrāntireṣā yaduta darpaṇe hastīti parāmṛśyate na tu punardarpaṇe sa kaścidvidyate tathātvenārthakriyāvirahādbhrāntyaivaiṣa niścaya  iti  etāvatā pratibimbavādena dṛṣṭāntastāvatsiddhaḥ bhrāntestu svarūpaṃ samanantaraṃ nirūpyate tadvat tathaiva darpaṇanagarādipratibimbadṛṣṭāntena vimalatamaparamabhairavabodhātatiśayena vigalitakālikātpūrṇānandodriktātprakāśāt jagat viśvam vibhāgaśūnyamapidarpaṇapratibimbavattataḥ prakāśādavibhaktamapi parasparaṃ ca vibhaktatvena grāhyagrāhakāpekṣayānānārūpaṃ prathate tato pi ca iti bodhādapyunmagnamiva ābhāti yato bodhastadrūpatayāpiprathamānastataḥ samuttīrṇaḥ prathate yathā pratibimbebhyo darpaṇaḥ evamapi viśvabhāvapratibimbasahiṣṇuḥ prakāśo viśvabhāvebhyaḥ samuttīrṇaḥ sarvasyānubhavitṛtayā svasvarūpeṇa prathate bhāvagato pi deśakālākārabhedaḥ kevalamatra prakāśate darpaṇavanna punaḥ svaṃ rūpaṃ saṃbhinatti ata evaikānekasvarūpo pi bodha eka eva bodhābhyupagatacitrajñānavat kintu darpaṇaprakāśātsacamatkārasya citprakāśasyeyānviśeṣo yaddarpaṇe svacchatāmātrasanāthebhinnaṃ bāhyameva nagarādi pratibimbatvenābhimataṃ bhāti na tu svanirmitamato darpaṇeyaṃ hastīti yo niścayaḥ sa bhrāntaḥ syātprakāśaḥ punaḥ svacamatkārasāraḥ svecchayāsvātmabhittāvabhedena parāmṛśansvasaṃvidupādānameva viśvamābhāsayati viśvasyābhāsanameva nirmātṛtvaṃ bhagavata iti parāmarśa eva prakāśasya jaḍāddarpaṇaprakāśādervailakṣaṇyāpādakaṃ mukhyaṃ rūpamiti etadeva granthakṛtā vivṛtivimarśinyāmuktamantarvibhāti sakalaṃ jagadātmanīha yadvadvicitraracanā makurāntarāle bodhaḥ punarnijavimarśanasārayuktyā viśvaṃ parāmṛśati no makurastathā tu iti  itthaṃ parameśvarāpekṣayā svāṅganirmite bhāvarāśau na kācidbhedabhrāntirmāyāpramātrapekṣayātu yo yaṃ bhedāvabhāsa eṣā pūrṇatvākhyātirūpā bhrāntiḥ pūrṇasyādvayātmano rūpasyākhyānamaprathāpūrṇaṃ na bhāsate kintvapūrṇaṃ dvayarūpaṃ bhāsate bheda eva pratīyata iti yāvat tasmānniravadyo yaṃ pratibimbavādaḥ   itthaṃ paratattvasvarūpanirūpaṇapūrvaṃ prakāśābhedena jagataḥ ṣaṭtriṃśattattvātmakasyasthitiṃ vidhāya punarapyetasya samutpattikrameṇa pratitattvaṃ svarūpaṃ kārikābhiḥ pratipādayatiśivaśaktisadāśivatāmīśvaravidyāmayīṃ ca tattvadaśām śaktīnāṃ pañcānāṃ vibhaktabhāvena bhāsayati   yo yaṃ paramaśivaḥ paratattvanirūpaṇayā samanantarapratipāditasvarūpaḥ svasvarūparūpāyāḥ śaktayaścinnirvṛtīcchājñānakriyākhyāḥ pañcānantaśaktivrātahetubhūtāstāsāmevapañcānāṃ śaktīnām bhinnatvenātadvyāvṛttyemām tattvadaśām pañcasaṃkhyāvacchinnāmevabhāsayati svālakṣaṇyena prakaṭayatītyarthaḥ kīdṛśīṃ tāmityāha śiva ityādi śivaśca śaktiśca sadāśivaśca teṣāṃ bhāvo yasyāḥ sā tathoktā tāṃ tathā īśvaravidye prakṛtiryasyāṃ sā tatheti atra pratitattvaṃ svarūpaṃ pradarśyate tathā hi sarvapramātṝṇāmantaḥ pūrṇāhantācamatkāramayaṃ sarvatattvottīrṇaṃ mahāprakāśavapuryaccaitanyametadeva śivatattvam atra tattvanirūpaṇamupadeśyajanāpekṣayeti  tasyaiva bhagavataścidrūpasyānandarūpā viśvaṃ bhavāmīti parāmṛśato viśvabhāvasvabhāvamayī saṃvideva kiñciducchūnatārūpā sarvabhāvānāṃ bījabhūmiriyaṃ  śaktyavasthā  eṣaiva viśvagatasṛṣṭisaṃhāropacārātkṛśapūrṇobhayarūpāpyekaiva sarvarahasyanayeṣu gīyate punarapyatraiva viśvasamutpattibījabhūmau mahāśūnyātiśūnyākhyāyāṃ maheśasyāhamidamityabhedenapūrṇāhantāmayo yaścamatkāro jñānaprādhānyātkriyābhāgasyāhantāviśrānteḥ seyaṃ sadāśivadaśā atra mantramaheśvarāḥ pramātārastiṣṭhanti tathātraivāhamidamityabhedenāhantedantayoḥ samadhṛtatulāpuṭanyāyena yaḥ svātmacamatkāraḥ saiṣā tasyeśvarāvasthā atrāpi mantreśvarāḥ pramātāraḥ  atrāpīdantāprādhānyenāhantāguṇīkāreṇa yo hamahamidamidamityevaṃrūpaścamatkāraḥ sadyojātabālasyeva śiro ṅgulīnirdeśya etadeva bodhasāratvādbhagavataḥ  śuddhavidyātattvam   atra vidyeśvaraiḥ saha saptakoṭyastu mantrāṇāṃ vācakatayānugrahasvabhāvātpaśūnuddhartuṃ vācyānmantramaheśvaramantreśvarānpratyavatiṣṭhante atra vidyātattve vidyeśvarapramātṝṇāṃ bodharūpatvāviśeṣe pi yā bhedaprathā sā māyāśaktikṛtaivetyāgameṣu gīyatemāyopari mahāmāyā  iti  yena tatrasthā mantrā mahāmāyānupraveśādaṇava ityucyante māyātattvopari śuddhavidyādhaśca vijñānākalāḥ pramātāra āṇavamalabhājanam evamekamevedaṃ śivasvarūpaṃ turyātītamapi turyarūpatayā tattvapañcakatayā gīyate tasmādeka evaiṣa svatantraḥ kartā prakāśate yasyāhamidamiti sadāśiveśvarabhūmau yaḥprakāśa etadeva śuddhavedanarūpaṃ karaṇaṃ vakṣyamāṇo māyātattvādidharāntastattvasargaścakāryamityeva kartṛkaraṇakriyārūpa eka eva svātmamaheśvarākhyaḥ paramapramātā vijṛmbhate   māyātattvasvarūpamāhaparamaṃ yatsvātantryaṃ durghaṭasaṃpādanaṃ maheśasya devī māyāśaktiḥ svātmāvaraṇaṃ śivasyaitat   paramam ananyāpekṣam yat parameśituḥ svātantryam viśvanirmātṛtvaṃ saiveyam māyākhyā śaktiḥ tasya śaktimataḥ mīyate paricchidyate dharāntaḥ pramātṛprameyaprapañco yayā sā māyā viśvamohakatayā vā māyā eṣā devasya krīḍāśīlasya saṃbandhinīti kṛtvā devī na punarbrahmavādināmiva vyatiriktā kācinmāyopapadyata iti kīdṛśaṃ tatsvātantryam durghaṭasaṃpādanam iti duḥkhena ghaṭayituṃ śakyamiti durghaṭasya kāryasya pramātṛprameyarūpasya saṃpādanam prāptiprāpakam eṣaiva māyā svecchayā paśubhāvamāpannasya śivasya svātmāvaraṇam svarūpagopanākhyamāṇavādimalatritayam   vakṣyamāṇe ca prādhānike sukhādirūpe bhinne bhogye yadbhoktṛrūpaṃ puṃstattvaṃ tatsvarūpamāhamāyāparigrahavaśādbodho malinaḥ pumānpaśurbhavati kālakalāniyativaśādrāgāvidyāvaśena saṃbaddhaḥ   māyā svīkārapāratantryātsarvajñatvasarvakartṛtvamayo pi bodhaḥ sarvajñatvādiguṇāpahastanenākhyātirūpamāṇavaṃmalamāpanno yena ghaṭākāśavatpūrṇasvarūpāccidākāśādavacchedya parimitīkṛtaḥ saṃstadeva puṃstattvamucyate ato māyāyāḥ pālyaḥ pāśyaśceti paśuḥ āṇavamāyīyakārmamalasvabhāvānāṃ pāśānāṃ bhājanam anyacca kālakalā iti vakṣyamāṇasvarūpaiḥ kālādibhiḥ otaprotatayā samyak baddhaḥ dṛbdha ityevaṃ tattvaṣaṭkaveṣṭitaṃ puṃstattvam   kālādīnāṃ tattvānāṃ caitadveṣṭanakrameṇa svarūpamāhaadhunaiva kiñcidevedameva sarvātmanaiva jānāmi māyāsahitaṃ kañcukaṣaṭkamaṇorantaraṅgamidamuktam   itthaṃ svatantro pi bodhaḥ svamāyayā yathāṇutvaṃ prāptastathaiva tadīye jñānakriyāśaktī saṃkucite asya paśurūpasya vidyākale ityucyete yathā rājñāpahṛtasarvasvasyānukampayā jīvanārthaṃ kiñciddhanaṃ stokaṃ dīyate tathaivāṇutvamāpannasyabodhasyāpahṛtasarvajñatvādeḥ kiñcitkartṛtāparamārthaṃ jñatvamupodbalyata iti jñatvasyaivaprādhānyātkālādīnāṃ jānātinānvayo darśitaḥ  idaṃ kañcukaṣaṭkam uktarūpayā māyayā yuktam aṇoḥ āṇavamalāpahastitasarvajñatvādeḥ puṃsaḥ svarūpācchādakaṃ svarṇasya kālikeva antaraṅgam nijaṃ  kathitam  kiṃrūpamityāha adhunā ityādi adhunaiva jānāmi iti so ṇurvartamānatayedaṃ prāṅmayā jñātaṃ jānāmi jñāsyāmītyevamapikṛtaṃ karomi kariṣye veti jñānakriyāsvarūpeṇa bhāvānapi tathā kalayannavacchinatticetyeṣo sya kālaḥ tathā kiñcideva ityavacchinnameva karoti sarvaṃ kartuṃ nālaṃ ghaṭamātrakaraṇāya prabhavati na paṭādāvityetadasyāṇoḥ kalātattvam idameva iti niyatātkāranānniyataṃ kāryaṃ yadarthayate yathā vahnereva dhūmo śvamedhādikarmaṇaeva svargādiphalaṃ na sarvasmādityevaṃ niyamena svasaṃkalpakṛtakarmaprabandhasamutthapuṇyāpuṇyairātmāniyamyate yena tadasya niyatitattvam tathā sarvātmanā iti yeyamapūrṇammanyatā sarvaṃ mamedamupayujyate bhūyāsaṃ mā kadācinna bhūvamityetatpaśo rāgatattvam  buddhidharmo yo rāgaḥ sa ekatra kutrāpi kāntālakṣaṇe rthe nyadapohyātra me rāga ityabhiṣvaṅgamātraṃ na sarvākāṅkṣāmayasya rāgatattvasya samānaḥ tathā jānāmi iti kiñcideva purovarti ghaṭādikaṃ na punardūravyavahitaṃ vastviti vidyātattvam śuddhavidyāpekṣayā kārikāyāmavidyeti kathitaṃ na punarvedanābhāvāt māyāsahitam bhedaprathāyuktametatkañcukaṣaṭkaṃ paśoriti   kathametasya kañcukaṣaṭkasyāṇuṃ pratyantaraṅgatvamityāhakambukamiva taṇḍulakaṇaviniviṣṭaṃ bhinnamapyabhidā bhajate tattu viśuddhiṃ śivamārgaunmukhyayogena   vāstavena vṛttena bhinnamapi kambukam yathā abhidā taṇḍulakaṇaviniviṣṭam ityabhedenataṇḍulāntaścotaṃ bhāsate nipuṇairapi yatnataḥ prakṣipyamāṇaṃ taṇḍulasyāntaraṅgatvānnapṛthagavatiṣṭhate tathaitanmāyādikañcukamaṇostaṇḍulasthānīyasyāntaraṅgatvātkambukasthānīyaṃvyatiriktamapyavyatiriktatayā pūrṇasaṃvitsvarūpamācchādya sthitamiti śeṣaḥ evamapi durnivāraṃ kathaṃ tadvilīyata ityāha bhajate ityādi tuḥ viśeṣe nānyo tropāyaḥ śivasya svātmamaheśvarasya yo sau mārgaḥ paramādvayacidānandaikaghano smi mamaivedaṃviśvaṃ svaśaktivijṛmbhaṇamātramiti yā svātmasvarūpavibhūtipratyavamarśarūpā saraṇiḥtadaunmukhyam dārḍhyena tannibhālanaparatvaṃ sa eva yogaḥ pūrṇarūpatayāṇoḥ svātmanisvasvarūpatvena saṃbandhastena tat uktasvarūpaṃ kañcukaṃ viśeṣeṇa śuddhiṃ bhajatesvayameva niḥśeṣeṇa vilayaṃ sevate etaduktaṃ syādyadā parameśvaraśaktipātaviśuddhahṛdayaḥ paśurbhavati tadāhameva maheśvaraiti svātmajñānāvirbhāvātsvayameva paśutvāpādakaṃ kañcukāvaraṇaṃ vilīyate na punaratrasvātmajñānaṃ vihāya māyīyaṃ kiñcinniyatiśaktisamutthaṃ karma pragalbhata iti   evaṃvidhasyāṇorbhoktuśca bhogyena bhāvyamiti prādhānikaṃ tattvasargamāhasukhaduḥkhamohamātraṃ niścayasaṃkalpanābhimānācca prakṛtirathāntaḥkaraṇaṃ buddhimano haṅkṛti kramaśaḥ   sattvarajastamasāṃ yat sukhaduḥkhamohātmakam sāmānyaṃ rūpamaṅgāṅgibhāvo yatra nopalabhyate sā mūlakāraṇam prakṛtiḥ prakṛteranantaraṃ kāryarūpamantaḥkaraṇamāha niścaya ityādi niścayaḥ idametādṛgiti saṃkalpanam mananam abhimānaḥ mamateti krameṇa buddhirmanohaṅkāraḥ ityevaṃrūpaṃ tritayam antaḥkaraṇam aṅgāṅgibhāvena guṇānāṃ kāryaṃ bhūtendriyādyapekṣayāca kāraṇamiti   bāhyakaraṇamāhaśrotraṃ tvagakṣi rasanā ghrāṇaṃ buddhīndriyāṇi śabdādau vākpāṇipādapāyūpasthaṃ karmendriyāṇi punaḥ   vakṣyamāṇe śabdādau viṣaye jñānapradhānāni śrotrādīni pañcendriyāṇi kriyāpradhānāni cendriyāṇi pañca vāgādīni vacanādānaviharaṇavisargānandātmakāḥ karmendriyāṇāṃ viṣayāḥ ityubhayathā ca śṛṇomi kathayāmītyahaṅkārānugamādahaṅkārakāryāṇi   eṣāṃ śabdādiviṣayasvarūpaṃ kathayatieṣāṃ grāhyo viṣayaḥ sūkṣmaḥ pravibhāgavarjito yaḥ syāt tanmātrapañcakaṃ tacchabdaḥ sparśo maho raso gandhaḥ   jñeyakāryatayā svīkāryaḥ ya eṣām indriyāṇām viṣayaḥ gocaraḥ syāt  sa kīdṛśaḥ pravibhāgavarjitaḥ viśeṣeṇa bahiṣkṛtaḥ sāmānyātmā sūkṣmaḥ yo rtho bhavettadeva śabdādi sāmānyarūpam tanmātram śabdasāmānyaṃ śabdatanmātramiti evamanyāni viṣayaviṣayiṇoḥ parasparāpekṣitvādindriyavadidamapi tanmātrapañcakam āhaṅkārikameveti   viṣayāṇāṃ parasparasāṃkaryeṇa pṛthivyādīni kāryamityāhaetatsaṃsargavaśātsthūlo viṣayastu bhūtapañcakatām abhyeti nabhaḥ pavanastejaḥ salilaṃ ca pṛthvī ca   eteṣāṃ saṃsargavaśāt parasparasaṃgharṣasāmarthyādyo viśeṣaḥ sthūlo viṣayaḥ sa eva bhūtarūpatāṃ yāti tathā hi śabdatanmātrācchabdaviśeṣo nabho jāyate śabdasparśābhyāṃ pavano rūpasaṃyuktābhyāmetābhyāṃtejaścaibhyo rasayuktebhyaścāpo gandhasaṃyuktebhyaśca pṛthvīti pañca mahābhūtānikāryaṃ kāraṇānuguṇam iti kṛtvaikottaraguṇānīti  evameṣā prakṛtiḥ kāryakāraṇātmā puruṣasya parameśvarasyecchayā bhogyatayā pravṛtteti ṣaṭtriṃśattattvātmakaṃ jagadvibhajya pratitattvaṃ nirūpitam māyākañcukavatprakṛteḥ kañcukatāṃ puruṣaṃ pratyāhatuṣa iva taṇḍulakaṇikāmāvṛṇute prakṛtipūrvakaḥ sargaḥ pṛthvīparyanto yaṃ caitanyaṃ dehabhāvena   ayamapi prādhānikaḥ sargaḥ dharāparyantaḥ taṇḍulakaṇam yathā tuṣaḥ dhānyacarma āvṛṇutesamācchādayati tathaiva māyākañcukena kambukasthānīyena samāvṛtam caitanyam punarapituṣasthānīyena dehabhāvena etatsamāvṛṇute tatpratiprākāratayā sthagayati atreme pramātāraḥ kalābhirindriyamātrābhirviśeṣāntābhirdehasvabhāvāḥ sakalā ityucyante viśeṣavarjitā videhāḥ pralayākalā iti ca evaṃ śivādisakalāntapramātṛsaptakasanāthaṃ rudrakṣetrajñādhiṣṭhitaṃ jagaditi   kañcukatritayasya parasūkṣmasthūlarūpatāmāhaparamāvaraṇaṃ mala iha sūkṣmaṃ māyādikañcukaṃ sthūlam bāhyaṃ vigraharūpaṃ kośatrayaveṣṭito hyātmā    caitanyasya svasvarūpāpahastanasatattvākhyātirevāṇavaḥ malaḥ āntaraḥ svarṇasya kālikeva param antaraṅgam āvaraṇam chādanaṃ tādātmyena sthitatvāt  māyādi vidyāntaṃ kañcukaṣaṭkam sūkṣmam ātmana āvaraṇaṃ taṇḍulasya kambukamivāvaraṇaṃ pṛṣṭhapātitvenāste yena bhedamayī jñatvakartṛtvādiprathā  prathata ityeṣa māyīyo malaḥ   etadapekṣayā bāhyam tuṣasthānīyaṃ prādhānikaṃ śarīrasattālakṣaṇamāvaraṇam sthūlam tvaṅmāṃsādirūpatvādeṣa tṛtīyaḥ kārmo malo yena pramātā śubhāśubhakarmasaṃcayabhājanaṃ  bhavati  evamanena parasūkṣmasthūlarūpeṇa kośatrayena veṣṭitaḥ vikasvaro pi ghaṭākāśavatsaṃkucitīkṛtaḥ ātmā ityaṇuriti paśurityucyate   etatsaṃbandhādupahata iva bhavatītyāhaajñānatimirayogādekamapi svaṃ svabhāvamātmānam grāhyagrāhakanānāvaicitryeṇāvabudhyeta   eṣa kośatrayasaṃbaddha ātmātmākhyātyandhakārasaṃbandhāt ekamapi advayasvabhāvamapisvam nijaṃ nānyasmādupanatam ātmasvabhāvam caitanyamātmasattālakṣaṇaṃ svarūpaṃ pramātṛpramāṇaprameyanānāracanāprapañcenajānātyabhedaviparītena bhedenābhimanyata iti yāvat  yathā rekhātimiropahataḥ puruṣa ekamapi candraṃ paśyandvau candrāvimau nabhasi sta iti paricchindamṝllokamapi darśayati dvau candrāvimau paśyeti vastuvṛttenaika evāsau candra iti timiravaśāttathā bhāsate yenodvegalakṣaṇāmānandalakṣaṇāṃ vārthakriyāṃ sa taimirikaḥ prāpnoti  tathaivājñānatimiraprāptabhedaprathaḥ sarvaṃ svātmano bhinnamapi bhedena vyavaharanbhinnaṃ karmaphalamarthayate yena bhūyobhūyaḥ svarganirayādibhogabhāgbhavati ataścājñānasya timireṇa rūpaṇā viparītābhāsanāt   ātmādvayaṃ dṛṣṭāntena nidarśayatirasaphāṇitaśarkarikāguḍakhaṇḍādyā yathekṣurasa eva tadvadavasthābhedāḥ sarve paramātmanaḥ śaṃbhoḥ   rasādayaḥ ikṣubhedāḥ yathā ekaḥ evekṣurasaḥ paramārthataḥ sarvatra mādhuryānugamāttathaivajāgradādi avasthābhedāḥ grāhyagrāhakaprapañcarūpāḥ sarve viśeṣāḥ paramātmanaḥ svasvabhāvasyaśaṃbhoḥ caitanyamaheśvarasyaiva yataḥ sa eva bhagavānsarvasya svātmabhūtaḥ svasvātantryāttāṃ tāmapi bhūmikāṃ samāpannastathāgrāhyagrāhakādyavasthāviśiṣṭaḥ prathate yathekṣuraso na punaḥ svātmanastasmādbhinnaṃkiñcidastīti sa eka eva sarvāvasthāsu saṃvidanugamāt itthaṃ sarvatraikarūpatādarśanātpramātā sarvadṛśvā bhavati yathāha śrīśaṃbhubhaṭṭārakaḥeko bhāvaḥ sarvabhāvasvabhāvaḥ sarve bhāvā ekabhāvasvabhāvāḥ eko bhāvastattvato yena dṛṣṭaḥ sarve bhāvāstattvatastena dṛṣṭāḥ iti  bhagavadgītāsvapisarvabhūteṣu yenaikaṃ bhāvamakṣayamīkṣate avibhaktaṃ vibhakteṣu tajjñānaṃ viddhi sāttvikam iti   tīrthāntaraparikalpitastu bhedaḥ saṃvṛtyarthamabhyupagato pi na satyabhūmāvavakalpata ityāhavijñānāntaryāmiprāṇavirāḍdehajātipiṇḍāntāḥ vyavahāramātrametatparamārthena tu na santyeva    vijñānam iti bodhamātrameva kevalamanupādhi nāmarūparahitamapyanādivāsanāprabodhavaicitryasāmarthyānnīlasukhādirūpaṃ bāhyarūpatayā nānā prakāśata  iti vijñānavādinaḥ  puruṣa evedaṃ sarvam  neha nānāsti kiñcana  iti nyāyena antaryāmi sarvasyeti paraṃ brahmaivānādyavidyāvaśādbhedena prakāśata iti brahmavādinaḥ atrobhayatrāpi vedanasya svātantryaṃ jīvitabhūtaṃ viśvanirmāṇaheturiti na cetitam anye prāṇa brahmavādinastu yathāprāṇanameva viśvamāgūrya vartate nahi prāṇanādṛte nyatkiñcidbrahmaṇo rūpamiti savimarśaṃ śabdabrahmetyāhuḥapare pratipannā yathā virāḍdeham iti vairājamapi brahmaṇaḥ satyabhūtamiti  yathoktamyasyāgnirāsyaṃ dyaurmūrdhā khaṃ nābhiścaraṇau kṣitiḥ sūryaścakṣurdiśaḥ śrotre tasmai lokātmane namaḥ ityevamādi jātiḥ iti mahāsattāsāmānyalakṣaṇaṃ sarvaguṇāśrayaṃ vastu paramārthasaditi vaiśeṣikādayo bruvate anye piṇḍāḥ iti vyaktaya eva paramārthasatyo nahi sāmānyaṃ nāma kiñcidekamanekaguṇāśrayaṃprakāśate nāpyupapadyate veti vyaktīnāmeva vyavahāraḥ parisamāptaḥ kiṃ sāmānyenetinānāvṛttivikalpaiḥ sāmānyaṃ vivadamānā vyaktayo nānuyantyanyadanuyāyi na bhāsataityevamādi bahu bruvanto jātirna paramārtha iti pratipannā ityeva vijñānādiḥ piṇḍonte yeṣāṃ bhedānāṃ te tathoktāḥ vyavahāramātrametat ityasminsvātantryavāde prakāśamānasyavastuno napahnavanīyatvādete bhedāḥ saṃvṛtisatyatvena prakāśante paramārthena tuna santyeva iti na punaḥ satattvatayaite bhedāstīrthāntaraparikalpitabhedā vidyamānā eva  tasmādeka eva paramaprakāśaparamārthaḥ svatantraścaitanyamaheśvara itthamitthaṃ cakāsti yato nyasyaitadvyatiriktasyāprakāśarūpasya prakāśamānatābhāvāt   yaduktam tīrthakriyāvyasaninaḥ svamanīṣikābhirutprekṣya tattvamiti yadyadamī vadanti tattattvameva bhavato sti na kiñcidanyatsaṃjñāsu kevalamayaṃ viduṣāṃ vivādaḥ iti   idānīṃ bhrānterasadarthapratipādanasāmarthyena nidarśanamāharajjvāṃ nāsti bhujaṅgastrāsaṃ kurute ca mṛtyuparyantam bhrāntermahatī śaktirna vivektuṃ śakyate nāma    bhrānteḥ pūrṇatvākhyātirūpāyā atādrūpyapratibhāsane mahatī śaktiḥ uttamaṃ sāmarthyam na kenacit vivektuṃ śakyate na kenacidvicārayituṃ pāryata  iti yāvat  yathā vastuvṛttena rajjuḥ paridṛśyamānā dīrghatvakuṇḍalinīrūpatvabhramātsarpo yamityadhyavasātṝṇāṃrajjudravye pyasadarthapratibhāso yaṃ sarpādhyavasāyaḥ sadarthapratibhāsādbhayaṃmaraṇāvasāyaṃ vidadhāti  anubhavasiddhamapyetatsthāṇuṃ bhūtamiti matvā svayaṃ bhīṣaṇīyaṃ vākāraṃ samullikhya bhrāntāḥ santo hṛdbhaṅganāśaṃ ke nāma na yātā iti vibhrama  evāpūrṇatvaprathane heturiti    etatprakṛte samarthayatetadvaddharmādharmasvarnirayotpattimaraṇasukhaduḥkham varṇāśramādi cātmanyasadapi vibhramabalādbhavati   evaṃ yathā rajjuḥ paramārthasatī bhrāntyā sarpatayā vimṛṣṭāpi sarpagatāmarthakriyāṃkaroti tathaiva dehātmamānināṃ cetasi dharmādyasadapi tattvato vidyamānam vibhramavaśānmāyāvyāmohasāmarthyādeva bhavati etadeva tattvamiti bhrāntyā sattāṃ labhate dharmaḥ aśvamedhādiḥ adharmaḥ brahmahananādiḥ svaḥ niratiśayā prītiḥ nirayaḥ yātanāutpattiḥ janma maraṇam janmābhāvaḥ sukham āhlādaḥ duḥkham rājasaḥ kṣobhastathā varṇaḥbrāhmaṇo smītyādi āśramaḥ brahmacārītyādi ādi grahaṇāttapaḥpūjavratānīti sarvaṃkalpanāmātrasāraṃ vibhramavijṛmbhitameva māyāśaktyā dehādyātmatayābhimanyate etatsarvaṃ bhrānteḥ prabhavati yayānavaratasvarganarakajanmamaraṇaprabandhabhājaḥpaśavo na punaḥ paramārthataḥ svātmano navacchinnacidānandaikaghanasya dharmādharmādikaṃkiñcidvidyata iti   evamasadarthapratibhāsane bhrānteḥ sāmarthyaṃ vicārya tadutpattimāhaetattadandhakāraṃ yadbhāveṣu prakāśamānatayā ātmānatirikteṣvapi bhavatyanātmābhimāno yam    etattadandhakāram ityeṣā sā samanantarapratipāditā viśvamohinī pūrṇatvākhyātirūpā bhrāntiḥ yadbhāveṣu pramātṛprameyarūpeṣu viśvavartiṣu padārtheṣu  prakāśamānatayā iti  nāprakāśaḥ prakāśate iti prakāśamānatānyathānupapattyā prakāśaśarīrībhūteṣu ātmanaḥ caitanyamaheśvarādapṛthagbhūteṣusatsvapi yaḥ ayam atirekeṇāmī bhāvā grāhyā bāhyā matto bhinnāśceti anātmābhimānaḥvāstavacidrūpatāpahastanena yatteṣvavāstavaṃ jaḍatvāpādanam ayamāśayo bhāvaprakāśane nyasyāprakāśarūpasya bāhyavāsanāderhetoranupapadyamānatvātsvātmaprakāśaeva svatantro rthānnīlasukhādinā prakāśate taḥ pramātṛprameyarūpatayā citsvarūpohameva prakāśa iti yadvāstavaṃ rūpaṃ tanna prakāśate kevalamevāvāstavo bhedaḥ prathataiti tāttvikaprathanābhāvādbhrānterandhakāreṇa rūpaṇamiti   ātmanyanātmābhimānapūrvo nātmanyātmābhimāno bhavatīti pratipādayanbhrānteḥ sutarāṃ moharūpatāmāhatimirādapi timiramidaṃ gaṇḍasyopari mahānayaṃ sphoṭaḥ yadanātmanyapi dehaprāṇādāvātmamānitvam    ādau tāvadekasaṃvitsatattveṣvapi bhāveṣu bhedamayaṃ jāḍyāpādanamakhyātitimireṇa kṛtaṃ yatsvātmano bhinnānāṃ bhāvānāṃ tato bhedena prathanamata  eva timiramiva timiram akhyātiḥ   yathaiko pi candraḥ cakṣusthena rekhātimireṇa dvidhā bhāsyate dvau candrāviti tathaivākhyātitimiramekamapi sarvaṃ svātmasvarūpaṃ vastu bhedenānātmarūpaṃ  prakāśitavat  evamavasthite timiram aparamāyātaṃ mohānmoho yamāpatitaḥ gaṇḍasyopari piṭakodbhavaścayat akhyātyapahastitacitsvarūpeṣvapi viśvavartiṣu padārtheṣu jāḍyamāpāditeṣu madhyāduddhṛtevyatirikte jaḍe dehaprāṇādau vedyakhaṇḍe kṛśo haṃ sthūlo haṃ kṣudhito haṃ sukhyasmina kiñcidahamiti pramātṛtayānātmabhūte ātmamānitvam atādrūpye tādrūpyapratipattiretadativaiśasam yadi tāvadātmābhimānena vinā vaiśasamasti tannīlasukhādiṣvapyastu mā vā kutrāpi bhūdyatpunaḥkatipaye jaḍe dehādau loṣṭaprāya ātmatayāhantārasābhiṣeko nyatra nīlasukhādāvidantayānātmapratipādanameṣaeva pūrṇaḥ saṃsāraḥ śocanīyo yadabhimānopanato dvandvābhighātaḥ karṣati paśūniti yaduktaṃ mārkaṇḍeyapurāṇe yoginyā madālasayāyānaṃ kṣitau yānagataśca deho dehe pi cānyaḥ puruṣo niviṣṭaḥ mamatvamurvyāṃ na tathā yathā sve dehe timātraṃ ca vimūḍhataiṣā iti   evamakhyātivaśānmithyāvikalpairitthamātmānaṃ badhnātītyāhadehaprāṇavimarśanadhījñānanabhaḥprapañcayogena ātmānaṃ veṣṭayate citraṃ jālena jālakāra iva   akhyātyapahastitacaitanyaḥ sarvaḥ pramātā svotthairvikalpanigaḍairvyāpakamapi ātmānaṃ veṣṭayate kathamityāha deha ityādi dehaprāṇayorvimarśanaṃ dhiyo jñānam niścayaḥ nabhasāṃ prapañcaḥ vistāraḥ tadyogena dehādivikalpasaṃbandhena yathā kṛśaḥ sthūlo rūpavānpaṇḍitaścāsmīti bālāṅganāpāmarāḥ kārṣikā itthaṃ svavikalpena dehamevātmatvena pratipannāḥ kiñcidvivecakaṃmanyāḥ dehastāvadihaiva pralīyate kuto syātmatvamato yaḥ kṣudhitaḥ pipāsitaḥ so hamiti prāṇātmamāninaśca vivecakaṃmanyatarāḥ  dehaprāṇau jaḍau loṣṭādivatkuto nayorātmabhāvastataḥ sukhyahaṃ duḥkhyahamiti yaḥ sukhaduḥkhādi cetate sa ātmeti puryaṣṭakābhimānino mīmāṃsakādayo  pi vivecakatamāśca  etatsukhaduḥkhādyapi buddhidharmaḥ kathamātmatayā vaktuṃ śakyastato dehaprāṇadhīvikalpānāṃ yatrābhāvaḥ sa ātmeti śūnyābhimāninaḥ evaṃ yatkiñcididaṃ bhāti tannāhamityaprathārūpaṃ śūnyameva sarvāpohanasvabhāvamātmeti nabhaḥśabdenoktaḥ tadapi śūnyaṃ yadā samādhānāvasare vedyīkurvata etadapi śūnyaṃ vayaṃ na bhavāmastadāśūnyāntaramātmatvena vidadhānā neti neti brahmavādyabhyupagatatattacchūnyaparityāgenatāṃ tāṃ śūnyātmatāṃ parigṛhṇantīti nabhaḥprapañcaḥ kārikāyāṃ nirūpitaḥ itthaṃ saṃvitsvarūpāparyavasānācchūnyātmamānino yoginaḥ suṣuptaguhānimagnā jaḍātmāno bhrāntā evātmānaṃ saṃvitsvarūpamapi jāḍyenānubadhnanticitram ityāścaryametadyaduta vaiśasaṃ naitatsvayaṃ kartuṃ pāryata iti atra dṛṣṭāntamāha jālena ityādi yathā jālakāraḥ kaścitkṛmirvā svanirmitena phenena jālamāvaraṇaṃ nirmāya sarvatogatam ātmānaṃ veṣṭayate svaṃ svātmanidhanāya badhnāti yenottaratra tatraiva nidhanaṃyāti tathā dehādyātmamānī tu svavikalpakalpitairahaṃ mameti vikalpaiḥ svātmānameva badhnāti tathā ca bauddhāḥsatyātmani parasaṃjñā svaparavibhāgātparigrahadveṣau anayoḥ saṃpratibaddhāḥ sarve doṣāḥ prajāyante ityāhuḥ   kathameṣa durnivāro mahāmoho dehādipramātṛtāsamutthaḥ pralīyata iti bhagavatsvātantryamevātra heturityāhasvajñānavibhavabhāsanayogenodveṣṭayennijātmānam iti bandhamokṣacitrāṃ krīḍāṃ pratanoti paramaśivaḥ   svasya ātmanaścaitanyalakṣaṇasya yat jñānam svasvātantryāvagamastasya vibhavaḥ dehādyabhimānavigalanenayaccitsvarūpe parāhantācamatkārarūpasya svasvātantryasya sphītatvaṃ cidānandaikaghanaḥsvatantro smīti tasya bodhasvātantryasvarūpasya vibhavasya bhāsanam prakāśaḥ sarvomamāyaṃ vibhava iti bāhyatayābhimatasya sarvasya svātmanyeva svīkārastasya yogaḥevaṃpariśīlanakrameṇātmani yadvimarśadārḍhyamevametena svajñānavibhavabhāsanayogenanijamātmānam nānyata upanataṃ caitanyasvabhāvam udveṣṭayate dehaprāṇapuryaṣṭakaśūnyaparāmarśanānigaḍairyoveṣṭita āsīttameva caitanyasvarūpaḥ svatantro smīti vimarśanena punarapi bhagavānevodveṣṭanaṃvigataveṣṭanaṃ kuruta iti  evamakhyātibalādāgataṃ svātmano dehādyāvaraṇaṃ tatpunarapi khyātibalādvinaśyatīti svavikalpakalpita iyāndoṣa iti śrīmadgranthakṛtā tantrasāre yo niścayaḥ paśujanasya jaḍo smi karmasaṃpāśito smi malino smi parerito smi ityetadanyadṛḍhaniścayalābhayuktyā sadyaḥ patirbhavati viśvavapuścidātmā iti  kimiti badhnāti muñcati ca bhagavānityāha iti bandha ityādi iti prākpratipāditena krameṇa bhagavānsvatantraḥ paramaśivaḥ pūrṇacidānandaikaghanalakṣaṇaḥsvarūpagopanasatattvakrīḍāśīlatvādakhyātyavabhāsanapūrvaṃ svātmānameva dehādipramātṛtāpannaṃvidhāya svarūpaṃ pracchādya ca bandhaṃ vidadhāti tathaiva punaḥ svecchātaḥ svātmajñānaprakāśakrameṇadehādipramātṛtābandhaṃ nivārya sa eva taṃ svātmānaṃ mocayatītyubhayathā bandhamokṣacitrāmsaṃsārāpavargasvarūpāścaryamayīm krīḍām khelām pratanoti vistārayatyekākī na ramāmyahamiti svabhāva evaiṣa devasya yattāṃ tāmapyavasthāmāpannaḥ svarūparūpaḥ sansarvatrānubhavitṛtayā prathata ityetadeva svātantryam   na kevalametadyāvadaparaḥ kaścidavasthāviśeṣaḥ svasminrūpe viśrānta evāvabhāsyate bhagavatetyāhasṛṣṭisthitisaṃhārā jāgratsvapnau suṣuptamiti tasmin bhānti turīye dhāmani tathāpi tairnāvṛtaṃ bhāti   viśvāpekṣayā ye sargādayo māyāpramātṛgatāśca ye jāgradādayo vasthāviśeṣāsta ubhayathaitasminbhagavatyānandaghaneturīye dhāmani caturthe pūrṇāhantāmaye pade bhānti tadviśrāntāḥ santaḥ svarūpasattāṃkalpitapramātrapekṣayā bāhyatayā labhante parameśvarabhittau yanna prakāśate tadbāhyatayāpi na prakāśate taḥtriṣu caturthaṃ tailavadāsecyam iti sarvāsvavasthāsu turīyaṃ rūpamanusyūtatvena sthitamiti paramārthaḥ etāvatā tatra taiḥ svarūpamācchāditaṃ syānna vetyāha tathāpi tairnāvṛtaṃ bhāti iti itthamapi taiḥ svarūpasattārthamāvṛtamapi tebhyaḥ samuttīrṇatayā sarvānubhavitṛtayāsarvatrāvabhāsata eva na punastadāvaraṇena pūrṇasvarūpatāṃ tatra tirodhatta iti śivadhāmasarvāvasthāsvapi sadaiva paripūrṇam   vedāntabhāṣābhirjāgradādīnāṃ trayāṇāṃ svarūpaṃ vyavaharaṃstadanusyūtamapi tataḥ paraṃ turīyamāvedayatijāgradviśvaṃ bhedātsvapnastejaḥ prakāśamāhātmyāt prājñaḥ suptāvasthā jñānaghanatvāttataḥ paraṃ turyam   jāgradavasthaiva viśvam brahmaṇo vairājaṃ svarūpaṃ kutaḥ bhedāt śabdādiviṣayapañcakasyabāhyatayā parameśvarasṛṣṭasyaiva sarvapramātṝṇāṃ cakṣurādīndriyapravṛtterityekasyaivabrahmaṇo viṣayaviṣayibhāvena sthitasya nānendriyajñānavaicitryam ata eva śivasūtreṣujñānaṃ jāgrat iti  eṣā brahmaṇo virāḍavasthā gīyate yacchrutiḥyo viśvacakṣuruta viśvatomukho viśvatohasta uta viśvataspāt saṃbāhubhyāṃ namate saṃyajatrairdyāvāpṛthivī janayandeva ekaḥ iti  tathā svapnaḥ tejo vasthā brahmaṇaḥ kuta ityāha prakāśamāhātmyāt iti svapne bahiṣkaraṇāni śabdādau viṣaye tāvanna pragalbhante nāpi tatra bāhyaṃ śabdādikaṃnāma kiñcitparamārthasadvidyate nāpi bāhyatayādhyavasāyasyāvidyādi kiñcidbhinnamabhinnaṃvā kāraṇāntaramupalabhyate yuktyā vicāryamāṇaṃ vopapadyate tha ca svapne sarvaṃprakāśate ta idamarthabalādāyātaṃ yatsa eva bhagavānsvasvabhāvo devastattatpramātṛtāṃsamāviṣṭaḥ svapnāyamānaḥ svātmānameva prakāśasvātantryādgṛhanagarāṭṭālādyanekapramātṛvaicitryarūpatayāpravibhajya pratipramātṛ svapne sādhāraṇameva viśvaṃ prakāśayatyeveti brahmaṇaḥsvātantryaṃ svapna eva brahmavādibhirabhyupagatam yato vedānteṣvidamuktampravibhajyātmanātmānaṃ sṛṣṭvā bhāvānpṛthagvidhān sarveśvaraḥ sarvamayaḥ svapne bhoktā prakāśate iti prakāśamāhātmyamevātra heturataḥ svapno brahmaṇastejo vastheti tathā prājñaḥ suptāvasthā iti sarvapramātṝṇāṃ yā suptāvasthā suṣuptaṃ sā prājñaḥ iti brahmaṇaḥ prājñāvastheti yataḥ sarvapramātṝṇāṃ grāhyagrāhakaprapañcavilayānmahāśūnyatvarūpe grāhyādivilayesaṃskāraśeṣe suṣupte viśvasya bījabhūtasya brahmaṇa eva prajñā brahma prajñātṛtayāntaratamamavaśiṣyata iti yāvat sarvasya pramāturnīlasukhādiviśvavaicitryaprathāyāḥ saiṣā saṃskārabhūmistataḥ prabuddhasyaprāganubhūtavadvyavahāradarśanādanyathā yadyasyāṃ bhūmau sthiraṃ prajñātṛsvabhāvaṃsarvakroḍīkāreṇa brahma na prākāśiṣyata kutastata utthitasya pramātuḥ prāganubhūtavastunastathaivatadityanubhūtacaratvena smṛtirudapatsyata nāpi sukhamahamasvāpsaṃ duḥkhamahamasvāpsaṃgāḍhamūḍho hamāsamityanubhavaḥ prādurabhaviṣyaditi tathā ca bhaṭṭadivākaravatsaḥsarve nubhūtā yadi nāntararthāstvadātmasātkārasurakṣitāḥ syuḥ vijñātavastvapratimoṣarūpā kācitsmṛtirnāma na saṃbhavettat iti  itthaṃ suṣuptaṃ cinmayameva brahmaṇaḥ prājñāvastheti gīyate kutaḥ jñānaghanatvāt iti suṣuptaturyayoḥ sādhāraṇo yaṃ heturityubhayatra yojyam eṣā suṣuptabhūmiḥ jñānaghanā prakāśamūrtiḥ kevalaṃ viśvapralayasaṃskāreṇa dhyāmalā satī śuddhacinmayī na bhavatīti yaduktaṃ spandaśāstrejñānajñeyasvarūpiṇyā śaktyā paramayā yutaḥ padadvaye vibhurbhāti tadanyatra tu cinmayaḥ iti  tathā tataḥ paraṃ turyam iti tasmātsuṣuptāt param anyanniḥśeṣapāśavavāsanāsaṃskāraparikṣayācchuddhapūrṇānandamayaṃ brahmaṇasturīyaṃ rūpamanuguṇaṃ nāma yadatra nāmānvarthaṃ na kiñcidupapadyate to vyākhyātasyāvasthātrayasya viśrāmabhūtaṃsarvāntaratamatvenānusyūtamiti catuḥsaṃkhyāpūraṇena turyam iti pūraṇapratyayena saṃkhyāvyapadeśotra kṛtaḥ kathamavasthātrayasyānusyūtamapi tataḥ parametadityāha jñānaghanatvāt iti  yato jāgradādayo vasthāḥ sarvā bhedapravaṇatvātpramātṝṇāmajñānamayyasturīyaṃ grāhyagrāhakakṣobhapralayasaṃskāraparikṣayājjñānaghanaprakāśānandamūrtyatastadantaḥsthamapi tābhyo vasthābhyaścinmayatayā samuttīrṇatvāt param anyaditi evamavasthāvicitraṃ paramādvayasvabhāvaṃ svatantraṃ brahmaiva pūrṇaṃ vijṛmbhate    evamapi śuddhasya paramātmanaḥ sarvapramātranusyūtatvena sthitatvādavaśyaṃ pramātṛgaṇagatamakhyātimālinyamāyātīti yattanneti dṛṣṭāntenāvedayati jaladharadhūmarajobhirmalinīkriyate yathā na gaganatalam tadvanmāyāvikṛtibhiraparāmṛṣṭaḥ paraḥ puruṣaḥ   yathā meghadhūmadhūlīpuñjairākāśasthairapyākāśapṛṣṭhamamalinaṃ svabhāvato na malinaṃvidhīyate nāpi nityatāvaitatyakhaṇḍanāṃ vā nīyate kevalaṃ darpaṇapratibimbavattattadavasthāvicitraṃgaganaṃ gaganameva sarvadā tathātvena pratyabhijñānāt tadvat iti tathaiva māyāvikṛtibhiḥ akhyātisamutthairvikārairnānāpramātṛgatairjanmamaraṇādyanekavicitrāvasthāmayairbhagavatsthairapibhagavānna parāmṛṣṭaḥ na tairapahṛtasvarūpo yataḥ sa eva paraḥ puruṣaḥ iti sarvapuruṣāṇāṃjīvānāmādya ullāso viśrāntisthānaṃ ceti sarvānubhavitṛtayā sadā sphuratīti paraśabdena nirdiṣṭaḥ tasmānna svasamutthairaprakāśarūpairmāyāvikārairaindrajālikavadbhagavataḥ kācitkhaṇḍaneti parameṣṭhinā nareśvaraviveke pyuktamyadyapyarthasthitiḥ prāṇapuryaṣṭakaniyantrite jīve niruddhā tatrāpi paramātmani sā sthitā tadātmanaiva tasya syātkathaṃ prāṇena yantraṇā iti   nanvekacinmātraparamārthā api puruṣā viśiṣṭasukhaduḥkhamohajanmamaraṇādinānāvasthāvaicitryabhājaśceti kathametaditi dṛṣṭāntamāhaekasminghaṭagagane rajasā vyāpte bhavanti nānyāni malināni tadvadete jīvāḥ sukhaduḥkhabhedajuṣaḥ   yathā ekasmin kumbhākāśe dhūlipuñjasamācchādite nānyāni ghaṭākāśāni vimalānyapyākāśatvāviśeṣāt malināni rajasācchāditāni bhavanti vimalaṃ vyāpakaṃ nityamapi hi gaganaṃ yādṛśaṃ ghaṭasaṃkocasaṃkucitaṃ bhavettādṛśamevatasyaiva ghaṭasya tadbhavati na punaḥ sarvāṇi ghaṭapaṭādyākāśāni kṛṣṇāgurudhūpitānimṛgamadādhivāsitāni viṭhiragandhīni vaikākāśasvarūpatvātsaṃkīryante svagataghaṭādikṛtavicchedātpratyutaikatrāpigagane vāstave sthite ghaṭādayaḥ svagatabhittisaṃkocaniyantritāḥ santo nānāgaganavaicitryaṃ prathayanti itthaṃ ghaṭakṛtaḥ saṃkoca eva gaganatayā tathā viśiṣyate tathātvenārthakriyākāritvānnapunaḥ gaganasyaitatkiñcidghaṭagataṃ mālinyādi svarūpatirodhānāya bhavati nāpi parasparaṃghaṭādyavacchinnānāṃ gaganānāṃ vyāmiśraṇeti tadvat iti tathaivāmī jīvāḥ puruṣā ekacinmātraparamārthā api pārameśvaryā māyāśaktyāṇavamāyīyaprākṛtakośatrayāveṣṭanenapūrṇaṃ vyāpi cidānandaikaghanaṃ svarūpamapahastya parimitīkṛtā yenaikacaitanyātmānopi svagatakośatrayavicchedadaurātmyātparasparaṃ bhinnāśceti ghaṭapaṭādyākāśavat  itthaṃ māyīyakośakṛto viccheda eva jīvatayā vyavahriyate na punaḥ parameśvare navacchinnacidānandaikaghane jīvāḥ puruṣā ātmāno ṇava iti darśanāntaradṛṣṭaḥ  kaścidvyavahāraḥ  evamāṇavādikośāvacchinnā jīvā anādivicitrakarmamalavāsanādhivāsitanānādehā nānāśayānānāpuṇyapāpasvarganarakasukhaduḥkhajanmamaraṇādidvandvabhedabhājaśca santo nānyonyaṃsaṃkīryante yathā nānādravyādhivāsitāni ghaṭādyavacchinnāni ghaṭākāśānīti sūpapannamekacinmātraparamārthāapi svavicchedādanyonyabhedajuṣaśceti   itthaṃ jīvamaṇḍalagatā avasthāviśeṣā ye te kevalaṃ bhagavatyupacaryante na punastattvataste tra kecidityāhaśānte śānta ivāyaṃ hṛṣṭe hṛṣṭo vimohavati mūḍhaḥ tattvagaṇe sati bhagavānna punaḥ paramārthataḥ sa tathā   tattvagaṇe indriyavarge śānte uparate sati tadgataḥ paramātmā śāntaḥ naṣṭa ivābhimanyataevaṃ tasmin hṛṣṭe sāhlāde sati sa tathaivopacaryate paraṃ tamomaye mūḍhe mohavānitiyathā sthāvarayonau na punaḥ paramārthataḥ vastuvṛttena saḥ parameśvaraḥ tathā tena prakāreṇa bhavati  sarvo hi jaḍabhāga utpādyaḥ saṃhāryo vā bhavati na punarnitye bhagavati bodhasvabhāve māyādikañcukagate vināśotpattī syātāmiti bhagavānsadā  samaḥ    samutpattikrameṇāgatā bhrāntiḥ punarjñaptikrameṇa sutarāṃ samunmūlitā bhavatītyatra svātmana eva svātantryamityāhayadanātmanyapi tadrūpāvabhāsanaṃ tatpurā nirākṛtya ātmanyanātmarūpāṃ bhrāntiṃ vidalayati paramātmā   anātmani acetanalakṣaṇe dehādau kṛśaḥ sthūlaścāsmītyādi yat tadrūpāvabhāsanam anātmanyātmatayāparāmarśanam tat tasmin purā ādāveva nirākṛtya ahaṃ cidānandaikaghano navacchinnasvabhāvaḥsvatantraścetyakṛtrimāhantāsphuraṇayā kṛtrimadehādipramātṛtāmapahṛtyātmaiva vigalitadehabandhaḥparamātmatāṃ yātaḥ san ātmani asminsphuradrūpe viśvapadārthe prakāśavapuṣi svāṅgakalpepi yā bhrāntiḥ dehādipramātṛtābhimānajanitā bhedaprathā tām vidalayati ahamevaikoviśvātmanā sphurāmītyevaṃ cūrṇīkaroti idamatra tātparyaṃ yāvadanātmani dehādāvātmābhimāno na galitastāvatsvātmaprathārūpepi jagati bhedaprathāmoho na vilīyate taścānātmanyātmābhimānabhramavināśādātmanyanātmābhimānabhrāntiṃparamātmaiva svātmamaheśvaro bhagavāneva vināśayati nānyasyātra sāmarthyam   evaṃ bhrāntidvayāpasāraṇātparameśvarībhūtasya yogino na kiñcitkāryamavaśiṣyata ityāhaitthaṃ vibhramayugalakasamūlavicchedane kṛtārthasya kartavyāntarakalanā na jātu parayogino bhavati   ittham kārikārthapratipāditaprakāreṇa bhrāntidvayasya prarohavidāraṇe kṛtārthasyasvasvātantryasya parijñapteraśeṣasaṃkocavidalanāt kṛtaḥ prāptaḥ arthaḥ puruṣārthalābhoyena tasya prakṛṣṭayogayuktasya na kadācit kartavyāntarasya tīrthāṭanakṣetraparigrahadīkṣājapadhyānavyākhyāśravaṇādirūpasyakāryaśeṣasya kalanā manovyāpāro pi na vidyateayameva paro dharmo yadyogenātmadarśanam iti hi svātmayogasya prādhānyamatastatprāptyā nānyatra pariśramaḥ pūrṇayoginaḥ  yaduktamyadā te mohakalilaṃ buddhirvyatitariṣyati tadā gantāsi nirvedaṃ śrotavyasya śrutasya ca iti gītāsu   saṃprati pṛthivyādimāyāntasya bhedāvabhāsabhājo viśvasya bhedābhedamayaśāktabhūmikāveśenapūrṇaprakāśānandaghanaśāṃbhavapadasamāpattyā bhedavilāyanena tadabhedamayatāprāptimabhidhāyatataḥ śāṃbhavātpadātsaṃpūrṇasudhāmbhodhikalpānmahāpravāhadeśīyaśāktaprasarollāsapramukhaṃtattattaraṅgabhaṅgirūpatāmabhidadhatsvānubhavasiddhaṃ mahāmantravīryasāraṃ samastabhedavilāyanaparamādvayodayaṃnaraśaktiśivasāmarasyātmakaṃ parasaṃviddhṛdayaṃ krameṇonmīlayiṣyanviśvasyāgamikāṇḍatrayātmatāsaṃkalanayuktyaikīkāraṃ tāvadāhapṛthivī prakṛtirmāyā tritayamidaṃ vedyarūpatāpatitam advaitabhāvanabalādbhavati hi sanmātrapariśeṣam   pārthivaprākṛtamāyīyāṇḍātmakaṃ yatsthūlasūkṣmapararūpaṃ trividham vedyarūpatāpatitam jñānagocaratāṃ prāptamtattadrūpatayā jñānaṃ bahirantaḥ prakāśate jñānādṛte nārthasattā jñānarūpaṃ tato jagat nahi jñānādṛte bhāvāḥ kenacidviṣayīkṛtāḥ jñānaṃ tadātmatāṃ yātametasmādavasīyate iti śrīkālikākramoktanyāyena yat advaitabhāvanam tadbalāttatprakarṣāt sanmātrapariśeṣam prakāśamānatātmakasattāmātrātmakam bhavati hiḥ yasmādarthe   etadeva bhedasyāvāstavatvapratipādanābhiprāyeṇopapādayatiraśanākuṇḍalakaṭakaṃ bhedatyāgena dṛśyate yathā hema tadvadbhedatyāge sanmātraṃ sarvamābhāti   yathā kila sauvarṇaṃ raśanādyābharaṇaṃ suvarṇārthino raśanāviśeṣaparihāreṇa hemamātratayaivābhāti hemarajatakāṃsyatāmranāgādi tāvanmātrārthino loharūpatayā tadvatsarvam idaṃ tyaktahānādānādivikalpakalaṅkasyāvikalpapratibhāsamātraniṣṭhasya rūpādiṣu pariṇāmāttatsiddhiḥ iti bhaṭṭaśrīkallaṭoktanītyā bhedatyāge sati sanmātram sattāmātrātmakam ābhāti   tadiyataḥ sarvasya saṃkocāvabhāsaparityāgādāgamaprasiddhyā nararūpasya śāktarūpopārohaṃ mantrasaṃpradāyaṃ kaṭākṣayannabhidadhātitadbrahma paraṃ śuddhaṃ śāntamabhedātmakaṃ samaṃ sakalam amṛtaṃ satyaṃ śaktau viśrāmyati bhāsvarūpāyām   tat etatsattāmātrātmakaṃ sarvaṃ bṛhattvāt brahma yadāhuḥ śrutyantavidaḥsadevedaṃ somya agra āsīt iti pūrṇatvāt param heyopādeyābhāvāt śuddham pṛthaktvopaśamāt śāntam ata eva abhedātmakam prakarṣāpakarṣābhāvāt samampradeśo pi brahmaṇaḥ sārvarūpyamanatikrāntaścāvikalpyaśca iti sthitvā sakalam ata eva amṛtam avināśisatyāsatyau tu yau bhāgau pratibhāvaṃ vyavasthitau satyaṃ yattatra sā jātirasatyā vyaktayaḥ sthitāḥ iti yadādau ca yadante ca yanmadhye tasya satyatā  iti tatrabhavadbhartṛharinirūpitanītyā satyam tadeva sattāmātrātmakametatsarvam bhāsvarūpāyām icchājñānakriyārūpaśaktisāmarasyātmikāyāṃ parasyāṃ  śaktau viśrāmyati saṃvinniṣṭhā viṣayavyavasthitiḥ iti sthityā tanmayībhavatīti atha ca śāntam śakārasyānte yanmūrdhanyarūpaṃ tataḥ paraṃ yat amṛtam amṛtabījātmakaṃbrahma sanmātrātmakaṃ sādākhyapadasparśāt śuddham ata evāhamidaṃ sarvamiti sarvasamarasīkaraṇātsamaṃ sakalam cātaścākhyātigalanāt satyam yadādiṣṭaṃ bhagavatātṛtīyaṃ brahma suśroṇi  iti śrītriṃśikāyām tadidamamṛtībhāvāvamṛṣṭaṃ sadāśivapadopārūḍhametadviśvātmakaṃ brahma prāguktāyāṃ śaktau viśrāmyati   kriyājñānecchāmukhena paraśaktau yanna viśrāmyati tanna kiñcidityāhaiṣyata iti vedyata iti saṃpādyata iti ca bhāsvarūpeṇa aparāmṛṣṭaṃ yadapi tu nabhaḥprasūnatvamabhyeti   yadvastu vastuvṛttena bahirvidyamānapi tadyadīcchājñānakriyāmukhena bhāsvareṇaitacchaktitrayasāmarasyātmakaparāśaktisphāramayenabodhena na parāmṛṣṭam tatprakhyopākhyāvikalaṃ gaganapuṣpatulyam anena ca sadvṛttyūrdhvavartitriśūlātmakavṛttivīryaṃ sūcitam   etacchāktapadāveśamasyānuvadañśāṃbhavapadasamāpattyā tanmayībhāvamāvirbhāvayatiśaktitriśūlaparigamayogena samastamapi parameśe śivanāmani paramārthe visṛjyate devadevena   tadittham samastamapi etatsattāmātrarūpatvātproktabrahmaparamārtham śaktitriśūlaparigamayogenanirṇītayuktyā parāśaktisamāpattikrameṇa śivanāmani paramārthe anavacchinnacidānandaikaghaneparameśvare svasminsvabhāve visṛjyate antarmukhavimarśanaprakarṣāttatsamāveśena tanmayībhāvamāpādyatedevānām brahmādisadāśivāntānāṃ sarvaprakāśānāmindriyāṇāṃ ca devena prabhuṇā paramaśivenaivanahyatrānyasya kasyacitkartṛtvaṃ ghaṭate nāpyetadvyatirikto nyaḥ kaścitpramātāstyasyaivaca bhagavatastattadbhūmikādhirohiṇastattadrudrakṣetrajñādipramātṛrūpatayā sphuraṇamitidevadevena iti yuktaivoktiḥ taditthaṃ visargavṛttirdarśitā   evamiyatā bhedātmano nararūpasya jagato bhedābhedātmakaśāktapadādhyāroheṇābhinnacidghanaśivasāmarasyāpattimupasaṃhāradṛśāpradarśyedānīṃ cidekaghanaḥ śiva eva śaktirūpatayollāsya narātmakaviśvarūpatayā sphuratina tu śivavyatiriktaṃ śaktinarayoḥ kimapi rūpaṃ śiva eva tvitthaṃ nijarasāśyānatayāsphuratīti prasarayuktiṃ mahāmantrasphāramayīṃ darśayatipunarapi ca pañcaśaktiprasaraṇakrameṇa bahirapi tat aṇḍatrayaṃ vicitraṃ sṛṣṭaṃ bahirātmalābhena    cidānandecchājñānakriyākhyaśaktipañcakasāmarasyātmā yaḥ paramaśivastena cidādiśaktiprādhānyaprathanātmakaśivaśaktisadāśiveśvaraśuddhavidyākhyabhūmikonmīlanayuktyā tadaṇḍatrayaṃ vicitram iti tattadbhuvanādirūpam sṛṣṭaṃ bahirātmalābhena iti bāhyābhāsātmatayāsvātmanaḥ pradarśanena punarapi ityanenaitaddarśayati yatparamaśiva eva svatantraḥ sadā svabhittau viśvaprapañcollāsanavilāpanakrīḍāṃsvātmānatiriktāmapyatiriktāmivādarśayannevamitthaṃ sthito na tu tadvyatiriktaṃ kimapyastīti   itthaṃ viśvollāsanavilāyanakrīḍāśīlo bhagavānyaḥ śivaḥ iti vyapadiśyate sa katamaḥkutra tiṣṭhati katamena vā pramāṇena prasiddha ityāśaṅkya sarveṣāṃ svātmaiva śivaḥsarvatrādisiddhatayā sphuransargādīnvidadhātītyasmacchabdavācakaiḥ śabdaiḥ pratipādayatiiti śakticakrayantraṃ krīḍāyogena vāhayandevaḥ ahameva śuddharūpaḥ śaktimahācakranāyakapadasthaḥ   mayyeva bhāti viśvaṃ darpaṇa iva nirmale ghaṭādīni mattaḥ prasarati sarvaṃ svapnavicitratvamiva suptāt   ahameva viśvarūpaḥ karacaraṇādisvabhāva iva dehaḥ sarvasminnahameva sphurāmi bhāveṣu bhāsvarūpamiva   draṣṭā śrotā ghrātā dehendriyavarjito pyakartāpi siddhāntāgamatarkāṃścitrānahameva racayāmi   iti vyākhyātena prakāreṇa cidādiśaktipañcakākṣipto nanto yaḥ śaktisamūhastadevayantraṃ krīḍāyogena vāhayan araghaṭṭaghaṭīyantranyāyena sṛṣṭyādyunmajjananimajjanahelākrameṇaviparivartayannahameveti devaḥ sarvaprāṇinām aham ityanāhato nādātmā parāhantācamatkārasāraḥsvātmaparāmarśaḥ sa eva sarvasyānapahnavanīyo yaṃ svātmaiva devaḥ krīḍanaśīlaḥ sphuratīti anena svasvarūpaniṣṭha eva śiva iti pratipāditam tathā śuddharūpa iti kalpanātikrāntagocaraḥ anyacca śaktīnāṃ karaṇadevatānāṃ viṣayāharaṇatyāgādivyavahārasvātantryadātṛ yat mahācakranāyakapadam tatra tiṣṭhati tatsthaḥ yataḥ karaṇaśaktīnāṃ caitanyaviśrāntiṃ vinā svarūpasattā na vidyate taḥ śaktimantamevasvarūpāsādanāyānavarataṃ bhajanta ityanena sarvapramātṛhṛdayādhiṣṭhātṛtvādbhagavatoniyatabhuvanādhiṣṭhātṛtvaṃ parihṛtam  tathā yadidaṃ kiñcidviśvatayābhimataṃ tatsarvamādarśapratibimbanyāyena mayyeva bhāti vyākhyātarūpāsmadarthaviśrāntamevāvabhāsate hantāsārameva  sphuratīti yāvat  tathā mattaḥ iti pūrṇādahamiti rūpātsvātmanaḥ sakalaṃ niḥśeṣamidaṃ viśvam prasarati pramātrapekṣayāpahṛtatayā sphurati kathamityāha svapnavicitratvamiva suptāt iti yathā nidritātpramātuḥ svapnāvasthāyāṃbāhyapadārthābhāve pi puraprākāradevagṛhādi nānāścaryaṃ svapnapadārthavaicitryamavidyādiparikalpitakāraṇāntarābhāvātsvasaṃvidupādānamevaprasarati tathaiva tīrthāntaraniyamitakāraṇāntarānupapatteranavacchinnacidānandaikaghanādahamiti rūpādviśvamiti tathā ahameva viśvarūpaḥ ityādi  ahamityeva yaḥ pūrṇaścaitanyaparāmarśa eṣa evāsmi nānādehādipramātṛtāsamāpanno viśvarūpa āgopālabālāṅganādiṣvantarabhedena sphuraṇādviśvāni  mamaiva rūpāṇīti yāvat  ka iva karacaraṇādisvabhāvo deha iva yathā sāmānyena sarveṣāmeko dehaḥ karacaraṇādisvabhāvaḥpratipramātṛ svālakṣaṇyena nānārūpastathaivaikaścaitanyalakṣaṇaḥ padārthaḥ sarvāvāsatvādviśvarūpaiti  tathā sarvasmin pramātṛpramāṇaprameyarūpe smin ahameva sphurāmi sarvasya svātmānubhavitṛtvena prakāśanāt  kathaṃ bhāveṣu bhāsvarūpamiva iti yathā nānāvastuṣu bhāsvarūpam atiśayena dyotanaśīlaṃ vastu dedīpyate tathaiva jaḍe smiñjagatyekaścidrūpo  hamiti   ataśca draṣṭā ityādi dehendriyavarjito pi cinmūrtatvādahameva paśyāmi śṛṇomi jighrāmi rasayāmi spṛśāmīti sarvatra pūrṇāhantāviśrānteḥ kṛtakṛtyatā dehendriyavargo hi paśyāmītyādi manyate paraṃ svāpādyavasthāsu draṣṭṛtvādyabhāvāttasmāddehendriyādivargasamullāsakastadvarjitopi cidānandaikaghanaḥ sarvabhūtahṛdayāntaracārī viṣayopabhogabhoktāsmacchabdavācyaḥ paraḥ puruṣa eva tathā ca śrutiḥapāṇipādo javano grahītā paśyatyacakṣuḥ sa śṛṇotyakarṇaḥ sa vetti vedyaṃ na ca tasyāsti vettā tamāhuragryaṃ puruṣaṃ mahāntam iti  tathākartāpi siddhāntāgama ityādi svayamavidhātāpi devamunimanuṣyādyāśayāviṣṭaḥsaṃkṣepavistāravivakṣayāntaḥpratibhāsvarūpo haṃ siddhāntādīnnānāścaryānkaromi napunarjaḍānāṃ loṣṭasthānīyānāṃ dehendriyāṇāṃ tatkaraṇaṃ śakyamiti tattadvyavadhānenāhamevasarvapramāṇanirmāteti anena parāhantāsvarūpasya svātmamaheśvarasya sattāyāṃ na pramāṇopayoga upapadyata upayujyate vetyuktaṃ syāt  evamanapahnavanīyaḥ aham ityevamanubhavitṛtayā sarveṣāṃ svātmaiva śivaḥ sarvatrāvasthitaḥ sarvapramāṇeṣvādisiddha iti        tadevaṃ vyākhyātena krameṇa sarvo mamāyaṃ vibhava iti dārḍhyena svātmānaṃ pratyavamṛśanparabrahmasvarūpo yogī bhavatītyāhaitthaṃ dvaitavikalpe galite pravilaṅghya mohanīṃ māyām salile salilaṃ kṣīre kṣīramiva brahmaṇi layī syāt   anena prakāreṇa sarvāhaṃbhāvapariśīlanayuktyā dvaitavikalpe galite bhedaprathāyāṃvilīnāyāṃ mohanīṃ māyāṃ pravilaṅghya anātmanyātmābhimānarūpāmakhyātiṃ bhedaprathāhetumahamevaviśvātmeti saṃkocāpasaraṇena samutsṛjya jñānī brahmaṇi bṛṃhaṇātmake pūrṇe cidānandaikaghanesvarūpe layī syāt saṃkocavilayādbrahmatādātmyaṃ yāyāt kiṃ yathetyāha salile ityādi yathā salilam uddhṛtaṃ nānāghaṭādibhirjalaṃ kṣīraṃ vā vividhaśāvaleyabāhuleyādyanekagosahasrasaṃbhinnaṃpunarapi ghaṭaśāvaleyādikṛtabhedasaṃkocaparikṣayāt salile salilaṃ praviṣṭam kṣīrekṣīram vetyekameva tadvastu na tatra bhedaḥ sphurati tathaiva dehaprāṇapuryaṣṭakaśūnyātmakapratyavamarśabhaṅgādbrahmaiva saṃpadyate yathāha bhaṭṭadivākaravatsaḥjāte dehapratyayadvīpabhaṅge prāptaikadhye nirmale bodhasindhau avyāvartya tvindriyagrāmamantarviśvātmā tvaṃ nitya eko vabhāsi iti kakṣyāstotre   evaṃ brahmasattāmadhirūḍhasya yogino dvandvābhibhavo pi brahmamaya eva na svarūpavipralopāya pragalbhata ityāhaitthaṃ tattvasamūhe bhāvanayā śivamayatvamabhiyāte kaḥ śokaḥ ko mohaḥ sarvaṃ brahmāvalokayataḥ   evaṃ nirṇītena prakāreṇa galitakañcukabandhasya yoginaḥ tattvasamūhe bhūtaviṣayendriyavrātebhāvanayā sarvamidamekā svasaṃviditi dṛḍhapratipattyā śivamayatvam prāpte paramādvayarūpatāṃyāte śokamohopalakṣitā dvandvābhibhavāḥ sarvam idaṃ tattvavrātam brahma paśyato syana kecanaiva te brahmamayatvātsarve svarūparūpā iti na khedāya prabhavanti   nanu paramādvayarūpasyāpi jñānino vaśyaṃ sthite śarīre pi taddhetukaśubhāśubhakarmaphalasaṃcayaḥ kimiti na syāditi pariharatikarmaphalaṃ śubhamaśubhaṃ mithyājñānena saṃgamādeva viṣamo hi saṅgadoṣastaskarayogo pyataskarasyeva   aśvamedhabrahmahananādirūpapuṇyāpuṇyakarmaphalapracayasaṃcayo pi mithyājñānena saṃgamādevaprādurbhavatyahaṃ śarīrīdamaśvamedhādi mamopāyatayāstviti yadanātmanyātmābhimānalakṣaṇaṃvaiparītyena jñānaṃ tena yo bhiṣvaṅgastasmādeva paśoḥ śubhāśubhakarmaphalasaṃcayoyenānavaratādhivāsitaḥ saṃsārakleśabhājanaṃ bhavati nanu brahmātmakasyāpi pramātuḥ kimityetāvatā paśutvamāyātītyatrārthāntaramupakṣipati viṣamo hi ityādi yasmāt saṅgadoṣaḥ sarvathāviṣahyo yathāsādhuyogo tyantasādhorapi svagatadoṣasamarpaṇaṃkurute tathaiva śuddhasyāpi pramāturakhyātijanito mohayogaḥ paśutvamāpādya śubhāśubhakarmasaṃbandhaṃ dadāti   janmamaraṇādyapi na brahmarūpasya yogino pi tu māyāpramātṝṇāmevetyāhalokavyavahārakṛtāṃ ya ihāvidyāmupāsate mūḍhāḥ te yānti janmamṛtyū dharmādharmārgalābaddhāḥ   ye pramātāro dehātmamānino bhūtvā phalakāmanākaluṣitā lokācārarūpāṃ puṇyāpuṇyamayīmavidyām bhedaprathārūpāṃ māyāṃ jagati svarganarakādiphalaprāptyupāyatvena sevantete mūḍhāḥ ajñāḥ puṇyāpuṇyanigaḍabaddhāstatphalopabhogāya punaḥ punarjāyante mriyantecetyanavaratasaṃsārakleśabhājo bhavanti na punaḥ prakṣīṇamohāvaraṇo vigalitadharmādharmabandhobrahmasvabhāvo yogī jāyate mriyate veti   evamavidyopārjitānyapi karmāṇi jñānāvirbhāvādeva kṣīyante nānyathetyāhaajñānakālanicitaṃ dharmādharmātmakaṃ tu karmāpi cirasaṃcitamiva tūlaṃ naśyati vijñānadīptivaśāt   ajñānakāle kṛtrimapramātṛtābhimānāvasare puṇyāpuṇyarūpam karma anuguṇaphalaprārthanayāyat nicitam svīkṛtaṃ tat vijñānadīptivaśāt viśiṣṭajñānadīptivaśāt naśyati ahamevaparaṃ brahmeti kṛtrimapramātṛtādāhasamarthaṃ vijñānaṃ tasya yā paunaḥpunyena pratyavamarśanātprabhātatsāmarthyāttadadarśanaṃ yāti kimivetyāha cirasaṃcitaṃ tūlamiva yathā cirasaṃcitaṃ tūlaṃ haṃsaroma vahnipradīptivaśājjhaṭityevabhasmasādyāti tathaiva sarvaḥ karmaphalapracayo vijñānavahnisāmarthyātkṣaṇamadhyepralayamupagacchatīti  gītāsuyathaidhāṃsi samiddho gnirbhasmasātkurute rjuna jñānāgniḥ sarvakarmāṇi bhasmasātkurute tathā iti   na kevalaṃ prākkṛtaṃ karma jñānaprasādādupalīyate yāvadidānīntanamapi karma jñāneddhayā dṛṣṭyā na phalopabhogāya paryavasyatītyāhajñānaprāptau kṛtamapi na phalāya tato sya janma katham gatajanmabandhayogo bhāti śivārkaḥ svadīdhitibhiḥ   ātmamaheśvarapratyavamarśaprarūḍhau kṛtamapi śubhāśubhādikam karma kṛtrimapramātṛtābhimānābhāvānnānuguṇaphaladānāyapragalbhata iti karmaphalābhāvāttadupabhogayogyasya janmanaḥ kena prakāreṇa sattāsyānna bhavedyoginaḥ punarjanmetyarthaḥ nanu sa piṇḍapātātpunarna jāyate cettarhi kīdṛśaḥ syādityāha gatajanma ityādi gato janmarūpasya bandhasya yogaḥ saṃbandho yasya sa evamiti prakṣīṇamohāvaraṇaḥsvadīdhitibhiḥ cinmarīcinicayaiḥ saḥ śivarūpo rko bhāti sphurati na punastīrthāntaraparikalpitosya mokṣaḥ kutracitprāptiriti kevalaṃ māyādikañcukakṛtasaṃkocavināśātsvaśaktivikasvaratāmāpadyata iti   atraiva yuktimāhatuṣakambukakiṃśārukamuktaṃ bījaṃ yathāṅkuraṃ kurute naiva tathāṇavamāyākarmavimukto bhavāṅkuraṃ hyātmā   yathā kiṃśārukatuṣakambukebhyaḥ pṛthakkṛtaṃ śālibījaṃ bījasvabhāvakiṃśārukādisāmagryabhāvātkṣitijalātapamadhyavartyapinaiva aṅkurajananalakṣaṇakārye heturbhavati tathaiva kambukasthānīyena āṇavena malenatuṣasthānīyena māyāmalena kiṃśārukasthānīyena kārmamalena ca muktaḥ pṛthagbhūtaḥātmā caitanyaṃ malatrayarūpasāmagryabhāvānna punaḥ bhavāṅkuram saṃsāraprarohaṃ vidadhātikevalaṃ viśvagatanānāpadārthasārthaprādurbhāvavināśavaicitryaṃ svātmani parāmṛśanmaheśvaraeva bhavati   evaṃ jñānāgnidagdhakañcukabījasya jñānino na kiñcicchaṅkāsthānaṃ heyopādeyaṃ vetyata āhaātmajño na kutaścana bibheti sarvaṃ hi tasya nijarūpam naiva ca śocati yasmātparamārthe nāśitā nāsti   yaḥ ātmajñaḥ svātmamaheśvarasvātantryavitsaḥ na kutaścana bibheti na sa kasmādapi rājñaḥ śatroḥ prāṇibhyo vā bhayamādatte kuta etadityāha sarvaṃ hi tasya nijarūpam iti yataḥ tasya svātmamaheśvarādvayavedinaḥsarvam padārthajātamidaṃ viśvam nijasya svātmano mahāprakāśaikavapuṣa eva rūpam ākāraḥsarvatra prakāśānugamāditi prakāśa eva svātantryātsvaparātmanā prakāśate ta evabhayasthānaṃ loke yatkiñcitpratibhāti tattasya tathaiva svāṅgakalpameva kathaṃ bhayajanakaṃsyādyaduta svātmano vyatiriktaḥ padārtho bhayaheturbhavetkaḥ punaḥ sarvataḥ paripūrṇasyāvadhibhūtobhinno yamādirasti yasmājjñānyapahastitadehātmamānitvo pi bibhiyāditi sarvatra nijarūpopalabdheḥsaṃsārasthito pyekako vigalitasvaparavibhāgatayā niḥśaṅkaṃ vicaratyeva yathoktaṃ parameṣṭhipādaiḥyo vikalpamidamarthamaṇḍalaṃ paśyatīśa nikhilaṃ bhavadvapuḥ svātmamātraparipūrite jagatyasya nityasukhinaḥ kuto bhayam iti  granthakāro piekako hamiti saṃsṛtau janastrāsasāhasarasena khidyate ekako hamiti ko paro sti me itthamasmi gatabhīrvyavasthitaḥ iti  anyacca naiva ca śocati ityādi nāpyātmajñaḥ śocati yathā dhanadārādikaṃ mama naṣṭaṃ rikto smi vyādhinākrānto haṃmriye vetyādi yato vyākhyātena krameṇa paramārthe tāttvike vastuni caitanyarūpe ntarmukhepramātṛmātre nāśitā kṣayadharmitvaṃ na vidyate sarvaṃ hyabhimānasāraṃ kāryatvena pratibhāsamānamidantāvācchinnamutpadyate kṣīyateca na punaḥ saṃvinmayasyātmano hantāsārasyākṛtrimasya svatantrasya kāryonmukhaprayatnānupalabdheḥ  na caitāvatā svarūpavipralopaḥ syāditi vimṛśato yogino dehasthasyāpi taddhetukaḥ śokādyāvirbhāvaḥ svarūpācchādakatvena na bhavediti    nāpi svātmamaheśvarasvarūpapariśīlanadārḍhyādasya jñāninaścetasyapūrṇatvādidoṣaḥ syāditi pratipādayatiatigūḍhahṛdayagañjaprarūḍhaparamārtharatnasaṃcayataḥ ahameveti maheśvarabhāve kā durgatiḥ kasya   atigūḍham atiśayena guptam hṛdayameva gañjam sarvaparamārthasvasvarūpaviśrāntisthānasvabhāvaṃbhāṇḍāgāraṃ tatra yo titīvratamasamāśvāsaprarūḍhaḥ paramārthaḥ sadgurūpadiṣṭaḥ svātmajñānasatattvaḥsa eva sarvavibhūtihetutvādratnasaṃcaya iva ratnasaṃcayaḥ tena hetunā ahameveti sarvamidamasmītiya āvirbhūtaḥ pūrṇaḥ parāhantāviśrāntilakṣaṇaḥ maheśvarabhāvaḥ śarīriṇo pi svātmaprakāśasvātantryaṃtasminsthite sati kā nāma varākī durgatiḥ daridrabhāvastadupalakṣito vā kaścitkṛtrimovibhūtyādyatiśayaḥ syāt  ābhāsasārā hi sarve padārthā yadaivābhāsante tadaiva yoginaḥ svātmakalpāḥ santaḥ kathamutkarṣāpakarṣādau pragalbhanta iti na kiñciddaurgatyādikaṃ  bhavet   kasya veti ko vāsyā durgateḥ samāśrayo dehādyātmābhimānino hyasyā durgateḥ samāśrayā bhavantu yataste vyatiriktasyaiṣaṇīyasya prāptyeśvarāstadapahārādriktā  iti  yaḥ punarakṛtrimāhantāpratyavamarśaparamārtho jñānī sarvamasmītyavyatiriktenaiṣaṇīyenamaheśvaraḥ sa kathaṃ vyatiriktaprāptyaprāptyabhāvāddaurgatyāderbhājanaṃ syādata evagañjaśabdasya ratnasaṃcayaśabdasyeśvaraśabdasya ca hṛdayaprarūḍhaparamārtho mahānityakṛtrimārthavācakāniviśeṣaṇānyupapāditāni   idānīṃ mokṣasvarūpamāhamokṣasya naiva kiñciddhāmāsti na cāpi gamanamanyatra ajñānagranthibhidā svaśaktyabhivyaktatā mokṣaḥ   mokṣasya parāhantācamatkārasārasya kaivalyasya dhāma vyatiriktaṃ sthānaṃ na vidyataeva deśakālākārāvacchedābhāvādata eva na cāpyanyatra kutracidvyatirikte gamanam layomokṣo yathā bhedavādināṃ matenotkrāntyā cakrādhārādibhedanādūrdhvaṃ dvādaśānte layaeṣaiva muktiriti  yaduktamvyāpinyāṃ śivasattāyāmutkrāntyā kiṃ prayojanam avyāpini pare tattve hyutkrāntyā kiṃ prayojanam iti  evaṃvidhāpyanye tīrthāntaraparikalpitā bahavo mokṣabhedāḥ santi te pratanyamānāgranthagauravabhayamānayantīti neha pratanyanta iti sarvatra dvaitamalasya saṃbhavādamokṣemokṣalipsā mokṣābhāsa eva kiṃ punarmokṣalakṣaṇamityāha ajñāna ityādi ajñānam akhyātijanita ātmanyanātmābhimānapūrvo nātmani dehādāvātmābhimānalakṣaṇomohaḥ sa eva pūrṇasvarūpasaṃkocadāyitvādgranthiriva granthiḥ svasvātantryalakṣaṇasyanijasya vyāpitvāderdehādyabhimānatayā bandhastasya bhit bhedanaṃ nijapūrṇasvātmasvātantryapariśīlanadārḍhyāddehādyabhimānalakṣaṇasyagranthervidāraṇaṃ tena hetunā svaśaktibhiḥ svātmasvātantryalakṣaṇairdharmaiḥ abhivyaktatāsvātmaśaktivikasvarataiṣa eva niratiśayaḥ mokṣaḥ iti ayamāśayo yathā sahajanityavyāpakatvādidharmayuktamākāśamapi ghaṭādibhittibandhasaṃkucitaṃtata eva tadevāvyāpakatvādidharmayuktaṃ ghaṭākāśamityucyata ākāśādbhinnamiva prathatepunarapi ghaṭādibhittikṛtasaṃkocabhaṅgāttadeva ghaṭādyākāśaṃ tadaiva vyāpakatvādidharmayuktaṃsyānna punastasya ghaṭādibhaṅgānnūtanaḥ kaściddharmāvirbhāva āyātīti tathaiva dehādyabhimānakṛtasaṃkocasaṃkucitaṃ caitanyaṃ baddhamivetyucyate tadevapunaḥ svasvarūpajñānābhivyakterdehādipramātṛtābandhasaṃkṣayātsvaśaktivivekavikasvaraṃmuktamivetyabhimānamātrasārau parimitapramātrapekṣayā bandhamaukṣau na punaḥ paramārthesaṃvittattva evaṃ kiñcitsaṃbhavatīti tasmānmuktau nūtanaṃ na kiñcitsādhyate nijameva svarūpaṃ prathate etadeva viṣṇudharmeṣvapyuktamyathodapānakaraṇātkriyate na jalāmbaram sadeva nīyate vyaktimasataḥ saṃbhavaḥ kutaḥ bhinne dṛtau yathā vāyurnaivānyaḥ saha vāyunā kṣīṇapuṇyāghabandhastu tathātmā brahmaṇā saha iti   evaṃ prakṣīṇājñānabandho jñānī parānugrahārthaṃ śarīramapi dhārayanmukta ityāvedayatibhinnājñānagranthirgatasaṃdehaḥ parākṛtabhrāntiḥ prakṣīṇapuṇyapāpo vigrahayoge pyasau muktaḥ   śarīrasaṃbandhe pi svātmajñānaviccharīrādyabhimānābhāvājjīvannapi muktaḥ vikasvaraśaktirbhavet nanu vigrahayoga eva bandhaḥ kathaṃ tatsaṃbandhe pyasau muktaḥ syādityāha bhinna ityādi bhinno vidārito jñānarūpo granthirapūrṇatvakhyātisamuttho dehādyabhimānarūpo bandho yena sa evam tathā gatasaṃdehaḥ ityata eva naṣṭasaṃśayaḥ parākṛtā nyakkṛtā paramādvayajñānalābhāt bhrāntiḥ dvayarūpo bhramo yena sa tatheti evaṃ pariśīlanena prakṣīṇāni puṇyāpuṇyāni vigalitasaṃskārāṇi dehātmamānitvābhāvāddharmādharmāṇi yasya sa evaṃvidha iti anena ajñānameva bandhaḥ iti pratipāditam  tacca vigrahayoge pi yasya prakṣīṇaṃ sa tadaiva jīvanneva mukto na punaḥ śarīrayogo bandhastadapagamo muktiriti kiṃ tu dehapātātpūrṇo mokṣa  iti    jīvanmuktasya karmahetau śarīre sthite pi śarīrayātrāmātrārthaṃ jñāneddhaṃ kurvāṇasya karma na phalāya tasya bhavatītyatropapattimāhaagnyabhidagdhaṃ bījaṃ yathā prarohāsamarthatāmeti jñānāgnidagdhamevaṃ karma na janmapradaṃ bhavati   vahninirbhṛṣṭaṃ śālibījaṃ kṣitisalilātapamadhyavartyapi sāmagrīvaikalyādyathāṅkurādijananeśaktatāṃ yāti tathaiva jñānāgninā dagdham paramādvayabodhadīptyā pluṣṭam karma yathāhamevetthaṃviśvātmanā sphurāmītyevaṃrūpeṇa dehādyātmamānitvahānerheyopādeyabuddhiparityāgenayatkiñcicchubhāśubhaṃ karma kriyamāṇaṃ taddagdhavīryaṃ na punarjñāninaḥ piṇḍapātādanantaraṃjanmaphalapradam bhavati dehanirmāṇahetuḥ saṃpadyate dagdhaṃ bījamivāṅkure tasmānna sarvāhaṃbhāvarūpāyāścitiśakteraphalābhisaṃdhānatayā kṛtaṃ karma bhūyo janma dātuṃ prabhavatīti   evaṃ punarvikasvarāpi citiśaktiḥ kathaṅkāraṃ dehavatī syādityāhaparimitabuddhitvena hi karmocitabhāvidehabhāvanayā saṅkucitā citiretaddehadhvaṃse tathā bhāti   yasmāt parimitabuddhitvena akhyātijanitena dehādyabhimānavāsanāpūrvakakāmanākāluṣyaniścayenayatkṛtam karma yathāhamaśvamedhena yakṣya ihāmutra ca sukhī bhūyāsaṃ mā kadācanaduḥkhyahaṃ bhūyāsamamunā karmaṇā vaindraṃ padaṃ prāpnuyāmityevaṃ vāsanāviśiṣṭasyakarturevamanuguṇaṃ karma tasya manovāsanālabdhaprarūḍheḥ karmaṇaḥ ucitaḥ tadanuguṇaphalabhoktṛtāyogyosau bhāvī dehaḥ prārabdhakarmaphalabhoktṛśarīrādhikāraparikṣayādyaduttaratra bhaviṣyaccharīraṃtasya yā bhāvanā amunāśvamedhādikarmaṇā sāmrājyādyāpnuyāmityabhimatakarmaphalavāsanādhirūḍhistayākarmocitabhāvidehabhāvanayeyaṃ sarvataḥ pūrṇāpi citiśaktirāṇavamāyīyamalamūlena kārmamalenāghrātāsaṃkucitā vyāpinyapi ghaṭākāśavatkarmānuguṇaphalabhoktṛśarīravāsanāvacchedavatī saṃpannāsatī etaddehadhvaṃse tathā bhavati iti etasya prārabdhasya karmaphalasya yo bhoktā dehaḥ tasya bhogaparikṣayādyaḥ dhvaṃsaḥmṛtistasmindehadhvaṃse sati sā citiḥ udbhūtakarmavāsanā tathā bhavati yenāśayenapūrvakarmaphalamupārjitaṃ tatkarmaphalabhoktā yo dehastadvatī saṃpadyate yadvaśāccitirapisvarganarakādibhogabhājanaṃ syāt tasmāccharīrībhūtvā parimitaphalalaulyādyatkṛtaṃ karma tatphalabhoktṛ janma dātumavaśyaṃ prabhavati  yatpunaraśarīrībhūtvā sarvaṃ brahmāsmīti saṃvidrūpatayā kṛtaṃ tadvāsanāprarohānāsādanātkathaṃ vyāpinyāścitiśakterjanmane syāditi tātparyārthaḥ  evamanātmatayā samucitaṃ karma saṃsaraṇāya pramāturbhavatīti cettarhyātmasvarūpaṃ vaktavyaṃ yena saṃsārī na syāditi pratipāditamapi śiṣyajanahṛdayaṅgamīkartuṃ  punaḥ kathayati yadi punaramalaṃ bodhaṃ sarvasamuttīrṇaboddhṛkartṛmayam vitatamanastamitoditabhārūpaṃ satyasaṃkalpam   dikkālakalanavikalaṃ dhruvamavyayamīśvaraṃ suparipūrṇam bahutaraśaktivrātapralayodayaviracanaikakartāram   sṛṣṭyādividhisuvedhasamātmānaṃ śivamayaṃ vibudhyeta kathamiva saṃsārī syādvitatasya kutaḥ kva vā saraṇam   yadi punaḥ paraśaktipātaviddhahṛdayaḥ pramātā dehādipramātṛtābhimānamadhaspadīkṛtyasvātmānaṃ śivamayaṃ vibudhyeta cidānandaikaghanaṃ vijānīyātsa parijñātasvātmamaheśvarabhāvaḥkathamiva kena prakāreṇa saṃsārī saṃsaraṇaśīlo bhavenna syāditi yāvadyataścidacidrūpapuryaṣṭakātmākārmamalasaṃbandhena saṃsarati yaḥ punaścidekamūrtiḥ śivamayaḥ prakṣīṇāṇavādimalakañcukaḥsa kathaṃ saṃsārīti tātparyam nanu cidekamūrtiḥ syātsaṃsārī ca bhavediti kiṃ duṣyedityevamāśaṅkyāha vitata ityādi vitatasya anavacchinnadeśakālākārasya pramāturdehādyabhimānapūrvasvakṛtavāsanāparikṣayātpūrṇasyatasya kutaḥ saraṇam sarvavyāpitvāttadatiriktaṃ kimasti yadvastvapekṣya tato viśliṣṭonyatra bhinne saṃsaraṇaṃ gamanaṃ kuryādyato dehādipramātṛtābhimānāvacchinnasya kilāpādānādhikaraṇādikārakasaṃbhavoyaḥ punaścidekaghano brahmabhūto navacchinnadeśakālaḥ pramātā tasya saṃsaraṇe vācoyuktirapi na bhavediti kīdṛśaṃ śivarūpamātmānaṃ vibudhyetetyāha amalaṃ bodham ityādi apagata āṇavādimalapracayo yasya tamata eva vaimalyāt bodham śuddhacaitanyam tathā sarvasamuttīrṇam niratiśayaṃ jñānakriyāsvātantryaṃ prakṛtaṃ yasyeti tam vitatam deśādikṛtavicchedābhāvādvyāpinam tathāvidyamāne stodite pralayodayau yasyāḥ bhāsaḥ bodhadīpteḥ saiva rūpam deho yasya tam anyacca satyāḥ paramārthāḥ saṃkalpāḥ svecchāvihārā yasya yadyadicchati tattathaiva bhavatīti tamevaṃvidham tathā dikkālākārakalanābhiścarcābhirvirahitaṃ vyāpitvanityatvadharmayogādata eva dhruvam kūṭastham avyayam avināśinam tathā īśvaram svatantram anyacca tathā suparipūrṇam suṣṭhu nirākāṅkṣam tadanu bahutarāṇi prabhūtāni śabdarāśisamutthāni brāhmyādiśaktyadhiṣṭhitāni ghaṭapaṭādiśaktivrātāni teṣāṃ layotpattividhau svatantram anyacca sṛṣṭyādividhisuvedhasam supravīṇam vedhasam vidhātāramityevamādiviśeṣaṇaiḥ sarvataḥ paripūrṇaṃ svātmamaheśvaraṃ jānāno yatkiñcidapi kurvāṇo dagdhakarmabījo na punaḥ saṃsārabhāgjīvanneva vimukto bhavediti yāvat   evaṃ svātmapratyavamarśopapattyā jñāninā vigalitakarmaphalābhilāṣeṇa kṛtamapi karma na phalāyetyāvedayansvānubhavasiddhaṃ lokadṛṣṭāntamāhaiti yuktibhirapi siddhaṃ yatkarma jñānino na saphalaṃ tat na mamedamapi tu tasyeti dārḍhyato nahi phalaṃ loke   ahameva cidghanaḥ svatantraḥ sarvapramātrantaratamatvena sarvakarmakārī nāhaṃ vākartā pārameśvarī svātantryaśaktiritthaṃ karotīti mama śuddhacaitanyarūpasyaitāvatākimāyātam iti yuktibhiḥ prākpratipāditasvarūpābhirupapattibhirvyākhyātasvātmasvarūpavidaḥpramāturubhayathā dehādyahaṃbhāvābhāvāddheyopādeyaśūnyatvena yatsiddhaṃ karma niṣpannamapikṛtam na saphalam na tatphalena yujyate tasyātmajñāninaḥ pratipāditavadubhayathākṛtrimatvābhāvātkṛtamapi karma kutra phalena yogaṃ kuryāddehādipramātṛtābhimānasvabhāvāśrayābhāvānna kutraciditi yāvat  kṛtasya karmaṇo yā pramātuḥ phalābhimānarūḍhireṣa evāśrayo jñāninastvabhimānābhāvātsvasminrūpa eva prakṣīṇaṃ karma na phalena saṃbadhyata iti nanvabhimānādeva karma phalena yujyata iti kutra yathetyāha na mamedamapi ityādi dṛṣṭaṃ caitannāpūrvaṃ yathā na mamedam yajñādikaṃ karma api tu tasya kasyāpyarthavatoyajamānasya iti anayā buddhyā kṛtamapi yajñādikaṃ karma loke mūlyārthitayā phalābhimānābhāvānnayatastatkarma pāralaukikena phalena yuktaṃ kalpate tathā hi yajanti yājakā yajate yajamāna iti nyāyena yajatāmṛtvijāṃ yajñakarma svayaṃkṛtavatāmapīdamaśvamedhādikaṃ yajñakarma nāsmākaṃ kiñcidapi tu dīkṣitasya puṇyavatovayaṃ kileha yajñakarmāṇi niyamitamūlyamātrārthino tra na kecanaiva yajamānaḥ punaramunākarmaṇā svargādiphalabhāgapīti teṣāṃ karmaphalābhimānābhāvānna svayaṃ kṛtamapi karmatadīyena svargādinā phalena yujyate yajamānastu tatra yajñakarma svayamakurvāṇa ṛtviṅnirvartyakarmamukhaprekṣyapimamedamaśvamedhādikaṃ yajñakarma madīyena dhanenāmyṛtvijaḥ karmaṇi pravṛttā iti mamaivasvargādiphalaṃ dehapātādavaśyaṃbhāvītyakurvāṇasyāpi yathā samīhitakarmaphalābhimānadārḍhyāttattasyakarma phalena yujyate ata eva kartrabhiprāye kriyāphala iti dīkṣitātkarturyajate yajamāna ityātmanepadaṃ kartranabhiprāye tu parasmaipadaṃ yajanti yājakā iti iyānmahimā durlaṅghyo vikalpasvātantryasya yatsvayaṃ kṛtamapi karma phalābhimānābhāvāttatphalena na yujyate nyaiḥ kṛtamapi karma mamedam ityabhimānadārḍhyātphalayuktaṃ syāttasmādṛtvigvyāpāravatkriyamāṇaṃ yoginā karma phalābhimānābhāvānna  tatsaphalaṃ bhavediti    evaṃ sarvakarmasu heyopādeyakalpanākalaṅkaparityaktabuddhirjñānī dīptaḥ syādityāhaitthaṃ sakalavikalpānpratibuddho bhāvanāsamīraṇataḥ ātmajyotiṣi dīpte juhvajjyotirmayo bhavati   ittham vyākhyātena prakāreṇa yā bhāvanā ahameva caitanyamaheśvaraḥ sarvātmanā sarvadaivaṃsphurāmīti yātmani vimarśarūḍhiḥ saiva śanaiḥ prasarantī samīraṇaḥ vāyuriva tenajñānī pratibuddhaḥ bhasmacchanno vāyunā pratibodhito vahniryathā sakalavikalpān paśurasmikarmabandhabaddho deharūpī mamedaṃ putradārādyamunā karmaṇā svargo nirayo vā bhaviṣyatītyādisarvāḥkalpanā ahamevedaṃ sarvamiti parāmarśaśeṣībhūtāḥ ātmajyotiṣi caitanyakṛśānau dīpteparāhantācamatkārasāre juhvat avikalpakasaṃvidrūpānupraveśena samarpayansa jyotirmayobhavati dāhyavikalpendhanaparikṣayāddāhakākāraścidagnireva saṃpadyate parapramātrekavapurasāvavaśiṣyata iti yāvat   evaṃ vyākhyātena prakāreṇa yaḥ prakṛṣṭajñānayogābhyāsarataḥ sa śeṣavartanayā kathaṃ kālamativāhayatītyāhaaśnanyadvā tadvā saṃvīto yena kenacicchāntaḥ yatra kvacana nivāsī vimucyate sarvabhūtātmā   yatkiñcitpuraḥ patitamadanayogyaṃ padārtham aśnan camatkurvanna punarniyamenedaṃpavitramidamapavitramidaṃ kadannamidaṃ miṣṭānnamiti heyopādeyakalpanāvirahādayatnenāpatitaṃyadapi tadapi samāharan tathā saṃvito yena ityādi  kanthayā carmaṇā valkalena vā tūlapaṭādinā divyātmavastrairvā samācchādita ityubhayathotkarṣāpakarṣābhāvāccharīrācchādanārthakriyārthī bhūtvā  nāpi kiñciddveṣṭi nāpi stautīti  kathametadyataḥ saḥ śāntaḥ sukhaduḥkhādivikalpanātikrānta iti tathā yatra kvacana nivāsī iti yatra kvacana yādṛśe tādṛśe sthāne svapariśrayamātrārthī na punastasya kṣetrāyatanatīrthādipavitratvātsvīkāryaṃ bhavati nāpi śmaśānaśvapacasadanādyapavitratvātparihāryaṃ syādayatnenayadyatsthānamāpatitaṃ tattadadhivasati pavitrāpavitrakalpanākalaṅkavirahāt vimucyate ityevamapi śeṣavartanayā parānugrahārthapravṛttaḥ kālamativāhayan vimucyate paramaśivībhavati uktaṃ ca yena kenacidācchanno yena kenacidāśitaḥ yatra kvacana śāyī yastaṃ devā brāhmaṇaṃ viduḥ iti  mokṣadharmeṣvapianiyataphalabhakṣyabhojyapeyaṃ vidhipariṇāmavibhaktadeśakālam hṛdayasukhamasevitaṃ kadaryairvratamidamājagaraṃ śuciścarāmi iti  kathamevamapi kurvañjñānī svayaṃ mucyetetyāha sarvabhūtātmā iti  yataḥ sa jñānī sarvabhūtātmā sarveṣāṃ bhūtānāmātmā sarvāṇi ca bhūtāni tasyātmeti kṛtvā na kiñcidbandhakatayā bhavati sarvaṃ vimuktaye sya  saṃpadyata iti    nāpyevaṃrūpasya nirabhimānasya yatkiñcitkurvato pi puṇyapāpasaṃbhava ityāhahayamedhaśatasahasrāṇyapi kurute brahmaghātalakṣāṇi paramārthavinna puṇyairna ca pāpaiḥ spṛśyate vimalaḥ    ya evam paramārthavit svātmamaheśvarasvabhāvasatattvajñaḥ so śvamedharājasūyāptoryāmādiyajñānniḥsaṃkhyānphalakāmanābhimānavirahātkartavyatāmātramidamityevaṃ kṛtvā krīḍārthaṃ yadi kadācidvihitāni karmāṇi vidadhātyathavā brahmahananasurāpānastainyādīnipramādopanatāni mahāpātakānyavihitānyapyaśarīratayā cetyubhayathāhaṃ mametyabhimānābhāvātparameśvarecchaivetthaṃvijṛmbhate mama kimāyātamiti buddhyā na puṇyaiḥ śubhaphalairnāpi pāpaiḥ aśubhaiḥsa jñānī spṛśyate malinīkriyata iti kathametadityāha vimalaḥ iti yatastasya vigatāḥ prakṣīṇā āṇavamāyīyakārmamalāḥ saṃsaraṇahetava iti evaṃ malinasya hi pramāturvicchinnadehādipramātṛtayātmātmīyābhimānabhāvo yena mamedaṃkarma śubhamidamaśubhamityabhimānadaurātmyātpuṇyapāpasaṃcayayogaḥ syādyasya karmaphalasaṃcayomamatvaheturmalapracayo vigataḥ syāttasyābhimānābhāvātkathaṃ puṇyapāpasparśaḥ yathā śrībhagavadgītāsuyasya nāhaṅkṛto bhāvo buddhiryasya na lipyate hatvāpi sa imāṃllokānna hanti na nibadhyate iti   evaṃvidhasya jñānino niyatacaryāṃ parāmṛśannāhamadaharṣakopamanmathaviṣādabhayalobhamohaparivarjī niḥstotravaṣaṭkāro jaḍa iva vicaredavādamatiḥ   madaḥ dehapramātṛtābhimānaḥ harṣaḥ alabdhasya lābhātpramodaḥ kopaḥ krodhaḥ manmathaḥsaṃbhogābhilāṣaḥ viṣādaḥ iṣṭaviyogānmūḍhatvam bhayam śatroḥ siṃhavyāghrādervā daraḥlobhaḥ kārpaṇyam mohaḥ bhūteṣvātmātmīyabhāva ityetāndehasaṃskārapratyavamarśānmadhyemadhye samāyātānapi sarvaṃ brahmāsmīti parivarjayatyavikalpakasaṃvidrūpānupraveśenasvātmapratyavamarśaśeṣībhūtānsaṃpādayati tathā nirgataḥ stotravaṣaṭkārebhyo yaḥ sa evaṃ stutyasya vyatiriktasyābhāvānna tasyastotrādyupayogo nāpi vaṣaḍādimantrasaṃśrayo bhinnasya devatāviśeṣasya virahātkevalaṃsaḥ jaḍa iva vicaredavādamatiḥ iti pūrṇatvādākāṅkṣāvirahācconmatta ivetikartavyatārūpe śāstrīye karmaṇi pramāṇopapannevā prameyasatattve pramātṛbhiḥ sahedamupapannamidaṃ neti vicārabahiṣkṛtabuddhirnāpisvātmanyupadeśamapekṣate parānupadeṣṭuṃ vā prameyamupanyasyatīti dāntaprāyo bhūtvāsarvaṃ brahmāvalokayankrīḍārthaṃ viharedeveti jaḍatvena nirūpitaḥ   evamapi parivarjyamānenāpi madādivargeṇa vayamiva jñānī sati śarīre kimiva na spṛśyata ityatra kāraṇamāhamadaharṣaprabhṛtirayaṃ vargaḥ prabhavati vibhedasaṃmohāt advaitātmavibodhastena kathaṃ spṛśyatāṃ nāma   samanantarakārikāvyākhyātaḥ madādivargo yaṃ vibhedasaṃmohāt ityātmātmīyarūpo yaḥvibhedasaṃmohaḥ apūrṇatvakhyātistataḥ prabhavati paśupramātṛbhyo dvaitabhrāntyā heyopādeyatayā samutpadyate yaḥ punaḥ sarvaṃ brahmāsmīti paramādvayātmabodhaḥ prakṛṣṭajñānyākāśakalpaḥ saḥ tenamadādivargeṇa kathaṃ nāma spṛśyatām kena prakāreṇābilīkriyatāṃ bhinnaṃ vastu bhinnasyahi kadācitsvarūpamarpayatāṃ brahmabhūtatvena gṛhīto madādivargo brahmabhūtasya jñāninaḥsamānajāteḥ kathaṃ virodhāya syāditi   bāhyastavanahavanavargo pi dvaitasamāśraya eva na tasya paritoṣāyālamityāhastutyaṃ vā hotavyaṃ nāsti vyatiriktamasya kiñcana ca stotrādinā sa tuṣyenmuktastannirnamaskṛtivaṣaṭkaḥ   stutyam kiñciddevatārūpam hotavyaṃ vā kiñcijjñānino dvayabodharūpasya na vyatiriktam bhinnarūpaṃ vidyate yatstūyate hūyate veti nāpi kartavyam ityevaṃrūpatayā ca stotrādinā saḥ ātmajñaḥ paritoṣaṃ yātyabhedabodhasaṃbhogenahi nityānandamayatvātkṛtrimamānandaṃ nādriyate tasmānnirgato namaskṛtivaṣaṭkebhyoyaḥ sa eva muktaḥ vedānteṣu evaṃstuta iti   na ca tasya bhinnena devagṛheṇopayogaḥ svaśarīramevātmadevatādhiṣṭhānaṃ saṃvidāśrayo vā nānyaḥ kaściditi no bhinnaṃ devagṛhamasyetyāhaṣaṭtriṃśattattvabhṛtaṃ vigraharacanāgavākṣaparipūrṇam nijamanyadatha śarīraṃ ghaṭādi vā tasya devagṛham   tasya jñānino nijaḥ parakīyo vā deha eva devatāveśma svātmadevatāyā bhogyādhāratvāt bāhyastu mervādiprāsādastadā devagṛhībhavati yadā guruṇā śarīravyāptyā ṣaṭtriṃśattattvakalanarūpayāparikalpitaḥ syāttadgato bāhyo pi devaḥ svātmavyāptyā cidghanatvena parigṛhītaścettadāso pi tatra devo bhavedanyathobhayametajjaḍaṃ śilāśakalakalpameva kathaṃ bhaktānuddharenmṛtānsāmīpyādivā nayedityevaṃ mukhyayā vṛttyā śarīram saṃvidāśrayatvāddevagṛhaṃ tadgataḥ sarveṣāmapisvātmā deva iti deha eva saṃprabuddhasya devagṛham kīdṛśaṃ tadityāha ṣaṭtriṃśattattva iti bāhyaṃ ṣaṭtriṃśattattvavyāptyā parikalpyate paraṃ dehadevagṛhaṃ punaḥ sākṣātṣaṭtriṃśatā tattvaiḥ bhṛtam poṣitam bāhyadevagṛhe gavākṣaracanā bhavatīdaṃ tu vigraharacanāgavākṣaparipūrṇam iti vigraheśarīre racanā indriyadvāraparipāṭiḥ saiva tamorikalpanā tayā paripūrṇam akṣuṇṇamitibāhyadevagṛhasadṛśam na kevalaṃ sarīraṃ saṃvida āśraya iti kṛtvā devagṛhaṃ yāvadyatkiñcidvā saṃvidadhiṣṭhitaṃ tatsarvaṃ tasya devagṛhamityāha ghaṭādi vā iti ghaṭādyupalakṣitaṃ viṣayapañcakamidaṃ bhogyarūpaṃ cakṣurādidvāreṇa saṃvidādhiṣṭhitambhoktaiva bhogyabhāvena sadā sarvatra saṃsthitaḥ iti spandaśāstropadeśadṛśā saṃvinmayameva jñānino bhūtaśarīravadghaṭādi viśvaṃ bhāvaśarīramitikṛtvā tadapyabhinnaṃ svaśarīravat devagṛham devasya krīḍāvataḥ svatantrasya svātmamaheśvarasyagṛham bhogyādhiṣṭhānamiti   bāhyadevagṛhe kila bhaktaḥ puṣpādyāharaṇapūrvaṃ devapūjāparo dṛṣṭo dehadevagṛhe punarjñānī kiṃ kurvannadhitiṣṭhatītyāhatatra ca paramātmamahābhairavaśivadevatāṃ svaśaktiyutām ātmāmarśanavimaladravyaiḥ paripūjayannāste   tasminsvadehadevagṛhe prakṛṣṭayogī paramaḥ sarvātiśāyī yaścaitanyalakṣaṇaḥ ātmā saeva niḥśeṣaśabdādiviṣayopabhogavilāyanapragalbhatvāt bhairavaḥ bharaṇaravaṇavamanasvabhāvaḥsa eva śivadevatā prakṛṣṭaśreyorūpo devastām paripūjayannāste anavarataṃ vakṣyamāṇenakrameṇa tāṃ tarpayanparisphuret nanu bāhyadevatā parivārayutā bhavatyetāṃ kiṃparivārayutāṃ samarcayedityāha svaśaktiyutām iti svāḥ caitanyaraśmirūpāścinnirvṛtīcchājñānakriyāśaktīnāṃ vibhavātmikāścakṣurādikaraṇaśaktayastābhiḥ yutām samantādāvṛtām kaiḥ paripūjayannāsta ityāha ātmāmarśana ityādi svātmaivedaṃ sarvamiti yat āmarśanam sarvapadārthānāṃ saṃvidrūpatayā pūrṇāhantāviśrāntilakṣaṇoyaḥ parāmarśastena dvaitakāluṣyakalaṅkaparikṣayāt vimalāni yāni śabdādiviṣayapañcakarūpāṇipūjārtham dravyāṇi jāḍyāpagamena viśuddhāni tairātmāmarśanavimaladravyairiti ayamāśayo jñānī heyopādeyabhedakalaṅkaparityāgenāyatnopanataṃ śabdādiviṣayapañcakaṃśrotrādikaraṇadevībhiḥ samāhṛtyāntaścamatkurvansvātmanābhedamāpādayatītyevamanavarataṃprativiṣayasvīkārakāle yo ntarabhedena camatkāraḥ pūrṇāhantāsphuraṇametadeva svātmadevatāpūjanamataeva śabdādayo viṣayāḥ pūjopakaraṇamityavadhānavatā viṣayagrahaṇakāle pratikṣaṇaṃsvātmadevatāpūjakena bhāvyamiti rahasyavidaḥ etadeva stutidvāreṇa rājānakarāmo dṛbdhavānyathānityoddāmasamudyamāhṛtajagadbhāvopahārārpaṇavyagrābhistava taijasīprabhṛtibhiryacchaktibhistarpyate tanmāṃsāsravasāsthikūṭakalile kāye śmaśānālayerūpaṃ darśaya bhairavaṃ bhavaniśāsaṃcāravīrasya me iti   pūjānte tāvadagnihavanena bhāvyamiti jñāninaḥ kathaṃ tadityāhabahirantaraparikalpanabhedamahābījanicayamarpayataḥ tasyātidīptasaṃvijjvalane yatnādvinā bhavati homaḥ    tasya evaṃvidhasya svātmadevatāpūjakasya atidīpte parāhantācamatkārabhāsvare caitanyāgnau yatnādvinā tilājyendhanādisvīkārakadarthanāyā ṛte  homaḥ vahnitarpaṇaṃ saṃpadyate  kiṃ kurvata ityāha bahirantara ityādi bahiḥ nīlādau prameye yatsvaparapramātṛkalpanamantargrāhye sukhādau ca yatsaṃkalpanamityevaṃrūpoyaḥ bhedaḥ bāhyābāhyayoḥ pramātṛprameyayorniścayasaṃkalpanābhimānavṛttisvabhāvaṃnānātvametadeva mahābījam pramātṛprameyayostataḥ samutpattestasya kalpanārūpasyabhedabījabhūtasya nicayaḥ bhedasyānantyādrāśistam arpayataḥ paramādvayadṛṣṭyāvikalpakasaṃvidrūpānupraveśenasvātmavahnau juhvata iti  ayamāśayaḥ parabrahmātmakasya yogino dehādipramātṛtābhimānābhāvādyaḥ svarasasiddhaḥ svaparapramātṛprameyakalanaparikṣayaḥ sa evākṛtrimo homaḥ yathāha bhaṭṭaśrīvīravāmanaḥyatrendhanaṃ dvaitavanaṃ mṛtyureva mahāpaśuḥ alaukikena yajñena tena nityaṃ yajāmahe iti   evaṃrūpasya yājakasya dhyānamāhadhyānamanastamitaṃ punareṣa hi bhagavānvicitrarūpāṇi sṛjati tadeva dhyānaṃ saṃkalpālikhitasatyarūpatvam   niyatākāracintitasyākārasyānyatra manovṛttergamanātkṣayo stīdam punaranastamitaṃdhyānam yasmāt eṣa bhagavān apyanantaḥ svātmarūpo maheśvaraḥ kriyāśaktisvabhāvavikalpasvātantryeṇayāni vicitrāṇi rūpāṇi sṛjati anavarataṃ nānāpadārthānvikalparūpānākārānbuddhidarpaṇesamullikhati tadeva astodayavarjitametasya dhyānam cintanaṃ nāto nyatkiñcit itaratra tu devatāviśeṣe nānāvaktrāṅgaparikalpanayā naiyatyaṃ syāt sarvo manovyāpāraḥ parāśaktisphārapallavabhūta iti jānānasyānavacchinnamidaṃ sarvaṃ parameśvarībhūtam tathā saṃkalpena manasā ālikhitam saṃvidbhittau citrīkṛtam satyarūpatvam paramārthatā yasya dhyānasya tat evaṃ yataḥ sarvamidaṃ prakāśamānaṃ vikalpollikhitaṃ manovyāpārarūpamapi prakāśānatiriktaṃ satyaṃ sarvatra saṃvidanugamāditi taduktaṃ śrīmatsvacchandaśāstreyatra yatra mano yāti tatra tatraiva dhārayet calitvā kutra gantāsi sarvaṃ śivamayaṃ yataḥ iti  tathā śaivopaniṣadiyatra yatra mano yāti bāhye vābhyantare priye tatra tatra śivāvasthā vyāpakatvātkva yāsyati iti  tasmātsvarasoditametadyogino dhyānamiti   japaścāsya kīdṛśaḥ syādityāhabhuvanāvalīṃ samastāṃ tattvakramakalpanāmathākṣagaṇam antarbodhe parivartayati ca yatso sya japa uditaḥ   vakṣyamāṇena krameṇa yo viśvasya pratikṣaṇamabhedena parāhantāpratyavamarśaḥ saḥ ayam asya japa uditaḥ akṛtrimatvena kathitaḥ ko sāvityāha bhuvanāvalīṃ samastām ṣaṭtriṃśattattvasamūhāntarvartinīṃ caturviṃśatyuttaraśatadvayasaṃkhyātāṃprākārapaṅktiṃ niḥśeṣāṃ tathā tattvakramakalpanām iti tattvakramasya ātmavidyāśivākhyasyaparikalpanām paricchedam athākṣagaṇam ityantarbahiṣkaraṇarūpamindriyasamūhaṃ cetiantarbodhe madhyamaprāṇaśaktyakṣasūtrabhūtāyāṃ svasaṃvittau nādabindupravāhakrameṇayatparivartayati araghaṭṭaghaṭīyantravatpratiprāṇavikṣepasṛṣṭisthitisaṃhārakrameṇasarvametatsvasaṃvittau paribhramayati pratikṣaṇaṃ nādātmanā parāmṛśatīti yāvat sa eva pūrṇāhantāviśrāntilakṣaṇo kṛtrimo sya japaḥ ayamāśayo japaḥ kila vācyarūpāyā devatāyā vācakasya mantrasyoccāraḥ sa cākṣamālayā prāṇaśaktivyāptikayākṣaparivartanakrameṇa saṃkhyeyaḥ paramādvayayoginastu svā prāṇaśaktistantubhūtā madhyamaprāṇe pravāhakrameṇa nadantīsvarasoditā sarvākṣakroḍīkāreṇa sahajaivākṣamālocyate yataḥ sarvamidaṃ vācyaṃ ṣaṭtriṃśattattvātmakaṃviśvaṃ prāṇaśaktāveva pratiṣṭhitaṃ satpratiprāṇavikṣepamudayavyayakrameṇa parāsvabhāvābhagavatī prāṇasvarūpamāśritya vimṛśantī pratiprāṇaspandamavadhānavato yogino japamakṛtrimaṃ sādhayati atra japasaṃkhyāekaviṃśatsahasrāṇi ṣaṭśatāni divāniśam japo devyāḥ samuddiṣṭaḥ sulabho durlabho jaḍaiḥ iti śaivopaniṣadi śivasūtreṣukathā japaḥ iti  evameṣa vandyacaraṇānāmavadhānavatāmeva gocara iti   idaṃ vratamasyetyāhasarvaṃ samayā dṛṣṭyā yatpaśyati yacca saṃvidaṃ manute viśvaśmaśānaniratāṃ vigrahakhaṭvāṅgakalpanākalitām   viśvarasāsavapūrṇaṃ nijakaragaṃ vedyakhaṇḍakakapālam rasayati ca yattadetadvratamasya sudurlabhaṃ ca sulabhaṃ ca   evam yat vakṣyamāṇam etadevāsya jñāninaḥ vratam svātmadevatāsamārādhanāya niyamaḥ kīdṛśaṃ tadāha sudurlabhaṃ ca sulabhaṃ ca iti suṣṭhu kṛtvā duḥkhenākhyātiparikṣayādanyopāyaparihārarupeṇa parameśvarānugraheṇalabhyata ityataḥ sudurlabham tathā sukhena bāhyāsthibhasmādyābharaṇāhāraniyamādisvīkārakadarthanāṃca vinā labhyata ityataḥ sulabhaṃ ca kiṃ tadvratamityāha sarvam ityādi yatsarvamidaṃ prātītikaṃ bhedāvabhāsarūpaṃ yuktyāgamānubhavapariśīlanenābhedadṛśā sarvamidamekaḥ sphurāmīti samīkṣate yathā śrībhagavadgītāsusarvabhūtasthamātmānaṃ sarvabhūtāni cātmani īkṣate yogayuktātmā sarvatra samadarśanaḥ ityādi  evamabhedabuddhidārḍhyameva vratam anyacca yadviśvaśmaśānaniratāṃ saṃvidaṃ manute tadapi vratam yathā viśvam grāhyagrāhakasvabhāvaṃ ghaṭadehādijaḍalakṣaṇapadārthaśavaśatasamākrāntamitikṛtvā tadeva śmaśānam pitṛvanaṃ yataḥ saṃvidekā bhagavatyajaḍāto nyattadullāsitaṃsarvamidaṃ śavasthānīyaṃ jaḍamato viśvasya śmaśānena sādṛśyam tasmin viśvaśmaśāne niḥśeṣeṇa ratāṃ saṃvidam samutpattinidhanatayā mahābhīṣaṇe madhyavartinīm manute avabudhyate vratī kila śmaśāne vasatyayaṃ punaralaukiko vratī sarvatrāhamevaikacittatattvaparamārthaiti matvā jaḍaiḥ paśupramātṛbhirghaṭādibhiḥ prameyaiśca paretasthānīyaiḥ sahonmattavatkrīḍāṃkurvāṇaḥ saṃsārabhuvamimāṃ sarvapramātṛprameyanidhanatayā bhīṣaṇaṃ śmaśānasvabhāvāmadhyāste anyacca yat vigrahakhaṭvāṅgakalpanākalitāṃ saṃvidaṃ manute iti vigrahaḥ śarīraṃ sa eva khaṭvāṅgakalpanā kaṅkālavidhiryoginaḥ kila svaśarīrapramātṛtābhimānadurgrahasaṃkṣayāccharīrātītaṃsvātmānaṃ manyamānasya saṃskāraśeṣībhūto vigrahaḥ śavaprāyamevetyavadhārayataḥ svaśarīramevakaṅkālamudrākalpanā tayā kalitām bhogyādhāratvena mudritām  vīravratino hi śmaśānasthasya khaṭvāṅgamudrayā bhāvyamato sya svasaṃvidvapuṣaḥ svaśarīramapi vedyatayā bhinnamavadhārayataḥ saiva khaṭvāṅgamudretyetadapyasya  vratam  tathā vedyakhaṇḍakakapālaṃ rasayati carvayati yacca śabdādiviṣayapañcakalakṣaṇaṃsarvabhogyarūpamidam vedyam jñeyatvakāryatvābhyāṃ paricchinnamiti khaṇḍakam karparaprāyaṃtadeva kapālam śiro sthiśakalam yadrasayati sārāharaṇakrameṇa pūrṇāhantāviśrāntyācamatkuruta ityetadapi vratam vratinā kila kapālasthaṃ vīrapānaṃ rasyata ityāha viśvarasa iti  viśvasmin vedyaśabdādiviṣayapañcakarūpe kapālakhaṇḍe yo sau sārabhāgaścarvaṇāmṛtamayoṃśaḥ sa eva paramānandadāyitvāt rasāsavaḥ uttamaṃ pānaṃ tena pūrṇam nirbharam  etaduktaṃ syādviśvasya yaḥ śalkasthānīyaḥ kaṭhinoṃśaḥ pātrakalpaḥ sa eva kapālaṃ tadgataḥ sārabhāgaścamatkārakṣama āhlādadāyitvātpānamiti kapālaṃ tu vratinaḥ karagataṃ bhavatītyāha nijakaragam iti nijāḥ svātmīyā ye karāḥ cakṣurādikaraṇadevīsvabhāvāścinmarīcayasteṣu bhogyatayā tadvedyakhaṇḍakaṃviṣayatvaṃ gacchatīti nijakaragaṃ yathā pāṇisthena kapālena pānaṃ pīyate tathaivavedyakhaṇḍakakapālena viśvarasāsavaścakṣurādisaṃvitkarairyoginā samāhṛtyāsvādyate ayamāśayo yogī sarvadaiva yathopanataṃ viṣayapañcakaṃ karaṇadevībhirāhṛtya yuktyāsvacaitanyabhairavaviśrāntimavyucchinnāṃ bhajamānaścaramakṣaṇaparyantaṃ yathopadiṣṭamadvayadṛśānirvāhayatītyetadevāsya pariśīlitasadgurucaraṇapaṅkajasya vratamato nyaccharīraśoṣaṇamātramiti   prākpratipāditaṃ saṃkalayannasyopadeśasyotkṛṣṭatvamāhaiti janmanāśahīnaṃ paramārthamaheśvarākhyamupalabhya upalabdhṛtāprakāśātkṛtakṛtyastiṣṭhati yatheṣṭam    iti samanantaroktena prakāreṇa yatpratipāditaṃ rahasyam paramārthamaheśvarākhyam tāttvikaṃ maheśvaram upalabhya svātmani dṛḍhapratipattyā samyaganubhūya kīdṛgāha janmanāśahīnam iti yenādhigatenotpattimaraṇe na syātāmiti yāvat kṛtakṛtyastiṣṭhati yatheṣṭam iti yogyetatprāpya kartavyatāntarasyābhāvānniṣpannaparapuruṣārthaḥyatheṣṭam svecchātikramaṃ vinā svātantryeṇa cakrabhramavaddhṛtaśarīraḥ tiṣṭhati kālamativāhayannāste kathamāha upalabdhṛtāprakāśāt iti etadrahasyapariśīlanena sarvāsu daśāsvanubhavitṛtayā prakāśaḥ parisphuraṇaṃ tasmāditi śarīrastho pi pūrṇānandamaya iti yāvat   itthaṃ svātmānaṃ yaḥ kaścijjīvatāṃ madhyājjānānaḥ sa sarvastadrūpaḥ syādityadhikāriniyamābhāvamāhavyāpinamabhihitamitthaṃ sarvātmānaṃ vidhūtanānātvam nirupamaparamānandaṃ yo vetti sa tanmayo bhavati   ittham ityuktena prakāreṇa vyāpinam anavacchinnacidānandaikaghanaṃ śivam abhihitamyuktyāgamānubhavapariśīlanakrameṇāveditam yo vetti yaḥ kaścideva prāṇiprāyo jānātisaḥ sarvastyaktasaṃkocaḥ tanmayaḥ śiva eva syāditi  atra svātmajñāne nādhikāriniyamo yato ye kecana janmamaraṇādidoṣāghrātāstiryañco pi vā te sarve svātmamaheśvarapratyabhijñānāttanmayā bhavantīti  yacchabdasya parāmarśaḥ  kīdṛśaṃ ca sarvātmānam iti sarveṣāṃ pramātṛprameyāṇāmātmā sarvāṇi vā pramātṛprameyāṇi yasyātmā taṃ sarvottīrṇaṃ sarvamayamiti yāvat ata eva vidhūtam nyakkṛtaṃ sarvadā sarvatra cidrūpatayā sphuraṇāt nānātvam bhedānantyaṃyena tamevamākāṅkṣāvirahāt nirupamaḥ viśeṣaṇarahitaḥ prakṛṣṭaḥ ānandaḥ yasya tamevaṃvidhamitisvātmānaṃ jānānaḥ sarvaḥ śivarūpī syāditi   evamadhigatasvātmamaheśvaraḥ svaśarīrādhikāraparikṣaye kutra śarīraṃ parityajetkiṃ vā yātītyādisaṃśayaṃ pariharatitīrthe śvapacagṛhe vā naṣṭasmṛtirapi parityajandeham jñānasamakālamuktaḥ kaivalyaṃ yāti hataśokaḥ   evaṃ pariśīlitasvasvarūpo jñānī sarvamidaṃ svātmaprakāśasvātantryamiti paramādvayadṛśāgāḍhaṃ samāśvastahṛdayaḥ tīrthe prayāgapuṣkarakurukṣetrādau mahāpuṇye sthāne thavā śvapacasadane ntyajanagṛhopalakṣite tipāpīyasi śarīraṃ muñcannityubhayathā svīkāraparityāgakadarthanāvirahitopyātmajñānādeva kaivalyaṃ yāti kalevaraparikṣayātpradhānādikāryakāraṇavargebhyonyāṃ cidānandaikaghanāṃ turyātītarūpāṃ kevalatāṃ yātīti yāvat yato sya sarvamidaṃ viśvaṃ svātmanā pūrṇaṃ samadṛśā parameśvarādhiṣṭhitaṃ paśyatona kṣetrākṣetrapravibhāgo ta eva hataḥ parākṛto vikalpaśaṅkāsamutthaḥ śokaḥ yena sa evam  yathoktamhimavati gaṅgādvāre vārāṇasyāṃ kurau prayāge vā veśmani caṇḍālādeḥ śivatattvavidāṃ samaṃ maraṇam iti śrīnirvāṇayogottare nāpyasya dehapātāvasare smṛtyupayoga ityāha naṣṭasmṛtirapi iti āstāṃ saṃsmṛtirityapiśabdārthaḥ yadi vā sa jñānī śarīratyāgakāle tadutthavātapittaśleṣmābhibhavāt naṣṭasmṛtiḥ kāṣṭhapāṣāṇatulyatvādvigatasvātmasaṃbodhaḥkalevaramavaśo bhutvā tyajati tathāpi prāgadhigatasvātmajñānaḥ kaivalyamavaśyaṃ yātitato na svātmajñānādhigame pramayasamaye smaraṇāsmaraṇe viśeṣo sti nanu tīrthātīrthapravibhāgo sya svātmajñānavido mā bhūdyatpunarantakāle sa naṣṭasmṛtirapītiyadeva svātmajñānamupāyatayā gṛhītaṃ tasya dehapātāvasare tu vismaraṇaṃ cettarhikathaṃ sa muktaḥ syāt  yaduktamantakāle pi māmeva smaranmuktvā kalevaram yaḥ prayāti sa madbhāvaṃ yāti nāstyatra saṃśayaḥ iti śrīgītāsu evamapyatra smaraṇasyaiva upayogo yadapi parameśvarasmaraṇābhāve pyantakāle tadbhāvāpattiḥsyāttarhi sarvaḥ paśujanaḥ pramayasamaye mūḍho pi viśeṣābhāvātparameśvarasamāpattiṃyāyādvākyāni caivamādīnyapramāṇāni syurna caivamityatrottaramāha jñānasamakālamuktaḥ iti satyaṃ nāsya smaraṇenopayogaḥ kintu sadguruṇā yadaiva tasya karṇamūle svātmamaheśvarajñānopadeśaḥkṛtastasminneva kāle hameva sarvamidamityadhirūḍhasvātmajñānaparamārtho vigalitamāyādikañcukabhāvonānyatkiñcidapekṣate kevalaṃ saṃskāraśeṣatayā cakrabhramavaccharīraṃ vahamāna itina punastasyottarakāle smaraṇāsmaraṇakadarthanā yasmādajñānajanitāṇavamāyīyakañcukasaṃbandhesati dehakañcukaṃ prabhavati svātmajñānopadeśenājñānajanitakañcukakṣayātkathaṃ dehakañcukaṃvinaṣṭaprāyaṃ paryante jñānino yantraṇāṃ kartumalamiti svātmajñānakathanāvasara evasa jīvanneva muktaḥ syāt yathoktaṃ kularatnamālikāyāṃ sāhastrikāyāmyadā guruvaraḥ samyakkathayettadasaṃśayam muktastatraiva kāle sau yantravatkevalaṃ vaset iti  śrīmanniśāṭane pigodohamiṣupātaṃ vā nayanonmīlanātmakam sakṛdyuktaḥ pare tattve sa mukto mocayetparān yasmātpūrvaṃ pare nyasto yenātmā brahmaṇi kṣaṇam smaraṇaṃ tu kathaṃ tasya prāṇānte samupasthite iti  atha vātmavidaḥ paryantakṣaṇaḥ svānubhavaikasākṣī kenānubhūyate yadvaśāttasyasmaraṇamasmaraṇaṃ vā parikalpyate yāvatā tatrārvāgdṛśāṃ nāsti gocara iti sarvajñāstratrapraṣṭavyā na punaḥ śarīraceṣṭāmātrānmaraṇāvasare dhigataparamārthasyāpi dehatyāgakṣaṇaḥśubhāśubhatvenānumātuṃ śakyaḥ  tasmādavaśyameva sadā tadbhāvabhāvitaṃ svātmajñānavidaṃ svātmastha eva parameśvaro maraṇāvasare svaṃ svarūpaṃ kāṣṭhapāṣāṇatulyamapi smārayati   yaduktam svasthaceṣṭāśca ye martyāḥ smaranti mama nārada kāṣṭhapāṣāṇatulyāṃstānantakāle smarāmyaham tathāsthire cetasi susvasthe śarīre sati yo naraḥ dhātusāmye sthire smartā viśvarūpaṃ ca māmakam tatastu mriyamāṇaṃ taṃ kāṣṭhapāṣāṇasaṃnibham ahaṃ smarāmi madbhaktaṃ nayāmi paramāṃ gatim iti bhagavatā lakṣmīsaṃhitāyāmuktam  evamatra sadātadbhāvabhāvitatvameva heturanyathā pūrvānubhavasaṃskāradārḍhyaṃ vinā kathamante smṛtirapi syāditi na kenacidapi jñānino maraṇāvasare  samupayoga iti    yadi punastīrthādyāśrayaṇamuktaprakāreṇa na kutracidapyaṅgabhāvaṃ yāti tarhi kimiti vidvadbhistatsamāśrīyata iti viṣayavibhāgamāhapuṇyāya tīrthasevā nirayāya śvapacasadananidhanagatiḥ puṇyāpuṇyakalaṅkasparśābhāve tu kiṃ tena   yeṣāṃ viduṣāmapi dehādipramātṛtāgrahaḥ sāmprataṃ na vigalitaḥ svātmajñānacarcāyāṃca na tathā samāśvāsasteṣāmiṣṭāpūrtādidharmasaṃgrahaṃ kurvatāmadharmasaṃgrahaṃ vāprayāgāditīrthasevā maraṇāvasare kṣetraparigrahaḥ puṇyāya uttamalokaprāptaye niścitaṃ syādeva tathaiva śvapacasadananidhanagatiḥ iti  śvapākādigṛhopalakṣite pāpīyasi sthāne nidhanagatiḥ pramayaprāptiḥ nirayāya avīcyādinarakapātāyaiteṣāṃ kimiti na bhaveddehapramātṛtāgrahasya  vidyamānatvāt   maraṇasthānānuguṇaṃ bhogamapi bhuktvā śubhāśubheṣu deheṣu jāyante punarmriyante cetyanavaratajanmamaraṇaprabandhā dehādyātmamānina evaṃprāyāḥ  syuḥ   yasya punaḥ svātmajñānapratyavamarśadārḍhyāddehādipramātṛtābhimāno niḥśeṣeṇa vigalitastasya cinnabhaḥsvabhāvasya dharmādharmasvabhāvavāsanāsparśaprakṣaye  vṛtte sati kiṃ tena  evaṃ sa yataḥ śubhāśubhakarmabhājāṃ tīrthādiparigrahastatastena tīrthasevādinā vimalasya jñānino nāstyupayogaḥ yaduktaṃ mānave dharmaśāstreyamo vaivasvato rājā yastavaiṣa hṛdi sthitaḥ tena cedavivādastvaṃ mā gaṅgāṃ mā gayāṃ gamaḥ  iti  atra dehātmamānitaiva hṛdayavartinī yamaḥ sā yaiḥ pūrṇasvātmamaheśvarasvabhāvamupalabhya saṃbhakṣitā teṣāṃ kathameṣa tīrthādisevāprayāsa  iti siddhāntaḥ     nanu prākpratipāditaṃ yathā jñānadagdhāṇavamāyīyakārmamalasvarūpa ātmā piṇḍapātātsvasvarūpastha eva na punarbhavaprarohaṃ vidhatte dagdhabījamivāṅkuramiti svātmajñānāvirbhāvasamakālaṃ dehakañcukabhaṅgaścettarhyuttaratra mā vidhattāṃ yatpunarvidyamānedehādikañcukabandhe kathaṅkāraṃ sa tadgatadharmācchurito na syāttadācchuritaḥ sanmṛtaḥkathaṃ na saṃsārīti codyamapavadatituṣakambukasupṛthakkṛtataṇḍulakaṇatuṣadalāntarakṣepaḥ taṇḍulakaṇasya kurute na punastadrūpatādātmyam   tadvatkañcukapaṭalīpṛthakkṛtā saṃvidatra saṃskārāt tiṣṭhantyapi muktātmā tatsparśavivarjitā bhavati   tuṣakambukābhyām suṣṭhu pṛthakkṛtaḥ viśliṣṭo yaḥ taṇḍulakaṇaḥ tasya yaḥ tuṣadalāntarakṣepaḥprāgiva punastatraiva vinyāsaḥ sa yathā tuṣadalāntaraprakṣepaḥ taṇḍulakaṇasya tadrūpatayāṅkurajananakṣamatvenasthito pi tādātmyam gāḍhāvaṣṭambham na kurute ayaḥśalākāvadbhinnāveva tuṣataṇḍulautiṣṭhato na punarekakāryajananavyagrau bhavataḥ tadvat tathaiva jñānina iyam saṃvitcetanā kañcukapaṭalyāḥ āṇavamalādikañcukasamūhāt pṛthakkṛtā ahameva svātmamaheśvarasvabhāvoviśvātmanā sarvadā sarvatra sphurāmīti svātmajñānapariśīlanadārḍhyātsamuddhṛtā atraityasyāṃ kañcukapaṭalyāṃ kañcitkālaṃ śeṣavartanayā dehabhāvena tiṣṭhantyapi sthitāsatī vimuktātmā pradhvastabandhā tatsparśavivarjitā bhavati tasyā dehādikañcukapaṭalyāḥsparśaḥ puṇyāpuṇyarūpakārmamalopajanito ya uparāgaḥ saṃsārāṅkurajananakṣamastenavivarjitā parihṛtā saṃpadyate yathā tuṣadalāntare kṣiptastaṇḍulo ṅkuraprarohasparśarahito bhavatīti idamuktaṃ syādajñānakāraṇakastāvatsaṃsārastatra samuditasvātmajñānadalitakañcukasyayoginaḥ saṃvinna punaḥ saṃsāraheturajñānajanitasāmagrīvaikalyānnāpi tasya śeṣavartanayāsaṃskāravaśena tiṣṭhannayaṃ dehakañcukabandho jñānāgnidagdhājñānamūlaḥ svagatadharmāvirbhāvenasaṃsāraprarohaṃ dātumalamiti jñānī jīvanneva turīyarūpo dehābhāvātturyātītarūpa ityubhayathāpunarna kācitsaṃsāraśaṅketi    nanu śeṣavartanayā yāvaccharīrāvasthitaṃ yogisaṃvedanamadhigatasvasvarūpamapi dehopādhikṛtamālinyasyāpi tāvadaṃśena vidyamānatvādaśuddhameveti  dṛṣṭāntena pariharati kuśalatamaśilpikalpitavimalībhāvaḥ samudgakopādheḥ malino pi maṇirupādhervicchede svacchaparamārthaḥ   evaṃ sadguruśāsanavimalasthiti vedanaṃ tanūpādheḥ muktamapyupādhyantaraśūnyamivābhāti śivarūpam   yathā maṇiḥ atipravīṇavaikaṭikasamuddyotitanairmalyaḥ sansamudgakaviśliṣṭatvāt malinopi dhūsaraprāyo bhavati sa eva punaḥ samudgakopādhivicchede āvaraṇaviśeṣābhāve svacchaparamārthaḥyathāvannirmalasvarūpaḥ saṃpadyate evam anenaiva prakāreṇedam vedanaṃ sadguruśāsanavimalasthiti paripūrṇasvātmajñānavidyodaiśikapravarastasya yat śāsanam svātmajñānarahasyamukhāmnāyastasya pariśīlanenavigatā kālikārūpasyāṇavamalasya māyīyakārmamalabhittibhūtasya sthitiryasya tadevaṃvidhaṃmaulikamalaprakṣayānnabhorūpamapi vedanam tanūpādheḥ tanuḥ śarīraṃ tallakṣaṇā upādhiḥviśeṣaṇaṃ tataḥ muktam pṛthakkṛtaṃ viśeṣaṇāntarābhāvāttat śivarūpamābhātyeva dehabhaṅgātparamaśivatvena bhāsata iti yāvat  yathā samudgakopādhivirahānmaṇiḥ svasvarūpo bhāti tathaiva svasvarūpāvabodhādvimalamapyaśuddhābhimataśarīropādhikṣayādviśuddhameva saṃvedanaṃ  bhāsate  nanu maṇiryathā samudgakopādhervimukto pi punaranyatamopādhiparigrahātsamalaḥ saṃpadyatetathaiva tanūpādhermuktamapi saṃvedanaṃ maṇivadupādhyantaraṃ cedgṛhṇāti tarhi punarapisopādhitvādaśuddhameveti pariharati upādhyantaraśūnyamapi iti na dṛṣṭāntadārṣṭāntikayoḥ sarvathā sāmyaṃ yataḥ piṇḍapātāttasya mahāprakāśavapuṣaḥparamādvayarūpasya sarvamidamupādhyabhimataṃ svāṅgakalpaṃ bhāsate to vyatiriktasyopādhyantarasyābhāvānnapunastadupādhyantareṇa viśiṣyata iti na maṇinopādhigrahaṇasya sāmyam ajñānamūlaṃ kila śarīropādhigrahaṇaṃ taccetsvātmajñānakuṭhāreṇa dalitaṃ kathaṅkāraṃ punarupādhisaṃśrayo bhavet  yaduktamajñānenāvṛtaṃ jñānaṃ tena muhyanti jantavaḥ jñānena tu tadajñānaṃ yeṣāṃ nāśitamātmanaḥ teṣāmādityavajjñānaṃ prakāśayati tatparam iti śrīgītāsu tasmātsvasvarūpajñānādyoginaḥ svasaṃvedanaṃ sadaiva śuddhameveti   sarvopādhyutpattau yathāvatpariśīlitavyāpāramanaḥsaṃskāraprarūḍhireva nimittaṃ na punarnūtanatvena kimapyāyātītyāvedayatiśāstrādiprāmāṇyādavicalitaśraddhayāpi tanmayatām prāptaḥ sa eva pūrvaṃ svargaṃ narakaṃ manuṣyatvam   āgamaprāmāṇyādgurūpadeśapāramparyakathanādyuktipariśīlanātprāgvāsanāprarūḍhayā śraddhayāvā svātmajñāna iṣṭāpūrte pāśave karmaṇi vā kṛtābhyāsaḥ pramātā tadaiva tatsaṃskārapraroheṇatanmayatām tattadabhyastavastusvarūpatām prāptaḥ sannuttaratra dehapātādvāsanānuguṇyenasvargam niratiśayāṃ prītim narakam avīcyādiduḥkham manuṣyatvam sukhaduḥkhobhayarūpaṃmanuṣyabhāvaṃ prāpnoti na punaranabhyastavāsanasyāpi puruṣasya dehapātādeva yatkiñcidāpatati yataḥ sarvaḥ pramātā yenāśayena yadabhyasyati tadaiva sa tadrūpo bhavati kintu maraṇasamayesphuṭatayā yadabhilaṣitaṃ vastu tatpramāturabhivyaktiṃ yātīti nābhyastavastunaḥ kadācidviparyayaḥsyānnāpyanabhyastavastusvarūpaṃ kiñcidapūrvatvenāpatediti sarvatra pūrvābhyāsa evakāraṇamiti bhāvaḥ    evaṃ sadā tadbhāvabhāvitatvaṃ svātmavido dehatyāgāvasare pūrṇaprathāheturna punarlokaparidṛśyaḥ puṇyāpuṇyarūpo maraṇāvasaraḥ kaścitsvarganirayādikāraṇaṃ antyaḥ kṣaṇastu tasminpuṇyāṃ pāpāṃ ca vā sthitiṃ puṣyan mūḍhānāṃ sahakārībhāvaṃ gacchati gatau tu na sa hetuḥ   ye pi tadātmatvena viduḥ paśupakṣisarīsṛpādayaḥ svagatim te pi purātanasaṃbodhasaṃskṛtāstāṃ gatiṃ yānti   evaṃpratipādite jñānini antyaḥ kṣaṇaḥ caramo dehavināśasahabhāvī kālo dhātudoṣavaśenaduṣṭavyādhyanubhavādvā samīpasthitaiḥ pramātṛbhiranumitām puṇyāṃ pāpamayīṃ vā sthitiṃpuṣyan sevamānaḥ san mūḍhānām dehātmamānināṃ pramātṝṇāmeva sahakārībhāvam kāraṇatvaṃ gacchati  gacchatu varāko naitāvatā nirbhagnadehātmamānitve sadā svātmamaheśvaranibhālanacature tasmin yogini saḥ antyaḥ kṣaṇaḥ gatau dehāddehāntaraprāptau  hetuḥ kāraṇaṃ bhavet  kuta etadāgatamiti nidarśayannāha ye pi iti ye pi kenāpyāśayavaśena śāpādinā vā pāpayonayaḥ paśurūpatāmapi prāptāḥ svagatimātmasthitiṃ maraṇāvasare ātmatvena jānīyuḥ te mūḍhāḥ santo pi prāgabhyastasvātmajñānavāsanāprabodhānugṛhītāḥsvātmasthitiṃ ca labhante gajendramokṣaṇādau yathā hastinā paśusvabhāvenāpi satā prākpariśīlitaparameśvarabhaktisaṃskāraprabuddhenaviṣṇuṃ bhagavantaṃ stutvā samyakkañcukaṃ vihāya svasvarūpamupalabdhaṃ kastatra smaraṇe heturabhūt ayaṃ bhāvaḥ śarīrādyutthadhātudoṣavaśātkāṣṭhapāṣāṇaceṣṭo jñānī puṇyaṃ pāpamālabiḍālādikaṃvā yatkiñcitpralapandehaṃ tyajati naitāvatā svasthaceṣṭatayā yadabhyastaṃ jñānādikaṃtasya vipralopaḥ syāccharīrādigatā dharmāḥ śarīrādāveva nipatanti na punaḥ sadā bhāvitaṃvastu sthagayituṃ prabhavantītyāmaraṇakṣaṇaṃ sarvatra prarūḍhireva paramārthaḥ yathā gītāsūktamyaṃ yaṃ vāpi smaranbhāvaṃ tyajatyante kalevaram taṃ tamevaiti kaunteya sadā tadbhāvabhāvitaḥ tathāteṣāṃ satatayuktānāṃ bhajatāṃ prītipūrvakam dadāmi buddhiyogaṃ taṃ yena māmupayānti te iti bhāvitāntaḥkaraṇataiva paryantagatidānahetuḥ   evaṃ darśitadṛṣṭyā yataḥ sadā tadbhāvabhāvitatvamapahastya nūtanatvena śarīravināśenāpūrvaṃ kiñcitsamāpatejjñānino yato deha eva vināśī kevalaṃ sa eva vinaśyati napunarvāsanāpraroha iti darśayannāhasvargamayo nirayamayastadayaṃ dehāntarālagaḥ puruṣaḥ tadbhaṅge svaucityāddehāntarayogamabhyeti   evaṃ jñānāvasare svātmā sakṛdasya yādṛgavabhātaḥ tādṛśa eva tadāsau na dehapāte nyathā bhavati   tat tasmāccharīraghaṭādiniviṣṭaḥ puruṣaḥ sarvasya kārmamalādhivāsita ātmā svargādyabhiprāyapūrvakṛtakarmaphalavāsanāvāsitāntaḥkaraṇaḥsvargamayaḥ prarūḍhasvargaphalavāsanāviśiṣṭatvātsvargaphalabhokteti yāvat evaṃ duṣkṛtapūrvakarmavāsanāprarūḍho narakaphalabhoktā kevalaṃ deha ubhayakarmaphalabhogāyatanamtadbhaṅge svaucityāt iti tasmindehakṣaye svasya ātmano yathāhitavāsanānuguṇyādanyenabhogāyatanena śarīrāntareṇa samanantaraṃ saṃbandhamupayātyuttarakālaṃ yena viśiṣṭakarmavāsanādattaphalabhogabhāgī bhavati tathaiva jñānāvasare upadeśyasya gurūpadiṣṭasvātmaprakāśanakāle svātmā caitanyamsakṛt ekavāraṃ yādṛk yādṛśaḥ avabhātaḥ upadeśakramānusāreṇa paripūrṇasvātantryalakṣaṇāṃmitāṃ vā parāmarśadaśāṃ gataḥ tadṛśa eva sadā asau yenaiva svarūpeṇa jñāninā svātmāsarvakālaṃ parāmṛṣṭaḥ tādrūpyeṇa vāsanāprarohāttasya prathate na punaḥ dehapāte prakāśitopi svātmā jñāninaḥ anyathā samācchāditaḥ bhavati na hi bhātamabhātaṃ syādaparathā na kaścitkiñcidabhyasediti sarvavyavahāravipralopo bhavetdharmeṇa gamanamūrdhvaṃ gamanamadhastādbhavatyadharmeṇa jñānena cāpavargo viparyayādiṣyate bandhaḥ  ityādi sarvaṃ ca truṭyettasmānmaraṇakāle śarīraṃ yathāstu tathāstu kevalaṃ vāsanāprarohaḥ svātmagataḥ sarvasya bandhe mokṣe ca heturiti  yadi punardhātuvaiṣamyāccharīre maraṇavyathopalabdhiḥ syānnaitāvatābhyāsaprarohe kācitkṣatirityāveditāmeva sthitimupalabdhuṃ parighaṭayatekaraṇagaṇasaṃpramoṣaḥ smṛtināśaḥ śvāsakalilatā cchedaḥ marmasu rujāviśeṣāḥ śarīrasaṃskārajo bhogaḥ   sa kathaṃ vigrahayoge sati na bhavettena mohayoge pi maraṇāvasare jñānī na cyavate svātmaparamārthāt   karaṇagaṇasya bāhyāntargatasya trayodaśātmakasya samyak pramoṣaḥ svarūpavipralopoyathā cakṣurādīnīndriyāṇi rūpādiviṣayālocanāyāṃ na pragalbhante vāgādikarmendriyāṇyapyevaṃvacanādānādau na pravartante nāpi buddhiryathārthamarthamadhyavasyati manaso navasthitirahaṅkāropi madhye madhye saṃskāratayāste tathā smṛtināśaḥ anubhūtaviṣayasya saṃpramoṣo bandhubhirarthyamāno pi mumūrṣuḥ purovasthitaṃ vastu śataśo nubhūtamapi na pratyabhijānātyata eva sadā tadbhāvabhāvitatvaṃvinā brahmavidyādikathanamantakāle dānamanyatkiñcidvā tasyāmavasthāyāṃ nabhaścitramivana citte prarohati kintu taditikartavyatāmātraṃ kāryamiti niyogaḥ tathā śvāsaḥ kaṇṭhyo vāyustasya kalilatā kaṇṭhadeśe gadgadikā hikkā vā anyacca marmasu chedaḥ asthisaṃdhiṣu troṭaḥ tathā rujāviśeṣāḥ jvarātīsāraprabhṛtaya iti evaṃ yaḥ śarīrasya bhūtakañcukasya vātapittaśleṣmadhātuvaiṣamyāt śarīrasaṃskārajobhogaḥ dehajo duḥkhānubhavaḥ sa katham kena prakāreṇa vigrahayoge sati jñānino pi na bhavet syādeva tena hetunā jñānī sadādhaspadīkṛtadehādyabhimānaḥ samāviṣṭasvātmamaheśvarabhāvaścamaraṇakṣaṇajanitaśārīrājñānasaṃbandhe pi svātmaparamārthāt prarūḍhacaitanyapratyavamarśasatattvātna cyavate nānyathābhāvaṃ yāti yato sau jñānī nyakkṛtadehasaṃbandho na tajjena bhogena tanmayīkartuṃ pāryate kevalaṃlokavacceccharīrapātasamanantaraṃ kṣaṇaṃ nopalabhata ityetāvatā tasya svasthahṛdayasyasvasaṃkalpitābhiprāyeṇa svasthaceṣṭatayābhyastabhagavadbhakterna kiñcidapūrvaṃ samāpatatitasmājjñānī svātmaprathāsamanantarameva mukto na śarīrasaṃskāro sya bandhadāyītiśataśaḥ prākpratipāditam yastu sadā dehātmamānī puṇyapāpamayaḥ sa kathaṃ dehasaṃskārodbhūtasukhaduḥkhādibhogajanitaṃ tanmayatvaṃ nāyāti  yaduktamyadā sattve pravṛddhe tu pralayaṃ yāti dehabhṛt tadottamavidāṃ lokānamalānpratipadyate  ityādi  sattvādayo guṇāḥ prakṛtidharmāstanmayasyaiva niyantraṇāṃ vidadhate yena punastato viviktatayā pariśīlitā na taṃ pratyete kecaneti  jñānino nya eva panthāḥ  ye punaradṛṣṭagurucaraṇāḥ paśupramātāraste svagatāndharmānanyatrāpādayanti yathā yadyayaṃ jñānī syātkimiti vyādhyādyupahataśarīro bhuṅkte paridadhāti ca yadivā maraṇasamaye jāḍyamāyātaḥ smṛtamanena na kiñcidityevaṃ bahuprakāramavidyopahatatvādvivadamānāścakena paryanuyujyantām yadyayaṃ jñānī syāddehadharmasaṃskārayuktaśca bhavetkimetāvatā ca tasya duṣyet jñāninaḥ svātmaprakāśastattadavasthāvicitro pi svātmaprakāśa eva na punastasya svātmānubhavitṛtayā vipralopaḥ syādyena jñānaṃ naśyet pūrṇaṣāḍguṇyamahimāpi bhagavānvāsudevaḥ kṛṣṇāvatāre vyādhaśarāghātajanitavyatho bhūtaśarīraṃtyaktavānityevaṃ kṛtvā kiṃ tasya jagatprabhoḥ svasvarūpavipralopo bhūdityā kīṭātsadāśivāntasyāpidehasaṃskāra etādṛśa eva kintvekaḥ svātmapratyavamarśamātrasanāthadeho parastu dehādyātmamānitāsatattva itīyānviśeṣaḥ tasmāccharīradharmā jñānyajñāninoḥ sadṛśā eva naitāvatā phalasāmyamityetadeva gītāsūktamsadṛśaṃ ceṣṭate svasyāḥ prakṛterjñānavānapi prakṛtiṃ yānti bhūtāni nigrahaḥ kiṃ kariṣyati iti   idānīmakrameṇa krameṇa ca jñānayogapariśīlane vicitraparaśaktipātameva kāraṇaṃ pratipādayanphalabhedamāhaparamārthamārgamenaṃ jhaṭiti yadā gurumukhātsamabhyeti atitīvraśaktipātāttadaiva nirvighnameva śivaḥ   yasminneva kāle janaḥ paścimajanmā gurumukhāt pravaradaiśikavaktrāt enam śataśaḥpratipāditam paramārthamārgam pūrṇasvātantryalakṣaṇaṃ svātmasaṃbodhamukhāmnāyarahasyasaraṇiṃyaḥ kaścit abhyeti samabhiyāti saḥ tadaiva tasminnevāvasare gurūpadeśasamanantaramevānantarāyaṃkṛtvā śiva eva syāt śrīkule yathoktamhelayā krīḍayā vāpi ādarādvātha tattvavit yasya saṃpātayeddṛṣṭiṃ sa muktastatkṣaṇātpriye iti  nanu kathamevaṃvidhaṃ mukhāmnāyarahasyamevopanayedityāha atitīvraśaktipātāt iti  atiśayena tīvraḥ karkaśo yo sāvanugrahākhyāyāḥ pārameśvaryāḥ śakteḥ pātaḥ paśuhṛtkamalāvataraṇaṃ yena paśurapi gurvāmnāyavedanācchivībhavati  jīvanneva mukta iti yāvat  yathā tāmradravyaṃ siddharasapātātsuvarṇībhavati ayamarthaḥ parameśvarānugrahopāya eva svātmajñānalābha iti nātra niyatiśaktisamutthaṃ japadhyānayajñādikamupāyatayā kramate anugrahaśaktividdhahṛdayasya tu haṭhādevākramaṃ devatāmukhāmnāyarahasyaṃ hṛdayamāvarjayatiyena jhaṭityeva parameśvarībhāvaṃ yātītyaparyanuyojyo vicitraḥ pārameśvaraḥ śaktipāta iti    yasya punarmadhyamandamandatarādibhedena pravṛttaḥ śaktipātastasya gurūpadeśamāmaraṇakṣaṇaṃ yāvadyogakrameṇa vimṛśataḥ piṇḍapātācchivatvaṃ sarvottīrṇaṃ rūpaṃ sopānapadakrameṇa saṃśrayataḥ paratattvarūḍhilābhe paryante śivamayībhāvaḥ    evaṃ kila śaktipātamandatvātpūrṇajñānopadeśānāsādanena sarvottīrṇaṃ rūpam sarvatattvaparyantavartisvabhāvam saṃśrayataḥ sākṣātkurvataḥ kathamityāha  sopānapadakrameṇa iti  kandanābhihṛtkaṇṭhalampikābindunādaśaktirūpāṇi sopānāni ūrdhvamākramaṇāya tīrthānyevateṣāṃ padam āsādanaṃ tatra hānādānarūpaḥ kramaḥ śanaiḥśanaiḥ kande tato nābhau tatohṛdītyevamākramaṇaṃ teneti evaṃ yāvatparamārthaprarohopalabdhau piṇḍapātāvasare yoginastasya krameṇa śivatāsvabhāvā sthitirbhavatītyeṣā kramayuktiḥ kathitā   evamapi kramayogamabhyasyato yoginaḥ samāśvastasyāpi satastathārūḍhirna syādabhīṣṭaprāptāvantarāyojāyate yadi paramanāsāditatattvasya maraṇaṃ syāttadā kiṃ bhavedityāśaṅkāṃ pariharatitasya tu paramārthamayīṃ dhārāmagatasya madhyaviśrānteḥ tatpadalābhotsukacetaso pi maraṇaṃ kadācitsyāt   yogabhraṣṭaḥ śāstre kathito sau citrabhogabhuvanapatiḥ viśrāntisthānavaśādbhūtvā janmāntare śivībhavati   evamullaṅghanakrameṇa yogamabhyasyataḥ kenāpyantarāyeṇa madhyaviśrānteḥ kutraciccakrādhārepyanubhavopalabdhestatraiva paritoṣaṃ gatasyāta eva paramārthamayīṃ dhārāmagatasyaparatattvarūpāṃ pratijñātāṃ daśāṃ sarvādhvottīrṇāmaprāptavato yadi vā tatpadalābhotsukacetasopi pratijñātaparamārthasattāsādanasābhilāṣasyāpi kadācit madhye vipattiḥ saṃbhāvyatetadaitasyālabdhalābhasyāpi piṇḍapātātkā gatirityāha yogabhraṣṭaḥ ityādi saḥ yogāt samādherubhayathā bhraṣṭaḥ calitaḥ śāstre āgamagranthe kathitaḥ uktaḥ kīdṛgbhavedityāha citra ityādi piṇḍapātādeva citrabhogāni nānāścaryastryannapānamālyavastrānulepanagītavādyādipradhānāniyāni bhuvanāni svaviśrāntyanuguṇāni tattveśvarasthānāni teṣu patiḥ īśvaro bhavatimaraṇasamanantarameva divyairbhogairyujyata iti yāvat tadbhogādhikāraparikṣaye punarapi sa yogabhraṣṭaḥ kathaṃ syādityāha viśrānti ityādi viśrāntisthānasya kandādeḥ pradeśasya vaśāt tadabhyāsasaṃskāraprabodhasāmarthyātsaḥjanmāntare dvitīye janmani bhūtvā saṃsāre dhikāriśarīraṃ yogābhyāsayogyaṃ prāpyapūrvābhyastaṃ yogaṃ prayāsena svīkṛtya helayā paramārthamayīṃ prāgjanmapratijñātāṃdaśāmadhiruhya piṇḍapātācchiva eva bhavati    athābhyasyato pi yogaṃ yogino manaścāñcalyādviśrāntimekadeśe pi manāgapyalabhamānasya yogaṃ prati śraddhāvataśca piṇḍapātātkā gatiḥ syādityāha paramārthamārgamenaṃ hyabhyasyāprāpya yogamapi nāma suralokabhogabhāgī muditamanā modate suciram   viṣayeṣu sārvabhaumaḥ sarvajanaiḥ pūjyate yathā rājā bhuvaneṣu sarvadaivairyogabhraṣṭastathā pūjyaḥ   enam iti śataśaḥ pratipāditaṃ svātmajñānasatattvaṃ panthānam abhyasya śraddhābhaktibhyāṃsevitvāpi cittadoṣānavasthānena yathāvadyogalakṣaṇāṃ viśrāntiṃ janmamadhye pyanadhigataḥsanmṛtaścettadā sa yogabhraṣṭo jñānayogaviṣayaprarūḍhaśraddhābhaktiprasādasāmarthyenadevalokabhogabhāgī sāhlādacittaḥ suciram kālaṃ harṣaṃ prayāti surairapi bhuvaneṣunijanijasthāneṣu pūjyo bhavati ka ivetyāha sārva ityādi yathā sārvabhaumo rājā saptadvīpeśvaro rājā cakravartī viṣayeṣu nānāmaṇḍaleṣu sarvajanaiḥpūjyate samabhyarcyate tathaiva ayaṃ prakṣīṇapuṇyāpuṇyaviṣayaḥ samutpannavairāgyaḥpaścimajanmā vandyo smākaṃ yasya svātmani jijñāsārthaṃ prāgjanmanyudyamo bhūditisurairapi stūyata iti yāvat     tasya lokāntarabhogādhikāranivṛtteranantaraṃ kiṃ syādityāhamahatā kālena punarmānuṣyaṃ prāpya yogamabhyasya prāpnoti divyamamṛtaṃ yasmādāvartate na punaḥ   devalokeṣu yathānirdiṣṭeṣu bhogānbhuktvātidīrgheṇa kālena sa yogabhraṣṭaḥ saṃsāresminmanuṣyabhāvamāgatya yogābhyāsasādhanayogyaṃ śarīramāsādya prāgjanmani manaścāñcalyādyoyogo duṣprāpo bhūttameva yogam prāgjātabhaktiśraddhāprarūḍhayogavāsanāsaṃskāraprabodhamanāyāsenaprāpya samabhyasya ca dehānte divyamamṛtam paratattvasvarūpamupalabhate parasvarūpatādārḍhyaṃ gacchatīti yāvat ata eva tasmātpunarāvartanaṃ tasya na syāditi evaṃ mahati kalyāṇe svātmajñānaviṣaye manāgapi pratyavamarśaḥ saṃsārasaraṇāya na bhavati yaduktaṃ śrīgītāsunehābhikramanāśo sti pratyavāyo na vidyate svalpamapyasya dharmasya trāyate mahato bhayāt iti  tathāayatiḥ śraddhayopeto yogāccalitamānasaḥ aprāpya yogasaṃsiddhim  ityādipraśnādārabhyaanekajanmasaṃsiddhastato yāti parāṃ gatim ityuttaraparyanto grantho muninā pratipādito pi smartavya iti   evamanena jñānayogakrameṇa jantormanāgapi spṛṣṭasya sata iyānvibhūtyatiśayo yaḥ pravaktuṃna pāryate tasmātsarvātmanā vivekārdrahṛdayairjananamaraṇanivṛttau sāvadhānairbhāvyamiti nirūpayatitasmātsanmārge sminnirato yaḥ kaścideti sa śivatvam iti matvā paramārthe yathātathāpi prayatanīyam   yata evaṃ svātmapratyavamarśābhyāsaḥ pratipāditakramavaśāduttamaphalalābhaḥ tasmātetasminsuśobhane mārge prakṛṣṭamuktiprāpake pathi yaḥ kaścinnirataḥ ityadhikāriniyamābhāvaḥ pradarśitaḥ yaḥ kaścit jano jananamaraṇavyādhyādikleśaśataparipīḍitaḥ nirataḥ vivekabuddhyā niḥśeṣeṇaratastatraiva śraddadhāno bhūtvā nimagnaḥ saḥ janturacirāllaghunaiva kālena śivatvametisakalasāṃsārikakleśānavadhūya paraśreyorūpadaśāmekenaiva janmanā prāpnoti yathā śivadharmottare śāstreihaikabhaviko mokṣa eṣa tāvatparīkṣyatām anekabhavikā muktirbhavatāṃ kena vāryate iti  iti matvā evaṃ vimṛśya tasmin paramārthe yathātathā yena tenāpi prakāreṇa prayatanīyam prakarṣeṇa samudyamaḥ kāryaḥ  pradhāne yatnaḥ phalavāniti kṛtvātrārthe manāgapyavalepo na vidheyo yena yogābhyāsena svātmaprarūḍhiścetsamutpannā siddhaṃ naḥ samīhitaṃ na  ceddivyalokāntaraprāptiḥ  tato pi pratyāvṛttasya prāksamabhyastayogavāsanāprabodhabalena punarapi yogasaṃbandhaiti śreyomārgapariśīlanānna viruddhaṃ kiñcitkartuḥ samāpatatīti paramapuruṣārthasādhanāyāṃmanāgapyavalepo na kārya iti śivam   evaṃ śāstrakāraḥ śeṣabhaṭṭārakoktaṃ paramārthasāropadeśaṃ śivādvayaśāsanakrameṇayuktyanubhavāgamasanāthaṃ pratipādya svātmanaḥ paritoṣamātrārthitayā svābhidhānapradarśanapūrvakamayamevopadeśaḥparapuruṣārthasādhanopāya iti nirūpayangranthārthopasaṃhāramāhaidamabhinavaguptoditasaṃkṣepaṃ dhyāyataḥ paraṃ brahma acirādeva śivatvaṃ nijahṛdayāveśamabhyeti   idam prathamānaṃ vitatya pratipāditaṃ yat param prakṛṣṭam brahma bṛṃhakatvātparipūrṇānandamayaṃsvātmasvarūpam dhyāyataḥ anāyāsena svātmani pratyavamṛśato janasya acirāt śīghramevana tu punarbahūnāṃ janmanāmanta iti tadevaṃvidhasya brahmabhūtasya śivatvamabhyeti niḥśreyasaprāptiḥ saṃbhavati katham nijahṛdayāveśam kṛtvā nijaṃ hṛdayam parāmarśasthānamāviśya kīdṛśaṃ tadbrahma kīrtanīyanāmnā abhinavaguptenoditaḥ prakāśitaḥ saṃkṣepaḥ tātparyaṃ yatra tadevaṃvidham atra ca nāmavyājenedamapyuktaṃ syādyathā abhinavaḥ yo nyairadṛṣṭaḥ parabrahmarahasyātiśayaḥguptaśca avacchanna ivābhūtsa evaṃvidhaḥ uditaḥ prakāśitaḥ saṃkṣepaḥ yatra tadevaṃvidhaṃ brahmeti evamāvedayatā durlabhatopadeśasya pratipāditā syāt   granthaparimāṇaṃ nirūpayannasminprakaraṇe kartṛtvamāhaāryāśatena tadidaṃ saṃkṣiptaṃ śāstrasāramatigūḍham abhinavaguptena mayā śivacaraṇasmaraṇadīptena   idaṃ śāstrasāram bahūnāṃ granthānāṃ yatprakṛṣṭaṃ satattvaṃ tat mayā saṃkṣiptam granthasahasrairapyupapādayitumaśakyaṃtadeva laghunā vṛttaśataparimāṇena svīkṛtyoktamityanena pratibhākauśalamuktaṃ bhavet kīdṛśeṇa mayā śivacaraṇasmaraṇadīptena iti śivasya paraśreyaḥsvabhāvasya svātmasthasya cidānandaikamūrteryāni caraṇāni cidraśmayasteṣāmsmaraṇam śabdādiviṣayagrahaṇakāle nibhālanaṃ pratikṣaṇaṃ svānubhavāpramoṣastena dīptaḥparāhantācamatkārabhāsvaro ta eva kīrtanīyābhidhānena anyathā kathaṃ dehādyātmamānino jñātasvātmamaheśvarasatattvasyeyati mahārthopadeśesya kartṛtādhikāritvamupapadyate yato yo yatsvabhāvaḥ sa tatsvabhāvaṃ vivektuṃ pragalbhataityupadeṣṭuḥ samāviṣṭamaheśvarasvabhāvo nena vākyenoktaḥ syāditi śivam   iti śrīmahāmāheśvarācāryābhinavaguptaviracitaḥparamārthasāraḥ śrīmataḥ kṣemarājasya sadgurvāmnāyaśālinaḥ sākṣātkṛtamaheśasya tasyāntevāsinā mayā   śrīvitastāpurīdhāmnā viraktena tapasvinā vivṛtiryoganāmneyaṃ pūrṇādvayamayī kṛtā   saṃpūrṇeyaṃ paramārthasārasaṃgrahavivṛtiḥ kṛtistatrabhavatparamamāheśvaraśrīrājānakayogarājasya 