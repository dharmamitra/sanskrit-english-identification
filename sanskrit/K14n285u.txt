catuṣpariṣat sūtram   bodhisattvo bhagavān urubilvāyāṃ vihāraṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyuktoviharati   sa rātryāḥ prathame yāme ṛddhiviṣayajñānasākṣīkriyāyā abhijñāyāṃ cittaṃ abhinirnāmayatyanekavidham ṛddhiviṣayaṃ pratyanubhavati   tadyathā eko bhūtvā bahudhā bhavati bahudhā bhūtvā eko bhavati āvirbhavati tirobhāvaṃ jñānadarśanena pratyanubhavati tiraskuḍyaṃ tiraḥśailaṃ tiraḥprākāram asajyamānaḥ kāyena gacchati tadyathā ākāśe pṛthivyām unmajjananimajjanaṃ karoti tadyathā udake udake asajyamānaḥ kāyena gacchati tadyathā pṛthivyām ākāśe paryaṃgena vikramate tadyathā pakṣi śakuniḥ imāvapi candrasūryau evaṃ mahardhikau evaṃ mahānubhāvau pāṇinā āmārjati parimārjayati yāvad brahmalokādapi kāyena vaśe vartayati    iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣū dharmeṣu bhāvanāyogam  anuyukto viharaṃ rātryāḥ prathame yāme anekavidham ṛddhiviṣayaṃ pratyanubhavati    atha bodhisattvo bhagavān uruvilvāyāṃ viharaṃ pūrvavad yāvad anuyukto viharati    sa rātryāḥ prathame yāme pūrvenivāsānusmṛtijñānasākṣīkriyāyā abhijñāyāṃ cittam abhinirnāmayati sonekavidhaṃ pūrvenivāsaṃsamanusmarati   tadyathaikāṃ jātiṃ dve tisraścatasraḥ yāvad anekānapi saṃvartakalpān samanusmarati    iti bodhisattvo bhagavāṃ uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam  anuyukto viharaṃ rātryāḥ prathame yāme pūrvenivāsaṃ samanusmarati    atha bodhisattvo bhagavān uruvilvāyāṃ viharaṃ pūrvavad yāvad anuyukto viharati    sa rātryā madhyame yāme divyaśrotrajñānasākṣīkriyāyā abhijñāyāṃ cittam abhinirnāmayati divyena śrotreṇa viśuddhenātikrāṃtamānuṣeṇaubhayām  śṛṇoti mānuṣāṃśca ye vā dūre ye vāntike     iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam  anuyukto viharaṃ rātryā madhyame yāme divyaśrotrajñānaṃ pratyanubhavati    atha bodhisattvo bhagavān uruvilvāyāṃ viharaṃ pūrvavad yāvad anuyukto viharati   sa rātryā madhyame yāme divyacakṣurjñānasākṣīkriyāyā vidyāyāṃ cittam abhinirnāmayati    divyena cakṣuṣā viśuddhenātikrāntamānuṣeṇa sattvān paśyati cyavamānānapyupapadyamānānapi suvarṇānapi durvarṇānapi hīnānapi praṇītānapi  sugatimapi gacchato durgatimapi yathākarmopagān sattvān yathābhūtaṃ prajānāti     itīme bhavantaḥ sattvāḥ kāyaduścaritena samanvāgatā vāṅmanoduścaritena samanvāgatā āryāṇām apavādakā mithyādṛṣṭayo mithyādṛṣṭikarmadharmasamādānahetostaddhetostatpratyayaṃ  kāyasya bhedāt paraṃ maraṇād apāyadurgativinipātam narakeṣūpapadyante     ime vā punarbhavantaḥ sattvāḥ kāyasucaritena samanvāgatā vāṅmanaḥsucaritena samanvāgatā āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetostaddhetostatpratyayaṃ  kāyasya bhedāt sugatau svargaloke deveṣūpapadyante     iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogama  anuyukto viharaṃ rātryā madhyame yāme divyacakṣurjñānaṃ pratyanubhavati    atha bodhisattvo bhagavān urubilvāyāṃ viharaṃ pūrvavad yavad anuyukto viharati   sa rātryā paścime yāme cetaḥparyāyajñasākṣikriyāya abhijñāyam cittam abhinirnāmayati   parasattvānāṃ parapudgalānaṃ vitarkitaṃ vicaritaṃ manasā mānasaṃ yathābhūtaṃ prajānāti sarāgacittaṃ sarāgaṃ cittam iti yathābhūtaṃ prajānāti vigatarāgaṃ vigatarāgaṃ iti yathābhūtaṃ prajānāti sadveṣaṃ vigatadveṣaṃ samoham vigatamohaṃ vikṣiptaṃ saṃkṣiptaṃ līnaṃ pragṛhitam uddhataṃ anuddhataṃ avyupaśāntaṃ vyupaśantaṃ samāhitaṃ asamāhitam abhāvitaṃ bhāvitaṃ avimuktaṃ cittam avimuktaṃ cittaṃ iti yathābhūtaṃ prajānāti    iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogam  anuyukto viharaṃ rātryāḥ paścime yāmecetaḥparyāyajñānaṃ pratyanubhavati    atha bodhisattvo bhagavān urubilvāyāṃ viharaṃ pūrvavad yāvad anuyukto viharati   sa rātryāḥ paścime yāme āsravakṣayajñānasākṣikriyāyā abhijñāyāṃ cittam abhinirnāmayati   idaṃ duḥkham āryasatyam iti yathābhūtaṃ prajānāti ayaṃ duḥkhasamudayaḥ ayaṃ duḥkhanirodhaḥ iyaṃ duḥkhannirodhagāminī pratipad āryasatyam iti yathābhūtaṃ prajānāti tasyaivaṃ jānata evaṃ paśyataḥ kāmāsravāccittaṃ vimucyate bhavāsravād avidyāsravāccittaṃ vimucyate vimuktasya vimuktosmiīti jñānadarśanaṃ bhavati kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti  iti bhagavān urubilvayāṃ viharaṃ nadyā nairaṃjanāyāstīre bodhimūle kṛtakṛtyaḥ kṛtakaraṇīyaḥ saṃbuddhabodhis tejodhātuṃ samapannaḥ 