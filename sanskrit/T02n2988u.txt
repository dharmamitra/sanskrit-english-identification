śrīmadindrabhūtiviracitā Jñānasiddhiḥ 
prathamaḥ paricchedaḥ 
namo vajrasattvāya 
praṇipatya jagannātha sarvajinavarārcitam 
sarvabuddhamaya siddhivyāpina gaganopamam   
sarvada sarvasattvebhyaḥ sarvajña varavajriṇam 
bhaktyā'ha sarvabhāvena vakṣye tatsādhana param   
aśeṣayogatantrokta vajrayānamanuttaram 
ye na jānanti muḍhāste bhramantīha bhavārṇave   
ye tu sattvāḥ samāruḍhāḥ sarvasaṅkalpavarjitāḥ 
te spṛśanti parā bodhi janmanīhaiva sādhakāḥ   
mudrāmaṇḍalamantrādyairjāpabhāvanatatparaiḥ 
naiva siddhi parā yānti kalpāsaṅkhyeyakoṭibhiḥ   
rūpayauvanasampatterbhogaiśvaryabalasya ca janmagotrapravṛttasya na citte mānamudvahet   
 matimān paṇḍito'smīti sarvaśilpakalāsu ca 
kuśalaḥ pārthivaścāhamiti citte na yojayet   
śīlavān śrutavān vīro rūpā dyairapi sayutaḥ 
svamukteḥ paramukteśca nātmānamupalabhyate   
sarvasattvamanovyāpī vajrasattvaḥ svaya sthitaḥ 
iti sañcintya yogātmā na kañcidavakalpayet   
bālā mūrkhā daridraśca duḥśīlā rogapīḍitāḥ 
evamādyairanekaiśca sayuktān nāvamānayet   
bhakto ratnatraye śrāddho bodhicittavibhūṣitaḥ 
sarvasattvānukampī ca samayī savare sthitaḥ   
śuṣkalohitamāsa ca bodhicittavimiśritam 
mahodakasamāyukta bhakṣayet tattvavit sadā   
naraśvahayagodīpa kariṇā gardabhasya ca 
bhakṣayet tattvasiddhyartha sarvasaṅkalpavarjitam   
ghātayet tribhavotpatti paravittāni hārayet 
kāmayet paradārānvai mṛṣāvādamudīrayet   
karmaṇā yena vai sattvāḥ kalpakoṭiśatānyapi 
pacyante narake ghore tena yogī vimucyate   
mahopāyasamāyukto yogī lokārthakārakaḥ 
nākārya vidyate tasya sarvasattvajugupsitam   
 prajñopāyasamāyogāt nāsti pāpa prakīrttitam 
ityuvāca svaya vajrī vajrasattvavikurvitaḥ   
bhakṣābhakṣyavinirmuktaḥ peyāpeya vivarjitaḥ 
gamyāgamyavinirmukto bhaved yogī samāhitaḥ   
pratītyotpannasadbhāvān sarvabhāvān vicārayet 
gatāgativinirmukto'nupapannān nirātmakān   
māyopamādidṛṣṭāntairyojyate pratijānatā 
aha mama vikalpa ca na kuryād yogatattvavit   
sarvavyāpī mahāvajraḥ sarvākāśapratiṣṭhitaḥ 
sarvasattvamanovyāpī sarvapuṇyamahodayaḥ   
anyonyavyāpako vajraḥ sarvavit lokanāyakaḥ 
eṣa vajradharo rājā sarvamantreṣu varṇitaḥ   
guruprasādo yasyāsti sa labhet tattvamuttamam 
anyathā kliśyate bālaḥ cirakālavimohitaḥ   
gururbuddho bhaved dharmaḥ saṅghaścāpi sa eva hi 
prasādād jñāyate tasya yasya ratnatraya varam   
ajñānatimirāndhānāmeṣa mārgapradarśakaḥ 
sa bhavet sarvasaukhyāgryaḥ sarvakāmapradāyakaḥ   
dharmagambhīraniṣṭhātmā viviktakaruṇātmakaḥ 
ratnatrayapratiṣṭhārthī dharmadāne nirāmiṣaḥ   
 sa guruḥ śiṣyasadgrāhī sarvabuddhānukārakaḥ 
ityuvāca jagannātho nānye vai guravaḥ smṛtāḥ   
yasmānna tatsamo hyasti pūjanīyo mahāmuniḥ 
tasmāt sarvaprayatnena pūjayed guruvara vratī   
tatsamo vidyate loke mānyo na tribhave janaḥ 
vajrasattvaḥ svaya loke sarvasampattaye sthitaḥ   
ārādhyo'nekadhā śiṣyaiḥ satsampadamabhīipsubhiḥ 
akṣīṇa puṇyakāmaiśca sarvavighnavināyakaiḥ   
sarveṣā samayānā hi samayo'ya niruttaraḥ 
rakṣyo'ya bhavatā nitya sarvasampatpradāyakaḥ   
labdhu jñānavara divya sarvasaṅkalpavarjitam 
vajrajñānābhiṣikto hi sādhayed bodhimuttamām   
samyag jñānasamāyukto lekhyamṛṇmayamaṇḍale 
gṛhṇīyādabhiṣeka cet samāyād bhraśyate hyasau   
samayabhraśato duḥkha kāyika mānasa tathā 
arthanāśo bhavet tasya maraṇa śīghrameva ca   
mṛte ca nāraka duḥkha kalpakoṭiśatānyapi 
anubhūya ya dottiṣṭhet cāṇḍāle hīnaje kule   
 utpadyate sa mūḍhātmā muko vā vikalo'thavā 
jātyandho hi bhaved jāto jātau jātau ma saśayaḥ   
sarvatāthāgata jñāna vajrayānamiti smṛtam 
tenābhiṣikto matimān abhiṣikto'bhidhīyate   
sa yogī sarvabuddhātmā sarvadevāntike gaṇaiḥ 
kṛtāñjalipuṭairbhūtvā abhivandyo jagatpatiḥ   
kurvanti rakṣaṇa vīrā bodhisattvā mahābalāḥ 
buddhāścāpi mahātmāno vajrakāyāḥ sadā sthitāḥ   
satya dharmaparo hyeṣa buddhavartmapravarttakaḥ 
sagauravāḥ praśasanti adhiṣṭhānasamanvitāḥ   
lokapālāstathā cānye mahābalaparākramāḥ 
sarvasthānagatasyāpi rakṣamāṇāḥ pratiṣṭhitāḥ   
ye cāpi sarvalokeṣu māravighnāḥ pratiṣṭhitāḥ 
te'pi tasya na kurvanti vighna bhītāḥ prayānti ca   
sarvadevādayaḥ siddhāḥ sarvākāśacarācarāḥ 
na laṅghayanti ca ta te'pyapāyagatibhīravaḥ   
vīryasya jñānavijñānasiddherhā nirbhavatyapi 
yadi mohavaśādeva laṅghayanti vimohitāḥ   
sarvajño varado vādī varṇasasthānake vinā 
gatāgativinirmukto acālyaḥ sarvavāyubhiḥ   
 dahyate nāgniskandhena plāvyate na jalena ca 
bhidyate nahi śastreṇa tīkṣṇenāpi prayatnataḥ   
apratiṣṭhi yathākāśa vyāpi lakṣaṇavarjitam 
ida tat parama tattva vajrajñānamanuttaram   
khyātā samantabhadreti mahāmudrā ca sajñitā 
dharmakāyamida jñeyamādarśajñānamityapi   
pratibimba yathādarśe svakīya dṛśyate dhruvam 
dharmakāyastathā jñāne dṛśyetādarśamasthite   
sarvatāthāgata jñānamātmanaḥ prāṇināmapi 
ekasvabhāvasambodhau samatājñānamucyate   
ādiśuddhamanutpanna prakṛtyaiva prabhāsvaram 
anyānyavyāpakajñānāt pratyavekṣaṇaka smṛtam   
sarvatra sarvadā sarva buddhakṛtyapravarttanam 
sarvabuddhaikakāryatvāt kṛtyānuṣṭhānamucyate   
kleśajñeyāvṛta sarva yadā mukta bhavet tadā 
suviśuddhamiti khyāta vajriṇā varayoginām   
tathā vaineyadharmeṣu sarvakāmamagaṇeṣu ca 
sarvabuddhaikasambhogāt kāyaḥ sāmbhogiko mataḥ   
sarvalakṣaṇasayukto nānākāyo hyalakṣaṇaḥ 
nirmitatvāt ca buddhānā kāyo nairmāṇiko mataḥ   
 jñātvā tadbhāvato yogī mahāmudrāprasiddhaye 
sidhyate janmanīhaiva sarvasaṅkalpavarjitaḥ   
mahāmudreti vijñeyā sarvabuddhamayā śivā 
siddhā sā'nekatantreṣu deśitā varayoginā   
garbhacakra mānayet ca kṣetre kṣetre pratikṣaṇam 
sarvatāthāgata samyak tatra sandhārayed vratī   
kumārakrīḍana sarva śilpasandarśana tathā 
antaḥpurāt niṣkramaṇa māradharṣaṇameva ca   
devāvatāraṇa caiva dharmacakrapravartanam 
mahānirvāṇa sandṛśya ya  ccānyat sarvakrīḍanam   
sarvavajramaya sarva yogī nitya prabhāvayet 
nāpūrva dṛśyate hyasya nāyojya pūrvasasthitam   
sarvatāthāgata kṛtya sarvavajramaya śivam 
traikālya yattu paryanta sarvamevāvalokayet   
sarvavāgviṣayātīta sarvalakṣaṇavarjitam 
īdṛśa cintayed yogī sarvabuddhatvadāyakam   
sarvabhūmivinirmukta kāryakāraṇavarjitam 
siddha vibhāvayan yogī janmanīhaiva siddhyati   
sarvopāyavidhijñasya yoginaḥ sarvavajriṇaḥ 
sidhyate'nuttara tattva vajrasattvavaro yathā   
 sthitaḥ supto niṣasmaśca cakramedathavāpi ca 
bhāṣaṇe vajravākye ca vajrasattvatvamāvahet   
rūpaśabdarasasparśānupabhujya sadā vratī 
pūjā tu sarvabuddhānā karomīti samārabhet   
sattvebhyo'pi tadā dadyād bhaktavastrādika tathā 
anyad vāpi ca yat kiñcit tathaiva vidhimācaret   
nṛtyagītaistathā vādyaiḥ puṣpamālyādibhūṣaṇaiḥ 
sragdāmacāmaraiḥ chatraiḥ parātmāna prapūjayet   
sugandhi gandhalepādyairapi lipta yathāvidhi 
ātmāna pūjayed yogī sarvabuddhamanusmaran   
vratī vā muṇḍito vā'tha gṛhī vā sevako'tha vā 
rājā vā sevakādhyakṣo yathā'sau rocayed vratī   
tathāsau kurute yogī sarvathā na praduṣyati 
sarvakalpavinirmukto yathākāmakriyākaraḥ   
sarvabhāvasvabhāvo'sau sarvabuddhamayo vibhuḥ 
svayambhūḥ kāmacārī ca sarvasattvahṛdi sthitaḥ   
bhāvayet tattvayogī sa sarvatattvamanusmaran 
sarvavajramaya siddha laghu vajratvamāpnuyāt   
nātra vighnā na mārāśca sarve vaśyā bhavanti ca 
sarvaduḥkhavinirmuktamātmāna sādhayed vratī   
 sidhyate sarvabuddhatva dine vidhivivarjitam 
ātmāna sarvasayukta sadā paśyan mahāvratī   
sarvapūjāviśeṣaiśca ātmāna pūjayet sadā 
anyebhyo'pi tathā deya vajrasattvamanusmaran   
sarvasattvānnasambhūtān prāṇino'pi viḍudbhavān 
sagṛhya ca mahāyogī bhakṣayet tattvasiddhaye   
mahāpradīpasayuktaiḥ samaye'nyairjugupsitaiḥ 
pañcāmṛta sadā bhakṣa pūjyāścaiva tathāgatāḥ   
sarvāṅgakutsitāyā vā na kuryādavamānanām 
striya sarvakulotpannā pūjayed vajradhāriṇīm   
ajātapuṣpasayuktā bodhicittasamanvitām 
sevayet tattvasiddhyartha nirvikalpavidhisthitaḥ   
caṇḍālakulasambhūtā ḍombikā vā viśeṣataḥ 
jugupsitakulotpannā sevayan siddhimāpnuyāt   
dvijātikulasambhūtāḥ kanyāḥ kāmyāstu yoginaḥ 
yathā citta na praduṣyeta tathā kārya suśobhanam   
mañcakaiḥ cchadi 
sammiśraiḥ puroṣādivimiśritaiḥ 
pūjayed vajrasattvātmā nirvikalpena cetasā   
yathākāmakriyākārī yathārucitaceṣṭitaḥ 
sādhayed vajrasattvatvamanyathā kliśyate dhruvam   
 vratopavāsaniyamairdevatārupabhāvanaiḥ 
nānābhujasamāyuktaiḥ sidhyate nahi sādhanaiḥ   
jambūdvīparajaḥkalpamantrajāpavibhāvanaiḥ 
sidhyate nahi buddhatva mahāvīryavatāmapi   
evamādyairanekaiśca śiśubhiḥ kalpitairnayaiḥ 
durlabha sugatau janma vajrasattva katha bhavet   
mahāmaṇḍalamudrādīn jagāda bhagavān muniḥ 
samyagjñānasamāyogabhavyatāvigatātmanām   
svasavedyasvabhāva yat tattvaratnamanuttaram 
yuktyāgamavicāraistu grahītu ye tu na kṣamāḥ   
ajñānamohasacchannā aparīkṣakabuddhayaḥ 
ādikarmikagrāhyāste hīnadharmasya bhājanāḥ   
tān pratyuktā jagannāthaiḥ vajrasattvavibhāvanaiḥ 
bhujavarṇasamāyuktamudrāmaṇḍalakaistathā   
aparapratyupāyairye gambhīrajñānabhājanāḥ 
akampyāḥ pāpamitraiśca māravighnavināyakāḥ   
teṣā tattvamida śuddha sarvakalpavivarjitam 
agamya sarvasattvānā brahmādīnā ca sarvathā   
deśita lokanāthaistu jñānamatyadbhuta param 
siddhida janmanīhaiva sarvabuddhamaya śivam   
iti jñānasiddhau tattvanirdeśaḥ prathamaḥ paricchadaḥ 
 dvitīyaḥ paricchedaḥ 
pañcabuddhasvabhāvatvāt pañcaskandhā jināḥ smṛtāḥ 
dhātavo locanādyāstu buddhakāyastato mataḥ   
eva cet prāṇinaḥ sarve sambuddhāstribhave sadā 
buddhatvāya kriyāḥ sarvā vṛthaiva śrutabhāvanāḥ   
buddhatvāt sarvalokasya sarve'pi tribhavena tu 
sukhaduḥkhapipāsādibādhā tasya na yujyate   
ṣaḍabhijñādayaścāpi bodhau guṇavibhūtayaḥ 
katha te na pravarttante buddhakāyo bhaved yadi   
yastveva na prajānāti sa sambuddho bhavet katham 
eva jānāti cet kaścidasau buddho bhaviṣyati   
kramādabhyāsayogena yasya cintā pravarttate 
buddho bhavedasau yogī nānye buddhatvasādhakāḥ   
svabhāvād yadi te buddhā nābhyāsena prayojanam 
sayuktikasadābhyāsa yuktito'yuktivarjitam   
yadyanātho janaḥ kaścit rājā'hamiti bhāvayet 
kalpakoṭiśatenāpi nāsau rājyamavāpnuyāt   
mithyākalpanayā yasmād rājya tasya na vidyate 
mithyābhāvanayā tasmād buddhatva na bhaviṣyati   
 tantrarājeṣu sabaddhaiḥ skandhadyāyatanādiṣu 
tattva nāmabhiruddiṣṭa sayukta samabhāṣayā   
śukra vairocana khyāta vajrodaka tathā'pram 
strīndriya ca yathā padma vajra pusendriya tathā   
svabhāvād devatākāya tasmād vaktu na yujyate 
yuktyāgamānusāreṇa yasmād vaktu na śakyate   
kṛtaka devatārūpa vajrasattvo bhaved yadi 
saskṛto jāyate tasmāt naśyate tu ghaṭādivat   
tato niṣphalatā yāyāt bodhicaryā tvanekadhā 
bhāvanā'pi kimartha syād yadi bhūtvā vinaśyati   
manomayakṛta rūpa katha saskṛtamucyate 
katha vinaśyati caitat śrṛṇu mohārṇavādhunā   
cittasya kalpanā hyeṣā sāpi saskṛtalakṣaṇā 
manasā kalpita yat tadavināśi katha bhavet   
bhujavarṇasamāyukta yathāpūrvavyavasthitam 
akṛta devatārūpa bhāvyate tanmayā'dhunā   
akṛta devatārūpa bhāvyate tat tvayā yadi 
sthita pūrvamanutpanna bhāvyate ki prayojanam   
bhaveya tādṛśa rūpa matvā hamiti bhāvanā 
bhāvane dve vicārye'tra yoginā rūpasādhane   
 tādṛśo'ha bhaveyamiti yadi dhyāna prakalpyate 
yadā dhyāna sphuṭībhūta dṛśyate devatā tu sā   
paṭādau rūpamālokya yadā dhyāna  prakalpyate 
tadā  jātasya te budhāḥ    
ajāta devatārūpa dhyāne tatra gata yadi 
sarvābhijñāpravṛttestu tad rūpa caiva tatkṣaṇāt   
eva cet nāsti te samyak tad dhyānenāgata bhavet 
tvayā niṣpādita rūpa kṛtaka ki na budhyase   
aha taditi pakṣe tu dvaya tatra na vidyate 
siddhasya sādhana nāsti katha dhyānaprakalpanā   
sarvajñatva hi sarvajño na bhūyaḥ prāptumicchati 
buddhakṛtya tvayā kārya buddhatva nānyakāritā   
eva te nāsti samyaktva katha mithyā prakalpyate 
akṛta buddhakṛtya yat tadevāhammatirvṛthā   
akṛta devatārūpa tadidānī vicāryate 
akṛta śakyate vaktu rūpitvānna ghaṭādivat   
ata eva jagannāthā bālānā pratibodhane 
nirvāṇa darśayantyeva rūpasyānityadarśakāḥ   
tasmāt tvarūpavāna buddhaḥ kvacit loke pravarttate 
buddharūpaprasiddhyartha na kāryā rūpabhāvanā   
 na rūpiṇo yathā buddhā yuktyā yastvajaḍātmakaḥ 
pradeśastho bhaved rūpī ṣaḍabhijñaḥ katha bhavet   
lokadhātuṣu kāyādyā rūpādyāyatanādiṣu 
na teṣāmāgatistatra netrādyāyatanādiṣu   
gamana cakṣurādīnā yadā naivopalabhyate 
katha teṣā samāyogo'yogitvānna ca sarvavit   
gatvā cet tat prajñānāti kramād jñātu katha kṣamaḥ 
jñeyastānantasadbhāvāt sarvajño na tathāpi saḥ   
buddhānā cakṣurādibhirato naiva prayojanam 
cakṣurādivinirmuktaḥ kāyo'nyo nopalabhyate   
pratimeva tu niśceṣṭo buddhakāyo hi labhyate 
yasmāt savedānābhāvāt buddharūpa na sarvavit   
divya cakṣuḥ kṛpālūnā buddhānāmasti sammatam 
divyaśrotrādisarvāṇi sarvajñāste katha nahi   
yadi jñānena jānīyād buddhakāyena ki tadā 
kāyastha vetti tad jñānamataḥ kāyo hi sarvavit   
kāyād bhinnamabhinna vā buddhajñāna bhaviṣyati 
kāyena saha sayukta nirvāṇe naśyate hi tat   
kāyasya nāśadharmitvāt jñāna cāpi vinaśyati 
ato naivatratā yuktā buddhānā jñānakāyayoḥ   
 kāyastha ced bhaved jñāna kāyābhāve na sarvavit 
pratītyasambhava jñānamato nāśamavāpnuyāt   
vināśijñānakāyānā sarvajñattva na yujyate 
ato'pi buddhakāyo hi sarvajño na vidhīyate   
jñānādanyatvapakṣe tu buddhakāyaḥ katha bhavet 
buddhasya pratimetyeva vaktu yukta hi yoginā   
tasmāt mūḍhataro loko yo rūpa dhyātumicchati 
buddhajñānaprasiddhyarthamākāśe bhoktumicchati   
sattveṣu karuṇāhīnāḥ śraddhāprajñāvivarjitāḥ 
gambhīrodāradharmeṣu buddhisteṣā bhavennahi   
eteṣā dharmahīnānāmitaścetaśca dhāvatām 
unmattavat prayāteṣu yugapad dharmamohitām   
karuṇā mahatī kāryā sattvebhyo'pi viśiṣṭatā 
nāpamānamato yukta samyagjñānopadeśakaiḥ   
jñānasiddhau rūpabhāvanāniṣedho dvitīyaḥ paricchedaḥ 
 tṛtīyaḥ paricchedaḥ 
rūpabhāvanayā tāvat vajrasattvo na midhyati 
sākārakalpanā'pyeva vajrasattva na sādhayet   
ākāra eva tad jñānamākārād vā tiraskṛtam 
yadyākāro bhaved jñānameva tāvanna yujyate   
ākāra ced na tad jñāna jñānasyākāratā nahi 
yathākāśo ghaṭo na syāt naivākāśo ghaṭo bhavet   
arūpa na bhavet rūpa arūpī rūpavān nahi 
arūpi jñānamākhyātamākārā rūpiṇaḥ smṛtāḥ   
katha tayorekatā hi bhavediti prakalpyate 
ākāra jñānameveti kalpanā naiva yujyate   
anyadoṣaprasaṅgācca śṛṇu sakṣepato'dhunā 
yadyākāro hi tad jñāna saskṛtatva prasajyate   
asaskṛto bhaved bhāvo nahi loke sa vidyate 
kṛtakatvād vināśitva buddhajñāne katha bhavet   
anādinidhana śāntamityuvāca tathāgataḥ 
tatsutāśca mahābhāgā āhurjñānamasaskṛtam   
māyopama hi tatsarva pratibhāsa nirucyate 
utpādaviratī na staḥ katha jñāna hi tad bhavet   
 cakṣurvijñānamārga yat tad jñānena vikalpyate 
vikāritva prasajyeta buddhajñānasya nānyathā   
avikāra tu tad jñāna sarvabuddheḥ pradarśitam 
tasmānna yujyate vaktumekatvamiti niścayaḥ   
jñānasya pratibhāso'ya na tad jñāna prakalpyate 
pratibhāmanirodhena jñāna kasmānnirudhyate   
tasmādasiddhamekatva tvadvācaiva suniścitam 
ekatva tu kimartha hi parikalpayase vṛthā   
yuktyāgamaviruddhatvāt niṣphalatvācca sarvathā 
jñāna tadeva sākāramityeva nahi yujyate   
ākārād vyatirikte tu jñāne jñāna na yujyate 
jñeye sati bhaved jñāna na tu jñeye tiraskṛte   
ākārebhyaḥ pṛthagbhūta jñāna ced yadi kalpyate 
ākārāśca pṛthagbhūtā jñānādeva nirāśrayāt   
jñānasyotpādakāle tu nākārāṇā mamudbhavaḥ 
ākārāṇā samutpāde jñāna naivopapadyate   
yathā ghaṭasya niṣpattau na paṭasyodbhavo bhavet 
pṛthaktvādeva dharmāṇāmeva loke pradṛśyate   
 na hyajātena putreṇa putrī bhavitumarhati 
eva nirāśraye jñāne sākāra kathamiṣyate   
kimapekṣya bhaved jñāna sākāra yena tedbhavet 
sākārajñānamityeva ākārarahita na tu   
ākārarahite jñāne sākāratva katha bhavet 
ākāraiḥ sahita yat tu tat sākāra prakalpate   
sarvākāravinirmukta buddhajñāna katha bhavet 
ākāreṇa vinā'pīha sākāratva bhaved yadi 
buddhajñāna vinā buddhaḥ katha tattva bhaviṣyati   
na tad jñāna na sarvajñaḥ pṛthagjñāne vikalpate 
atha sākāratā jñāne siddhi naivopapadyate   
ākāreṇa samāyukta sākāratva bhaved yadi 
na sayogatayā dṛṣṭa buddhavat sapravarttake   
rūpiṇo nahi sayogā arūpeṇaiva sarvathā 
yathākāśena sayogāt na ghaṭasyodbhavo bhavet   
ākāreṇa ca yukta hi sākāratva bhaved yadi 
sāpekṣatvād vināśitva viṣāmagrya bhaviṣyati   
pratītyasambhava yat tad buddhajñāna bhavennahi 
saskṛtatva yathā jñāne sākāratva na sidhyati   
 ākārajñānayoścaiva anyatva tu tayoryadi 
anyonyaka mayokta ca katha jñāna bhaviṣyati   
ākārāśca pṛthagjñānādityeva yadi kalpate 
jñānādanyatayā teṣāmajñānatva prasajyate   
ākārebhyo yathā'nyattu nirākāramato bhavet 
tathā jñāna nirākāra kathameva na kalpate   
jñānasiddhau sākāranirākaraṇastṛtīyaḥ paricchedaḥ 
 caturthaḥ paricchedaḥ 
pratiṣiddha tu sākāra yathāyuktiprakalpitam 
nirākāra bhavennaiva yathā taducyate'dhunā   
nirākāramipi jñāna bhaved yadi vikalpitam 
ākārairvigatatvāttu kimasau vetti sarvavit   
sarvajñatva na tasyāsti na jñānatvāt ca kalpanā 
jaḍatva ca prasajyeta sarvākāramapaśyataḥ   
ajaḍa bodharūpa tu nirākāramiti smṛtam 
vetti sarvantu yat satyamabhūta vettyasau katham   
sarvakalpavinirmuktān sarvadharmān nirātmakān 
eva jānāti tad jñānamalīka vettyasau katham   
māyopamādidṛṣṭāntaiḥ sarvadharmān prabudhya taiḥ 
deśita sarvabuddhaiśca tatra tatra jagaddhitaiḥ   
māyādyā ye tu dṛṣṭāntā mithyākalpena kalpitāḥ 
na vidyante svabhāvena sa katha vetti sarvavit   
śaśaśṛṅga na tad vetti nāpi vandhyā suta tathā 
abhāvatvāt katha vetti nirākāramato bhavet   
māyodayo hi dṛṣṭāntā nirdiṣṭāḥ sasutairjinaiḥ 
abhāva kalpanāmātra sarvathā nahi sidhyati   
 dṛṣṭāntaireva te tulyā dharmāścet sarvathā smṛtāḥ 
bhaveyurna ca dṛṣṭāntāḥ sādhyatvāt sarvayatnataḥ   
puruṣe sihadṛṣṭānto yathā loke pravarttate 
śauryādiguṇasayogāt na tu pucchādisambhavaiḥ   
tasmānna sarvathā'bhāvāḥ sarvabhāvāḥ svabhāvataḥ 
yuktyāgamānusāreṇa boddhavya puruṣottamaiḥ   
tasmāt tvayā yududdiṣṭa bālollāpanagāminā 
na tadbhūta vadantyeva jagaduddharaṇodyamāḥ   
śaśaśṛṅga yathā'bhāva vandhyāyāḥ putravat tathā 
na kvacit sarvabhāvānāmabhāvo deśito jinaiḥ   
yadi rūpādayo bhāvā vidyante naiva sarvathā 
divyacakṣuḥ katha siddha buddhānā karuṇātmanām   
divyaśrotrādayaḥ sarve na bhavanti tatastathā 
sarvajño hi tato na syādabhijñānāmabhāvataḥ   
nirākāreṇa jñānena buddhakāye susayute 
sarvābhijñāḥ pravarttente sarvavittva katha nahi   
cakṣurādibhirevaite rūpādyāyatanādayaḥ 
anubhāvyāḥ sacetaskaireva loke pravarttate   
rūpādayo na santīti tvayaivokta punaḥ punaḥ 
abhāvena katha yogo bhavediti prakalpyate   
 yadyabhāvena yogaḥ syād yukta vaktu tvayedṛśam 
abhāvaḥ sarvathā yeṣā tadyogaḥ kathamiṣyate   
ayoge'pi bhaved jñāna praṇidhānavaśāt tathā 
karoti sarvasattvārtha yathā vaineyabhājane   
nāsau kiñcid yadā vetti sattvārtha kurute katham 
nāvedako hi sarvajño na kṛpā sattvasaṅgrahe   
praṇidhānena sattvārthaḥ cintāmaṇirivāparaḥ 
karotīti na tadbhaktyā pratibhāti satāmiha   
sarvasattvārthasasiddhau niyatatva sadā yataḥ 
cintāmaṇirataḥ khyāta jñāna tadajaḍātmakam   
adṛṣṭe'pyakṛta yatra svakīyā jñānakalpanā 
sarvajño'ha jagatsvāmya pyabhūvamiti ki nahi   
bodhicitta samutpādya sarvasambhārasavṛtaḥ 
mahotsāho mahāvīryo bhāvanācintanādibhiḥ   
saddharmaśravaṇādyaistu duḥkhe naiva prayojanam 
apūrvasyādayo nāsti sthitapūrva ca naśyati   
īdṛśa yadi buddhatva vṛthā sarvamato'khilam 
bhayebhyo maraṇādibhyo mukto nārakapīḍanāt   
priyāpriyādiduḥkhaiśca rahitastvajaḍātmakaḥ 
sarvadharmasvabhāvajñaḥ sarvajño hi nirucyate   
 svabhāvajñānasarvajña iti sambuddhadeśitaḥ 
sarva pratyakṣato vetti sarvajñastena kathyate   
nihanti nāraka duḥkha sasāre'pi pravarttakam 
cakravarttyādisaukhya ca labhate nātra saśayaḥ   
jñānasiddhau nirākāranirākaraṇaścaturthaḥ paricchedaḥ 
 pañcamaḥ paricchedaḥ 
eva doṣasamūḍhatvāt nirākāramato na cet 
tato niścittatātattvamadhunā pratiṣidhyate   
kiñcinmūḍhatarāvastha jñānamicchanti mohinaḥ 
mūḍhabhāvanayā mūḍha prāpnuvantyeva durṇayāḥ   
hetunā sadṛśa jñāna phala loke tu yujyate 
kodravā nahi jāyante śālayaḥ kvacideva tu   
nirvikalpamato jñāna nahi yukta vidhīyate 
jñānasya nirvikalpatvamanyathā nahi yujyate   
jñānasya nirvikalpatva satyamukta tathāgataiḥ 
tattvajñānasya mūḍhasya nirvikalpatvakalpanā   
jñāna bauddhamanābhoga nirvikalpamataḥ smṛtam 
sañcintya karuṇābhāvāt natu niścittatā bhavet   
nirvikalpatvamajñāna kvacideva na deśitam 
nahi dharmāḥ parā vo'sti anyathā tattvagrāhiṇām   
sarvajñaḥ sarvadarśo ca sarvalokārthakārakaḥ 
tatra tatra jagannāthairdeśitaḥ karuṇātmabhiḥ   
 nirvikalpanamātratva smaraṇa kriyate yadi 
padānyetāni sarvāṇi smaryante tu katha nahi   
ubhayārthavihīnatvāt na jñāna nāpi sarvavit 
pratiṣiddhamida tattva mithyājñāna tu mohinām   
jñānasiddhau mūḍhabhāvanāniṣedhaḥ pañcamaḥ paricchedaḥ 
 ṣaṣṭhaḥ paricchedaḥ 
nāśvāsa nāpi praśvāsa tattva bhavitumarhati 
tayormadhye bhavannāpi vāyustattva katha bhavet   
madhye na kicidapyasti katha tattva bhaviṣyati 
vāyuryadi bhavettattva bhastrāpārśve bhaviṣyati   
preraṇe bhastrayā vāyoḥ tathaiva kṣepaṇe'pi ca yathā kaścit dhamed bhastrā tadvaddeho dhamenmanaḥ   
na vāyudhamakaḥ kaścit na vāyudhmāmakastathā 
kāyasya dhamakeneva bhastrāyā dhamakena ca   
na viśeṣaḥ tayordṛṣṭo yogibhiḥ tattvadarśibhiḥ 
nareṇa manasā tulya dhamakatvakriyā prati   
bhrastrāyā vāyunā tulya śvāsapraśvāsavāyunā 
bhastrāvāta yathā tattva dehavāyustathā bhavet   
dehavāyuḥ yadā tattva sarvadvāravinirgatam 
na tattva yujyate vaktu māveśatvāt prabhajanaḥ   
bhraṣṭamārgagamūḍhānā mithyātattvaprabhāvinām 
na teṣā sugatau janma gatirekaiva nārakī   
jñānasiddhau āśvāsapratiṣedhaḥ ṣaṣṭhaḥ 
 saptamaḥ paricchedaḥ 
mukha dvīndriyaja kecit tattvamāhurnarādhamāḥ 
tattva mahāsukha naiva pravadanti jinottamāḥ   
pratītyotpādasambhūta na tattva jāyate kvacit 
na tatsukha svabhāvena vidyate sarvadā yataḥ   
sarvatāthāgata jñāna svasavedyasvabhāvakam 
sarvasaukhyāgrabhūtatvāt mahāsukhamiti smṛtam   
anitya mahāsukha naiva sadā nitya mahāsukham 
kacchakaṇḍūyanotpanna katha mahāsukha nahi   
rāgatulya sukha nāsti tajjinebhyaḥ samādadan 
bhuñjīta sarvakāmāśca jugupsā naiva kārayet   
yogabhadraṣu sarveṣu vajrasattvena deśitam 
yoginā cittasaukhyārtha na tattva paramārthataḥ   
jñānasiddhau mahāsukhaprativarṇikāpratiṣedhaḥ saptamaḥ 
 aṣṭamaḥ paricchedaḥ 
svasavedya pratiṣiddha samyagjñānamato nahi 
mithyā tattvāni sarvāṇi kalpitāni sumohinām   
svabuddherna niṣedhyāni anyānyapi vicakṣaṇaiḥ 
samyak tattva yathā labhya tadidānī prakathyate   
parītabuddhayaḥ sattvā alpapuṇyālpavīryyakāḥ 
katha te prāpnuyurjñāna sarvatāthāgata param   
anukrama vravīmyeṣa sarvabuddhaistu deśitam 
jānunī sapratiṣṭhāpya dharaṇyā supratiṣṭhitaḥ   
vadedeva tataḥ śrāddho ṛjukāyaḥ kṛtāñjaliḥ 
sabuddhāḥ śāsano loke bhaviṣyanto'pyanāgatāḥ   
varttamānā gatāścaiva saddharmmapratideśakāḥ 
sarvabuddhānaha vande etān tattvapradeśakān   
aha niryyātayāmyeṣa pūjopasthānakarmmaṇi 
ātmāna sarvabuddhānā pratigṛhṇantu nāyakāḥ   
sarvapūjāviśeṣaistu pūjayaśca jagadgurūn 
ākāśadhātuparyyantairā sumeruparigrahaiḥ   
dharmmadhātusamutpannairarcitairvividhairvaraiḥ 
atītānāgataiḥ sarvairvajrasattvavikurvitaiḥ   
 samutpannāni pāpāni sarvāṇyapi sa tattva vit 
pratideśya samādadhyādakarasambara punaḥ   
yat puṇya sarvabuddhānā tatsutānā ca dhīmatām 
śrāvakasaṅghabuddhānā yaccānyat sarvadehinām   
anumode tathā puṇya sarvajanmasu yatkṛtam 
svakīya parakīya ca sahṛṣṭena tu cetasā   
dharmmatattvarathārūḍhā daśādiksarvataḥ sthitāḥ 
dharmmadyotanadakṣāstu mahākāruṇyacetasaḥ 
prakāśayantu te dharmmā vijñapti tatkaromyaham   
kṛtāñjalipuṭo bhūtvā'sau nirvāntu kadā katham 
bhaveyuḥ prāṇino buddhāḥ sarve yāvat pratiṣṭhitāḥ   
tāvat tiṣṭhantu te nāthāḥ sarvasattvārthakārakāḥ 
kāyavāṅmanama puṇya kṛta kāritameva vā   
yaccānumodita kicit tena loko'stu sarvavit 
trikāla tu yathāśaktyā puṣpādibhiḥ prapūjya ca   
maṇḍala sarvabuddhebhyo vajrasattvebhya eva ca 
kṛtvā pañcāmṛta miśra amiśra vā prakalpitam   
sarvakalpavimuktātmā gṛhṇīyāt samayādikam 
tattvasagrahatantrādau sthita samayasambaram   
praṇinaśca na te ghātyā adatta naiva cāharet 
nācaret kāmamithyā vā mṛṣā naiva hi bhāṣayet   
 sarvānarthasya mūlatvāt madyapāna vivarjayet 
paiśunyamatha pāruṣya sambhinnālāpabhāṣaṇam   
avidyāsattvavidveṣamithyādṛṣṭi ca sarvathā 
utpādayāmyapūrva tu sthāpayiṣyāmi nirvṛtau   
samādhyaṅga tataḥ sarva gṛhṇīyāt savara param 
bodhicitta tathotpādya sarvapuṇyamahodayam   
sarvasattva mahānta ca sthāpya sarvajñabhūmiṣu 
sarvaduḥkhaharo hyeṣā bhaveya karuṇātmakaḥ   
sarvasampatpradātā ca bodhimārgopadeśakaḥ 
samyak citta samutpādya samatva sarvadehiṣu   
bodhicittamida jñeya anyathā vitatha bhavet 
bodhicitta na tannāma viṣamatva yadā sthitam   
na tadutpadyate jñāna ādimadhyāntavarjjitam 
nādhiṣṭhāna prakurvanti sarvadā sarvavajriṇaḥ   
sarvadevādayaścāpi na ta rakṣanti vidviṣaḥ 
tasmādupāyavidyogī sarvasattvaikabāndhavaḥ   
avisavādaka citta samutpādya tato dṛḍham 
kṛtenānena sambuddhāḥ tuṣṭāḥ sarvakṛtātmakāḥ   
adhiṣṭhāna prakurvanti mahābalaparākramāḥ 
māravighnāpadaścāpi nāvatāragaveṣakāḥ   
vajrapāṇyādayo hṛṣṭā rakṣā kurvanti nityaśaḥ 
sarvapāpaviśuddhi ca labhate'sau narottamaḥ   
 sarvapuṇyodayaścāpi samyakjñānodaya bhavet 
anyathā nahi tattvānā udaya sarvathā bhavet   
tasmādādau vidhānajño yadjñāna prāptumicchati 
janmanīhaiva siddhyartha nirupadravatā prati   
sarvavighnavināśārtha āyurārogyavarddhanam 
karaṇīyamato'vaśya yoginā phalakāṅkṣiṇā   
nānātantreṣu nirddiṣṭa kṛpayā buddhavajriṇā 
eṣa mārgasthito yogī śuklapakṣe yathā śaśī 
vṛddhikrama mamāyāti kṣaya na tu kadācana   
hīnavīryyo yadā kaścit buddhatva prāpnuyānnahi 
cakravarttisukha rājya sarvajanmasu kārayet   
yatpuṇya sarvabuddhānā sarvadikkālabhāvinām 
tattasya romakūpāgre pravadanti jinottamāḥ   
jñānasiddhau puṇyajñānasambhāraprāptyupāyo'ṣṭamaḥ 
 navamaḥ paricchedaḥ 
katha deśanayā pāpa kṣaya gacchet sudāruṇam 
anumodanayā puṇya katha sambhujyate tathā   
praṇāntapātakādīni karttavya kvacidavravīt 
kvacinneti ca tantreṣu katha tanna virudhyate   
pañcāmṛtādika sarva abhakṣya gamyate tathā 
apriyādīnyanekāni katha taistu śubhodayaḥ   
yathākrama vravīmyeṣā tantre tantre nidarśitam 
mandadhījanabodhārtha sarvabuddhaiḥ savajribhiḥ   
yatkarmma kriyate kiñcit kāyavāṅmanasaiḥ kriyā 
caturtho vidyate nānyasteṣāmeva vicāryyate   
cittena ca vinā kāyaḥ kiñcit karttu bhavet kṣamaḥ 
vacana ca vinā tena bhavet naiva kadācana   
kāye vākkarmmaṇī tasmādbhavatā mānase'dvayam 
cittenaiva jagat sarva kriyate yat śubhāśubham   
hitārtha yadbhavetkarmma sarva saccarita bhavet 
viparyyayādapuṇya tat pravadanti jinottamāḥ   
 cittenaiva tu tatsarva kriyate yat śubhāśubham 
cittenaiva bhavennāśa ityuvāca jagadguruḥ   
sattvāpakāraniṣpanna yatpāpa parikīrttitam 
hitacitta samutpādya sabhraṣṭaḥ pratideśayet   
utsāhena kṛta pūrva apakārasamanvitam 
pratipakṣāt bhavennāśo yasmāt tenaiva tatkṛtam   
ghaṭamutpādya yaḥ kaścit bhanattyeva tu tat svayam 
tathā pāpa samutpanna nāśayet ātmanā sa tu   
deśayiṣyāmyaha paścāditi mūḍhaḥ karoti cet 
na cāsya deśanā yuktā na pāpa tasya naśyati   
tathā puṇyavināśaśca tadvadeva bhavatyapi 
kṛte puṇye'pi chidratvād bhavennāśa na saśayaḥ   
dadataśca yadā citte dātumicchā na varttate 
datte'pi ca na tatpuṇya prabhaviṣyati kasyacit   
sarveṣāmadhika sthāna yatra sarva vinaśyati 
kalpakoṭisahasraiśca samupātta śubha mahat   
utpannabodhicittasya puṇyasambhārasañcayaḥ 
kalpakoṭiśatopāttaḥ kṣaṇādeva vinaśyati   
tādṛśe'pratighe nānyad dvitīyamanuje'priye 
tato'pi rakṣyamatyartha evamukta tathāgataiḥ   
tasmin svalpopakāreṇa puṇyarāśirmahān bhavet 
sarveṣā sarvasaukhyānā ākaratvādguṇodadhau   
 kecinmūḍhatarā bālā yuktyāgamamapaśyakāḥ 
kalpenaiva bhavet pāpa ityāhuḥ svātmanāśakāḥ   
kalpanārahito yogī yadi pāpairna lipyate 
dveṣādyutpādahetau tu vikāritva na yujyate   
vihāya laukikī vṛttimanyathā tu bhavenna kim 
śirasā gamana yukta tathā pāṣāṇabhakṣaṇam   
śītavātapipāsādivādhā tasya na yujyate 
ākrośādyapakāraiśca na khedamupasaharet   
svakīya yadi karttavya lobhādyākṛṣṭaduḥstyajam 
nirvikalpa prakalpyeta na tathānyatra tadbhavet   
anutpādakṣaya naiva pāpānā karmmaṇāmiha 
krodhāhaṅkārayogācca na pāpa pariśudhyate   
devataiva ca tat sarva karotīti prakalpyate 
utpādāt pūrvamevāsau kārayet na katha bhṛśam   
devataiva karotīti mithyeya parikalpanā 
yasmāt lobhābhibhūtānā kriyeya kartumicchatām   
anumodādisarvāṇi cintāyatnāni sarvataḥ 
puṇyasabhārayuktāni jñātavyānīha dhīdhanaiḥ   
kāyavāksahita hīna tatpuṇya samamastu te 
ekānta tīvracittasya yatpuṇya buddhavarṇitam   
 prāṇihisādi yat karmma lobhādyāviṣṭacetasaḥ 
kuśala na bhavet sarva puṇya tu karuṇotthitam   
yat karmma parahitārtha kriyate tu kṛpātmakaiḥ 
tat sarva puṇyamityāhurjagadāśāprapūrakaiḥ   
niṣedhyamapyanujñāta kṛpayā dṛḍhacetasām 
na tu svārthābhibhūtānā karuṇāhīnadehinām   
kṛte puṇye'pyanarthāya kasyaciddviṣyato janam 
pāpameva bhavet tasya pravadanti jinottamāḥ   
ukta ca kalpāntādbodhisattvānā śubha vā yadi vā'śubham 
sarva kalyāṇatāmeti teṣā vaśya yato manaḥ   
iti jñānasiddhau pāpapuṇyotpādavināśaparijñānanirddeśo navamaḥ 
 daśamaḥ paricchedaḥ 
pañcāmṛtamavighnārtha cittasasādhanāparaiḥ 
ajādimāsamapyeva yoginā vihita jinaiḥ   
sarve'pi prāṇinaḥ sarva bhakṣanto'pi na buddhakāḥ 
na prajānanti te muḍhāścintā vigatabuddhayaḥ   
sarvasampūrṇabhūtatvāt kāyastāvat śucirna hi 
tatsrāvabhakṣakaḥ kaścit sarva bhukta na tena kim   
kṣīrādika tathā sarva sarveṣāmeva dehinām 
bhakṣyābhakṣyaprasiddhānā śucitva naiva sidhyati   
bhaktavastūni sarvāṇi aśucīni prabudhyate 
yasmājjalena sabhūtiḥ teṣāmiha pradṛśyate   
vṛṣṭirjalasamuhena sarva prakṣālya kutsitam 
sarvasasyāni niṣpādya samudrādīn viśet tataḥ   
tajjairaśucibhiryuktairnāgairutthāpita jalam 
punarvṛṣṭeḥ tathā sarvasasya sampādayejjalam   
puṣkariṇyādike tadvat sarveṣā sarvakṣālanam 
śucyaśucyādika tasmāt sarva naivātra vidyate   
 śucitva asti cet kiñcit aśucitva bhaviṣyati 
śucyabhāvādaśucitva sarvathā nopalabhyate   
āpekṣikatvamanyonyapārāpārakavadyathā 
laukikī kalpanaivaiṣā śucyaśucyādikalpanā   
jñānasiddhau śucyaśucyakalpanāvivikto nāma daśamaḥ 
 ekādaśaḥ paricchedaḥ 
agamyāgamanasyāpi vicāraḥ kriyate'dhunā 
yoginā samanujñāta aviruddha yathā tu tat   
sarveṣā dehināmeva astyevotpādanāśanam 
tacca karmmavaśādeva sarvadā tribhave bhavet   
mātā pitā ca putraḥ syāt putro mātā pitā bhavet 
ceṭī bhāryyāpi tau syātā bhāryyā mātā bhavatyapi   
evamādīni rūpāṇi anekāni suvistaraiḥ 
bhave'nādau bhavantīti vajrasattvena deśitam   
eva sthite tu sasāre dīrghakālapravarttite 
mātā pitā na bhūto hi kaścit sattvo na vidyate   
duhitrādyāḥ tathā sarvāḥ prāgbhūtāḥ santi ṣaḍgatau 
tasmācca mahatī kāryyā kṛpetyuktā jinottamaiḥ   
ata eva tu te nāthāḥ vajrasattvādayo varāḥ 
duhitrādiranujñāto yoginā cittasādhane   
kalpanājalapūrṇasya sasārasya mahodadheḥ 
vajrayāna samāruhya ko vā pāra gamiṣyati   
mithyājñānāni sarvāṇi yuktyāgamasamāyutaiḥ 
niṣiddhāni kramāt tāni sarvadoṣākarāṇi hi   
jñānasiddhau gamyāgamyarahito nāma ekādaśaḥ 
 dvādaśaḥ paricchedaḥ 
vajrajñānaprabodhārtha yuktirapyucyate'dhunā 
yogatantroktadṛṣṭāntairhitāyottamayoginām   
rūpakāyādayo bhāvāstattvarūpa yathā na te 
tadvāraṇa kṛta pūrva arūpatva tataḥ sthitam   
sarvadoṣaprasaṅgitvād bhāvastattva bhavet nahi 
abhāvo'pi na tat tattva sarvaduḥkhākara param   
bhāvābhāvau na tau tattva bhavet tābhyā vivarjitam 
na deśasthamato yukta sarvajño na bhavet tadā   
vyāpitva vajrakāyatva avikāritva eva ca 
sarvajñatvamataḥ siddhi samyagjñānasya yuktitaḥ   
rūpiṇo nahi vyāpitva vajrakāyamato nahi 
avikāryya na tasyāsti na sarvajño bhaviṣyati   
kramāt jānāti yaḥ kaścit sarva nāsau prabuddhyate 
jñeyānāmapramāṇatvānnāsau sarvajña iṣyate   
kalpakoṭisahasreṇa nāsau jñātu bhavet kṣamaḥ 
ekasminneva digbhāge yat jñeya parikīrttitam   
utpadya cet bhavennāśaḥ tasmādutpādyate nahi 
susthita caiva jñāna tat bhramamātravināśanam   
gatāgata bhavedyasya susthitatva  na vidyate 
calatvādekadeśasthānnāśastasya prayujyate   
 avarṇyo yo bhaveddharmmaḥ kasta nāśayitu kṣamaḥ 
śastrodakaviṣāgnīnā buddho jāto bhavet na tu   
sarvākārapratiṣṭhātmā niścalo gaganopamaḥ 
asakliṣṭo'vikāraśca sarvathā sarvakālikaḥ   
asārvakāliko yastu na sarvajño bhavet sa tu 
tasmāt sarvaprakāla tu bhavitavya iti smṛtam   
sthitameva mahājñāna sarveṣāmeva dehinām 
na prajñānanti muḍhāste bālā mohapaṭāvṛtāḥ   
loṣṭaśca dhāvati kṣipto nāsau prakṣepakastathā 
eva cittena yaddhāvya taddhāvati na cittakam   
cittena bhāsyate yattat tadeva tu nirīkṣyate 
ida tat kīdṛśa cittamiti cintā na varttate   
jñānasiddhau tattvasthāpana nāma dvādaśaḥ 
 trayodaśaḥ paricchedaḥ 
eṣa mūḍhataro loko mokṣārthamātmaniścaye 
prapāte'pi kṣipatyeva parjanyena pracoditaḥ   
īdṛśī dṛśyate ceṣṭā bahūnāmapi dehinām 
santyajya sugatau yānamanyat mārga samāśrayet   
tadvidho manujaḥ kaścit mārgamanyat pradarśayet 
pṛcchako'pi na ta pṛcchet yena tattva prabudhyate   
yadi mohavaśāt mārga darśayantamapaśyakam 
na śiva labhyate gantustanmārgeṇaiva yāyinaḥ   
svayamapaśyako mārga kathamanya nayedbhṛśam 
dvāveva yadi gacchetā tayorduḥkha na saśayaḥ   
aṭavyā sapraviṣṭasya jātyandhasya yathā kriyā 
dvitīya tādṛśa kaścit katha grāma praveśayet   
eva jātyandhabhūtāste samyag jñānamapaśyakāḥ 
aśaktāstatpada prāptu kathamanya tu prāpayet   
tasmāt parīkṣya karttavya gurūṇā paryyupāsanam 
śiṣyairbhaktisamāyuktaiḥ pravadanti jinottamāḥ   
ratnatrayeṣu buddhātmā kṛpāvān sarvajantuṣu 
tyāgādisayato dhīraḥ sarvapuṇyamahodayaḥ   
 bodhicittasamutpannaḥ prasanno guṇavān sudhīḥ 
akrodhano mahotsāhī dharmmagambhīraniścayaḥ   
sayuktika dharmmadāna nirābhāsa sadā matam 
alpecchatā sadā tasya sambhāradvayasambhṛtaḥ   
gurureṣa samākhyātaḥ sarvabuddhaiḥ savajribhiḥ 
sa eva sarvasattvānā śāsako lokanāyakaḥ   
anye ca guravaḥ khyātā mithyājñānābhimāninaḥ 
lobhādyartha prakurvanti dharmmasya deśanā parām   
pāpamitraśca te bālāḥ sattvanāśe pratiṣṭhitāḥ 
mārapākṣikagotrāste'parātmāno vināśakāḥ   
varjanīyāśca te  sattvā na teṣā paryyupāsanam 
na teṣā pratigha kuryyāt na te pūjyatarā bhavet   
śrāvakaiḥ saha savāso yathā neṣṭa tathāgataiḥ 
tathaivaivavidhaiḥ sārddha na savāso viśiṣyate   
pūrvāktalakṣaṇaiḥ tasmāt ācāryyo hi vidhīyate 
śiṣyasya lakṣaṇa caiva kathyate sa yathā bhavet   
jñānasiddhau gurulakṣaṇanirddeśaḥ trayodaśaḥ 
 caturdaśaḥ paricchedaḥ 
naukārūḍho yathā kaścit karṇadhāraḥ suśikṣitaḥ 
pāra mahodadheryāti nānyathā pārago bhavet   
tadvad gurau triratne ca bodhicitte ca bhaktimān 
karuṇā ca tathā loke nauriya saprakīrttitā   
guruḥ karṇadharo vidvān naukā dharmmaḥ prakāśitaḥ 
sasārapāragantṝṇā vajrasattvena deśitam   
karṇadhāra vinā naukā pāra prāptu kṣamā nahi 
guṇaiḥ sarvaiḥ prapūrṇopi nā gururbhavapāragaḥ   
tasmādevāsya caiveda kārya sarva dṛḍhavrataiḥ 
sadā pūjārato yogī bāhyairādhyātmikaistathā   
vandanādikriyāḥ sarvāḥ prakuryyāt sarvakālikāḥ 
śraddhā prajñāsamāyuktaḥ kṛpārdraḥ sarvajantuṣu   
akrodhano'visavādī tyāgādiguṇabhūṣitaḥ 
suvīryyaśca mahotsāhī gurorājñā sadā karaḥ   
ājñaptaśca svaya buddhā paricaryādika caret 
yathāśakti yathālābha bhojyabhaktādika tathā   
 tiraskāre kṛte'pyeva svayameva na durmmanāḥ 
śiṣyaḥ sarvaguṇopeto yuktyāgamaparīkṣakaḥ   
aparīkṣakajātīyaḥ pṛcchet parahitañca yaḥ 
śiṣyo ca bhavitu śakto buddhaireva pradarśyate   
mṛtpiṇḍo hi yathā bālaiḥ kṣipyate yatra tatra vai 
tadvat paravaśaḥ kaścit sa śiṣyatvasya bhājanam   
jñānasiddhau śiṣyalakṣaṇaparicchedaḥ caturddaśaḥ 
 pañcadaśaḥ paricchedaḥ 
samyaktattva yathābhūta pūrvvamukta sayuktikam 
sarvatantre sthita tattva tebhyaḥ kiñcinnigadyate   
coraśabdo yathā loke bhakṣyārtha pratipādayet 
keṣāñcit coramevāhuḥ tantre'pyeva padāstathā   
tairevākṣaranirddeśairmṛdumadhyādhimātrakaiḥ 
dharmmaśraddhocyate buddhaiḥ sattvānugrahakārakaiḥ   
kevala tattvamevāhuḥ kaścit madhyendriya stathā 
kaścit mṛdvindriyaḥ karma kevala vakti nānyathā   
śrīsamājottare deśitam anādinidhana śānta bhāvābhāvākṣaya vibhum 
śūnyatākaruṇābhinna bodhicittamiti smṛtam   
anādinidhanamiti utpādavināśābhāvam 
anena vyāpitva avikāritva sārvakālikatva ca kathitam 
deśastharūpivikārikālāntarikānā vināśitvāt 
arū pitve'pi deśastho yadi syāt vināśyeva bhavati 
yathā kastūrīkādīnā sugandha arūpyapi deśasthatvāt kastūrī 
kādīnā tadvāsitadravyasya vā'bhāve vināśi syādvikāri ca 
śāntamiti sarvakleśānāmāgantukatvāt prakṛtiśāntam 
pūrvoktaguṇayuktatvāttadeva bhāvābhāvākṣayam 
vibhu prabhu svāmī sarveṣā laukikalokottarārthasampādakatvāt 
śūnyatā karuṇābhinna iti 
sarvadharmmaniḥsvabhāvatayā sarvatathāgata jñānaparijñāna śunyatā tayā karuṇayā vā abhinnamekī bhūta yat cittam 
karuṇā nāma sarvasattvān asminneva jñānarāje pratiṣṭhāpayiṣyāmi
sarvasukhopadhānaiśca pari vārayiṣyāmīti samyagāśayaḥ 
etadukta bhavati sarvadharmmasvabhāvajño yogī sarvatathāgataiḥ 
saha anyonyavyāpakabhāvena sadā sthito buddhakṛtyakaraḥ sarvasattveṣu mahākaruṇāpramāṇānugata bodhicitta vajra ityarthaḥ 
anena bhāvanāpyeva karttavyeti nidarśitam 
bodhi cittamiti smṛtamiti aśeṣayogatantreṣveva abhiprāpayati 
ādikarmmikādīnā tu bodhicitta sarvasattvānanuttarāyā samyaksambodhau pratiṣṭhāpayāmīti cittamātram 
punastatraiva deśitam samāja mīlana prokta sarvabuddhābhidhānakam   
arūpiṇām anādinidhanatvāsambhavāddharmmakāyā eva buddhāḥ 
 teṣā mīlana sarvatathāgatajñānavajradharatvameva nirddiṣṭamanyathā rūpakāyena yadi mīlana syāt paramāṇu pramāṇādi sarvatathāgatānā mīlane  
ākāśamapi  
prapūryyādhikatarā bhaveyuḥ 
sarvaśabdasya niravaśeṣatvāt cittānāmalpānā mīlana yujyate 
punastatraiva tathā utpannakramāṇā akṣata samyag jñānam 
eva ca tatraiva prakāśitam dhyāyanti ye'mu suviśuddhamanādibhāvamityādi 
prathamapaṭale'pi athāya sarvākāśadhātuḥ sarvatathāgatavajramayasasthito'bhūt 
punaḥ anutpanneṣu dharmmeṣu na bhāvo na ca bhāvanā 
ākāśavadayogena iti bhāvaḥ pragīyate   
punaḥ prakṛtiprabhāsvarā dharmmā ādiśuddhā nabhaḥsamāḥ 
bodhinā'bhisamayamida bodhinaya dṛḍham   
navame paṭale kramaśotpattika caiva kramaśotpannakastathā 
tadyathā api nāma kulaputrā ākāśaḥ sarvatrānugataḥ 
ākāśānugatāni sarvadharmmāṇi
tāni na kāmadhātu sthitāni nārupadhātusthitāni na caturmmahābhūtasthitāni 
evameva kulaputrāḥ sarvadharmmā anugantavyāḥ 
imamartha ca mavijñāya tathāgatāḥ sarvasattvānā cāśraya vijñāpayanta eva dharmma deśayanti 
evameva kulaputrā ākāśavada niruktāste tathāgatasamayā anugantavyāḥ 
tadyathā  api 
nāma kulaputrāḥ kāṇḍa ca mathanīya ca puruṣahastavyāyā mañca pratītya dhūmaḥ prādurbhavati agnimabhinirvarttayati 
sa cāgnirna kāṇḍe sthito na mathanīyasthito na puruṣahasta vyāyāmasthitaḥ 
evameva kulaputrāḥ sarvatathāgatavajrasamayā anugantavyāḥ gamanāgamanādyairiti 
daśame paṭale kāyavākcittavajrāṇā kāyavākcittabhāvanam 
nirvikalpanirālambasamatā na kvacit sthitam   
dvādaśe paṭale khatulyasamayabhūteṣu nirvikalpasvabhāviṣu 
svabhāvaśuddhadharmmeṣu nāṭako'ya prabhāvyate   
ṣoḍaśe paṭale pātana vajrasūtrasya rajaso'pi nipātanam 
na kāryya mantratattvena kārayet nāpi durllabhāḥ   
maṇḍalasūtrasvarajaḥpātanādika ca na kuryyāt 
mantra tattveneti manaḥsantrāṇabhūtatvāt mantrajñāna samyagjñāna nidarśita ityarthaḥ 
yadyeva mohāt karoti cet bodhi rduṣkaro bhavatīti 
maṇḍalenādikarmmikasattvakṛpākaruṇā buddhatva vajradharatva ca durlabha bhavatītyarthaḥ 
tasmāt samyag jñānābhiyuktena mahāyoginā maṇḍalalikhanapraveśābhi ṣekādika niṣiddha iti 
 locanā vajrasattvānā dīpyamānā svabhāvataḥ 
jñāna tāthāgata śuddha tadvairocanamucyate   
sarvāśiṣṭajanaiḥ jñāna mithyāgurujanairapi 
aprakampyasvabhāvatvāt akṣobhyo'sau prakathyate   
ratnāni prabhavatnyeva buddhādi niyato dhruvam 
jñānasattvārthayukta tad ratnasambhavamucyate   
apratiṣṭhitanirvāṇa alipta bhavanirvṛtau 
asakhyaguṇasayogāt amitābhaḥ sa ucyate   
sarvasattvārthakāryyāṇā prasādhakatamaḥ svayam 
avandhya tat mahājñāna amoghasiddhirucyate   
sūkṣmamaudārika rūpa traikālyaparibhāvitam 
dṛśyate sarvakṣetrastha locanā tena kathyate   
sarvatāthāgata jñānamātmīya māmaka yataḥ 
anyonyavyāpakādeva māmakī tena tat smṛtam   
sarvadoṣahara jñāna sarvatāthāgata param 
maṇḍalavāsinī khyātā sarvasaśodhanodyatam   
mahākaruṇayā nitya jagaduddharaṇāśayam 
sattvottāraṇadakṣatvāt tārājñāna prakāśitam   
dhātubhūtān pṛthivyādīn buddhajñānopabhoginām 
locanādyāstu kīrttyante sarvakāmopabhoginām   
 maraṇādibhayānmukta sarvatāthāgata param 
prakṛṣṭa damanajñāna tato yamāntakaḥ smṛtaḥ   
mithyājñāna nivāryyāśu mūḍhasattvaprakāśitam 
samyak jñānapratiṣṭhātmayogāt prajñāntakaḥ smṛtaḥ   
jagadāhlādana sarvannātigṛhṇan vicārayan 
bhaveṣṭaliptasambodhi tena padmāntakaḥ smṛtaḥ   
vighnādibhirvimuktātmā jñāna sarvārthasādhakam 
sarvabuddhamaya siddha tena vighnāntakaḥ smṛtaḥ   
jñānajñeya vinā na syāt samāpattirataḥ smṛtā 
tribhavābhimukha jñāna rāgāditrayasādhanam   
sarvabuddhamaya śuddha trimukha tat prakīrttitam 
suviśuddhasya sadbhāvāt śuklavarṇa prakāśitam   
sarvadā nānupītatva rakta kāruṇyavat sadā 
ratnatrayopakārādi kartturdamanamucyate   
jñāna tat kṛṣṇamityāhurjagadarthakara param 
nānopāyavicitratvāt śyāmavarṇa prakāśitam   
rūpādyāyatanādīni prabhujyante svaya yataḥ 
ṣaḍbhuja kathyate tena jñāna bauddha tathāgataiḥ   
bodhicitta bhaved vajra prajñā ghaṇṭā vidhīyate 
cakra ajñānacchedācca ratna tu durllabhādapi   
 bhavadoṣairaliptatvāt jñāna tat padmamucyate 
khaḍgaḥ kleśārisacchedāt utpala plavanāt tataḥ   
sasārajalanimagnairyasmāt jñāna na jñāyate 
buddhānugānā sattvānā tāḍanānmudgara smṛtam   
daṇḍena śāsanāddaṇḍajñāna tat sattvaśāsakam 
anyonyavyāpakābhedāt viśvavajramiti smṛtam   
evam mayā śrutamekasmin samaye bhagavān sarvatathāgata kāyavākcittahṛdayavajrayoṣidbhageṣu vijahāra ekasminneva kāle 
bhagavānaiśvaryyādiguṇayuktatvāt 
hṛdaya jñāna tadeva vajrayoṣit abhedyaprajñāsvabhāvatvāt
tadeva bhaga sarva kleśabhañjanāt
teṣu sarvatathāgatakāyavākcittahṛdayavajra yoṣidbhageṣu vijahāra 
 etadukta bhavati sarvatathāgatajñāneṣu anyonyavyāpya vyāpakabhūteṣu yogino jñāna tadantargatameva sarvathaiva sthita mini tattva sarvajñāneṣu  
krameṇa sthitamityarthaḥ  
anabhi lāpyānabhilāpya ityādi aprameyabodhisattvamahāsattvaiḥ sahetyarthaḥ 
te'pyananaiva nyāyena sasthitā ityabhiprāyaḥ 
 ukta ca tattvasagrahe tantrarāje sarvatathāgatamahābodhi dṛḍhasattva ityārabhya anādinidhanaḥ śānto bhagavān mahā bodhisattvavajraḥ samantabhadro  
mahābodhisattvaḥ sarvatathāgata hṛdayeṣu vijahāra  
  atha sarvatathāgatāḥ prāhuḥ katha tva kulaputrānuttarā samyaksambodhimabhisabhotsyase yastva sarvatathāgatatattvānyabhi jñāya iṣṭatarāṇyupahasasīti 
sarvārthasiddhibodhisattva āha bhagavantaḥ sarvatathāgatāḥ ājñāpayatha katha pratipadyāmīdṛśa tattvamiti 
 tathāgatā āhuḥ pratipadyasva kulaputra svacittapratyave kṣaṇasamādhānena prakṛtisiddhena rucijaptena mantreṇeti o cittaprativedha karomīti 
mahābodhisattva āha 
ā jñāto bhagavantaḥ sarvatathā gatāḥ svahṛdi candramaṇḍalākāra paśyāmi 
prakṛtiprabhāsvaramida kulaputra citta candramaṇḍalavat 
candramaṇḍala prakṛtiprabhāsvara tadvat jñāna 
yathākramācca prakṛtiprabhāsvaramida kulaputra citta candramaṇḍalavat 
candramaṇḍala prakṛtiprabhāsvara tadvat jñānam 
yathākramācca ndramaṇḍala sampūrṇa bhavati tadvat prakṛtiprabhāsvara citta ratnamapi paripūrṇa bhavati 
 yathā candramaṇḍalamāgantuka kalābhiḥ sūryyamaṇḍalaraśamyapagamāt kramāt pūrṇa dṛśyate tadvat prakṛtipariśuddha cittaratnamapi sarvakleśamalakalaṅkāpa  
gamakramāt paripūrṇabuddhaguṇa dṛśyate iti  
advayasamatāvijaye'pi o sarvatathāgatajñānavajrasvabhāvātmako'ham 
punarnavamapaṭale svaccha hi sarvasattvānā citta śānta prabhāsvaram 
alipta vividhairbhāvaiścittādyattattvabhāvanā   
 buddhakāyavidhānajña upabhujīta tattvataḥ 
anyathā naiva sidhyanti sarvamantrodayāḥ śubhāḥ   
punaśca trayodaśe paṭale maṇḍala sarvabuddhānā tattvajñānācca maṇḍalam 
sādhakānāmida tattva cintāmaṇirivādbhutam   
guhyendumaṇitilaka tantrarāje'pi kathitam 
sarvāṅgabhāvanā'tīta kalpanākalpavarjitam   
mātrābindusamātītametat maṇḍalamuttamam 
punastatraiva sa caiva sarvabhāvena sarvadā samavasthitaḥ 
anādinidhanaḥ sattvo vajrasattvaḥ para sukham   
punaḥ bodhicittādṛte nānyat saukhyamasti tridhātuke 
bodhicittamaya saukhya sarvasaukhyaprasarpaṇam   
mahāsamayatantre'pi nirddiṣṭam aha ca kāmarūpāgraḥ sarvabuddhairadhiṣṭhitaḥ 
mayā'pi dharmmakāyāgrāḥ sarvabuddhā hyadhiṣṭhitāḥ   
punaśca surato bhagavānnityo vajrasattvo mahāsukhaḥ 
ataḥ prasūtiryyasmāttasmādida na ca lakṣyate   
 punaśca mahāsattvo mahāvajro vajrasattvastaducyate 
tasya tattvam anādinidhanaḥ sattvo vajrasattvo mahārataḥ 
samantabhadraḥ sarvātmā bodhibuddhaḥ tridhātuke   
sthāvaraḥ sarva evāgro mahāvajro mahāvalaḥ 
jaṅgamaścittasaskārāt sarvakṛt sarva eva hi   
ukta ca māyājāle'pi jñānaikacakṣuramalo jñānamūrttistathāgataḥ 
niṣphalaḥ sarvago vyāpī sūkṣmavījamanāśravaḥ   
bodhicittotpādaḥ saptamapaṭale anutpanneṣu dharmmeṣu anakṣaramanālayam 
kalpakalpanayā varjjya utpādo'ya pragīyate   
punastatraiva prakṛtyābhāsvarā dharmmā ādiśuddhā hyanāvilāḥ 
na bodhirnāpi buddhatva na sattvo nāpi jīvitā   
śrīvajramaṇḍalālaṅkāre nigaditam sarvatra sarvadhātau tu sarvasattvāśca sarvataḥ 
sarvakāyamaya vyāpya cittadhāreva sasthitā   
anāśravādicintā ca nirmmalā nirmmamā svayam 
śūnyā gaganasamā caiva bhāvābhāvavivarjitā   
 anādinidhanā śāntā sarvadharmmeśvarī ca sā 
vibhratī sarvarūpāṇi satyadvayasamāśritā   
paramā paramārthena dharmmakāyeti sā smṛtā 
sarvendriya ca vijñāna citta sarvatra sarvataḥ   
manojñānamiti khyātā prajñā buddhirmati smṛtiḥ 
vipaśyanā ca sarvajñajñānasya vyavadānataḥ   
śāśvatocchedanirmmuktā avintadvayavarjitā 
savṛtyā paramārthena dvidhā tasyāḥ prakalpanā   
yathendhana samāśritya tejovīja tu sasthitam 
tileṣu va yathā taila rasa ikṣoḥ prakalpitaḥ   
puṣpeṣu vā yathā gandho dadhni navanīta yathā 
sarvatra sarvasattveṣu sthāvare jaṅgameṣu ca 
rupārūpagatā cāpi mahāmudrā pratiṣṭitā   
punaḥ jñānamamaraṇamalakṣaṇamaghoṣamanādiśuddha vimala prabhāsvara anabhilāpyamiti 
sambaratantre nigaditam na yogaḥ pratibimbeṣu niṣiktādiṣu jāyate 
bodhicittamahāyogāt yoginastena devatāḥ   
 bodhicitta ida vajra sarvabuddhatvamātmanaḥ 
tasmāt sārvātmyayogena sarvabuddhatvamāpnute   
ena paśyanti sayukta sarvathā pūjayanti ye 
dṛṣṭāstaiḥ pūjitāścaiva sarvabuddhā bhavanti hi   
darśanasparśanābhyā ca sarvabuddhasya vā'sya hi 
amaṇḍalapraviṣṭāśca dṛṣṭasatyā bhavanti hi   
darśanasparśanābhyā ca śravaṇasmaraṇena ca 
sarvapāpairvimucyante pūjyante sarvasiddhibhiḥ   
sarvayogasamāyogaiḥ sarvabuddhasya vā'sya hi 
nāryo'pihi vimucyante buddhabodhi smṛśanti ca   
sarvatra sarvataḥ sarva sarvathā sarvadā svayam 
sarvabuddhamaya siddha svamātmāna prapaśyati   
sarvātmasasthitāścaina pūjayanti tathāgatāḥ 
sarvapūjāmahāmeghavyūhaprasarasañcayaiḥ   
sarvabhogopabhogaiśca sevyamānairyathāsukham 
svādhidaivatayogena svamātmāna prapūjayet   
punaśca vicitrakarmmayogena vicitravinayātmanā 
sattvānā vinayārthāya tadanye vidhayaḥ smṛtāḥ   
punaḥ anādinidhanaḥ sattvo vajrasattvaḥ para yataḥ 
subhageti ca vikhyāto susthito buddhamudrayā   
 punaśca vicitrakarmmayogena vicitravidhikāṅkṣiṇām 
buddhavajradharādyāstu kṛtakā vinayāḥ smṛtāḥ   
granthabāhulyabhayātparamādyaguhyaghanoccayādi na likhita miti 
jñānasiddhau tantroktatattvākṣaraparanidarśanaparicchedaḥ pacadaśaḥ 
 ṣoḍaśaḥ paricchedaḥ 
eva jñānavara samyagupāyena samāyutam 
bhāvayitvā sutīrthyātmā janmanyatraiva sidhyati   
upāyaḥ karuṇāmūla bodhicitta susabhṛtam 
samatā sarvasattveṣu triratne varapūjyatā   
āsākṣātkaraṇa śunya sarvakāmavirāgitā 
paribhogo'pi pūjārtha sarvatāthāgata vahet   
praṇāmamāditaḥ kṛtvā yāvatī pariṇāmanā 
upāya eṣa sabuddhaiḥ karuṇādiḥ pradeśitaḥ   
eva sopāyavidyogī sarvabuddha ivāparaḥ 
na tasyopadrava kiñcit sadā sarvatra vidyate   
mantramudrādiyogena parīkṣā parikīrttitā 
sarvāgamanibandheṣu sarvabuddhaiśca tatsutaiḥ   
tairava sasutairbuddhaiḥ kalpakoṭiśatāntaram 
rakṣā kṛtā tathā naiva yathaiva jñānabhāvinaḥ   
caturīryyāpathairyuktā bhāvanā samudāhṛtā 
sthāna ca yoginā rocya sarvasaukhyapradāyakam   
nopavāsarato yogī na snānaśuddhikalpanaḥ 
nānākalpaviviktātmā bhaved yogī varātmakaḥ   
kāyika mānasa duḥkha nāvakāśa pradāpayet 
sarvasaukhyasamāyuktaḥ sidhyate nātra saśayaḥ   
 jñātayaḥ sarvasattvā vai na paro'styatra ṣaḍgatau 
tasmānna kutracit grāhyaviśeṣo hyupalabhyate   
sthāne deśe gṛhe vā'tha pustake pratimāsu ca 
sarvagrāhyavinirmmukto yogī buddhaistu varṇitaḥ   
jñānasiddhau upāyanirddeśanaparicchedaḥ ṣoḍaśaḥ 
 saptadaśaḥ paricchedaḥ 
samyagjñānasamutpanno yogī prārthayate yadā 
abhiṣekaḥ pradātavyastraidhātukanamaskṛtaḥ   
sarvopakaraṇairyuktaḥ sarvapūjāsusavṛtaḥ 
ārādhayedvara vajraguru sarvaguṇārṇavam   
bhakṣyabhojyādiyuktena puṣpagandhādikena ca 
sampūjya maṇḍala kṛtvā kṛtāñjalipuṭo gadet   
samyagjñānavara prāpta prasādāt karuṇātmaka 
svasavedyasvabhāva ca ādattamapi niścayam   
idamevādvaya jñāna nānyajjagati vidyate 
pīta dharmmāmṛta prāpya prārthayeta mahāgurum   
sarvasattvārthakāryyāṇi yathāśaktyā karomyaham 
dharmmadāne nayet ko'pi hita dāsyāmyaha yathā   
abhiṣekavara ratna prasādāt prāpyate yadi 
gṛhītumahamicchāmi prasāda kurutābhayam   
guruṇāpi hi dṛṣṭena guṇapūrṇā janā yadi 
eva deya prasādādi sarvabuddhānuvarttitam   
vaktavya kṛpayā yukta vacaḥ sarvārthasampradam 
dharmmarājyābhiṣekāgramabhiṣeka niruttaram   
 tato dināvadhi kṛtvā śiṣyāya vacana vadet 
amukasmin dine vatsa kariṣyāmi prapuraṇam   
manasā bhavato vaśya kuru cittamato dṛḍham 
duṣpūraṇa yato na syāttathā kāryya mahāmate   
tato dināvadhi prāpte sarvabuddhān prapūjayet 
āryyasaṅghāya bhojya ca dadyāccaiva sadakṣiṇam   
gaṇabhojyamudāra ca gurūṇā ca viśeṣataḥ 
yathāśaktyā tvanāthānā vidhi sarva samācaret   
tato gurordakṣiṇādyā sarvabuddhānuvarṇitā 
sarvato viśvagurave siddhimuttaradakṣiṇam   
yasya yadduṣparityājya taduttamamiti smṛtam 
yadyadiṣṭatara kiñcit viśiṣṭatarameva vā 
tattaddhi gurave deya tadevākṣayamicchatā   
athāsyābhimata syādvai citra kāryyamathāpi vā 
taddeyamathavā kāryya svalpamapyuttama hitam   
athottama bhavedyasya dadyāccet ta na dakṣiṇām 
sarvācāryyāpamānena sa nitya duḥkhamāpnute   
sambaratantroktā dakṣiṇeyam 
ātmānamapi niryyātya punarmūlyaistu mokṣayet 
nānātantreṣu nirddiṣṭā dakṣiṇeya niruttarāa   
 tataḥ sarvabuddhamaya yoga sarvasampatsukhodayam 
agamya sarvasattvānā lokanāthena bhāṣitam   
sarvatāthāgata citta sarvavākkāya sambhavam 
dvayorapyevamājñāya adhiṣṭhāna prayojayet   
mānasa sarvameveda kāyika vāksamudbhavam 
sarvabuddhamadhiṣṭhāyānujñā tasya pradāpayet   
abhiṣiktamima buddhairatītānāgatairapi 
sarvavajradharaiścāpi sarvavajradharāya ca   
ekakāyo'si buddhānā tvamidānīmanāhataḥ 
dharmmābhiṣekadānena kuru sattveṣvanugraham   
ratnatraye yathāśaktyā rakṣā kāryyā śubhodayā 
vajrasattvādika kāryya sarvabuddhairnidarśitam   
mayyavamanyanā kāryyā na tvayā varavajriṇā 
viṣamā parihāreṇa kāla kṛtvā sudāruṇam   
ghora narakaduḥkhaugha mā bhūt kalpaśatāntaram 
mithyādharmmasamācārā ye tu lokaviḍambakāḥ   
na teṣu sambhava kuryyāt saddharmmapratipakṣakāḥ 
mūḍhā dharmmavihīnāste sva sukhodayamānasāḥ   
puṇyahīnāḥ parā bodhi naiva prāpsyanti durnayāḥ 
itastataśca sasāre te bhramanti hi ṣaḍgatau   
 lokamohanaśīlāśca saddharmmapratipakṣakāḥ 
evavidhā aneke ca dharmmabhramasamāśrayāḥ   
na teṣā sugatau janma buddhatva api durlabham 
etebhyastu sadā rakṣā bhavitavyā mahāmate   
mārapāśanibaddhāste parātmavidhināyakāḥ 
kuru sattvārthamadhunā sarvabuddhādhipa svayam   
yathāvinayato dharmma prakāśaya jane'khile 
saśaya nahi dharmme tu karttavyamadhunā tvayā   
nābhiṣeka punargrāhya tvayedānī mahāmate 
samyak dharmmaparo vidvān traidhātukanamaskṛtaḥ 
abhiṣeka tvayā prāpta vidyate na hyataḥ param   
 sarvatāthāgatajñānavarābhiṣiktasya yoginaḥ māhātmya śrīsamāje nirddiṣṭam tadyathā sarvatathāgatakāyavāk cittavajraguhyasamabhiṣikto bhagavantaḥ  
ācāryyāḥ sarvatathā gataiḥ sarvabodhisattvaiśca katha draṣṭavyaḥ 
sarvatathāgatāḥ prāhuḥ bodhicitta vajra iva kulaputrāḥ sarvatathāgataiḥ sarvabodhisattvaiśca draṣṭavyam 
tat kasmāddhetoḥ 
bodhicittavajraścācāryyo dvayameva tadadhikāra yāvat kulaputrāḥ sakṣepataḥ kathayāmi 
 yāvanto daśadiglokadhātuṣu buddhāḥ bodhisattvāśca tiṣṭhanti prayanti ca sarve te trikāla samayamāgatya tamācāryya sarvatathāgatapūjābhiḥ  
sapūjya sarva  
buddhakṣetre punarapi prakāśayanti 
eva ca vāgvajrākṣara niścārayanti 
pitāsmāka sarvatathāgatānā mātāsmāka sarvatathāgatānāmiti 
 tadyathā api nāma kulaputrā yāvanto buddhā bhagavanto daśasu dikṣu pracaranti teṣā ca buddhānā bhagavatā yāvantaḥ kāyavākcittapuṇyaskandhā  
ācāryyasya romakūpāgravivare viśiṣyate  
tat kasmāt hetoḥ 
bodhicitta kulaputrāḥ sarvabuddhajñānānā sārabhūta mutpattibhūta yāvat sarvajñajñānākaramiti 
jñānasiddhau vajrajñānābhiṣekavidhiḥ saptadaśaḥ 
 aṣṭādaśaḥ paricchedaḥ 
mahājñānaprabhavitamahāyogīśvarasya prabhāva kalpakoṭi śatenāpi sarvatathāgatairapi na śakya varṇayitum 
śrīsambarokta kiñcinmātra kathyate sarvatra sarvataḥ sarva sarvathā sarvadā svayam 
sarvabuddhādibhirloke sarvabhāvān bhavatyasau   
buddhakṣetreṣu sarveṣu buddhanirvāṇamāvahan 
darśaya buddhakāryāṇi buddhanirmāṇamāyayā   
buddhavajradharādīnā viśvarūpatridhātmakaiḥ 
traidhātukamahārāja sarvakāryāṇi darśaya   
sandhivigrahapūrdvāri rājya māyāvikurvitam 
traidhātukamahārāja avaṣṭabhya ca sāhasaiḥ   
pramādo'ya jagat sarva viśvanarttita darśaya 
evamādyāstvanantāgrāḥ dharmadhātusamāgamaiḥ   
ākāśadhātuparyantāḥ sarvabuddhādayo varāḥ 
samāviśanti sarvātmā siddhyaiśvaryaprasiddhibhiḥ   
sarvato viśvavinaya sattvadhātu prasādhayet 
vikrīḍati vicitraḥ śrīvajrasattvastathāgataḥ   
 ratikrīḍāvikurvitaḥ sarvato viśvasambaraiḥ 
sarvākāśāvakāśaḥ śrīvajrasattvaḥ pratiṣṭhitaḥ   
ityāha bhagavān śrīvajrasattvaḥ sarvaśuddhyadhimokṣeṇa prasahya balavānadhaḥ 
parākramakramaṇāt tu sarvalokān pramardayet   
anyantu duṣṭaraudrāgra sattvadhātumanekadhā 
pāpaiścaurairavaskandhaiḥ sarvameva viśodhayet   
cchalena māyayā caiva prasahya balavānadhaḥ 
pañcāyudhanibandhaiśca sarvalokān jayat tadā   
vijitya sakalā siddhi jagat sthāvarajaṅgamam 
vicitravinayopāyaiḥ svaparānanupālayet   
kāminīnā bhavet kāmo raudrāṇā raudramuttamam 
saumyānā parama saumya haṭhānā  haṭhavikramaḥ   
parameśa samākramya prasahya balavānadhaḥ 
umādevī samākṛṣya copabhogairbhunaktyasau   
nārāyaṇa samākramya prasahya balavānadhaḥ 
rūpiṇī tu samākṛṣya upabhogairbhunaktyasau   
prajāpati samākramya prasahya balavānadhaḥ 
praśāntadevīmāsādya upabhogairbhunaktyasau   
 kāmadeva samākramya prasahya balavānadhaḥ 
ratiprītidhṛtyaiśvaryya samākramya bhunaktyasau   
evamādyāstvanantāgrā vajrakarmmāgravikramāḥ 
evamādyā vikurvanti nānātantra nidarśanāt   
jñānasiddhau prabhāvanirddeśo nāma adhimātrendriya vidhānamaṣṭādaśaḥ 
 unaviśaḥ paricchedaḥ 
yastu samyak na vettyeva mithyātattvasuyogavān 
madhyendriyo hi vikhyātastatkṛtyamadhunocyate   
namaskārādika sarva yatpūrva mārgamuktavān 
tatsarvamapi karttavya gāthāḥ sāmājikāstathā   
sarvākāravaropetā jhaṭityeva svadevatām 
niṣpādya pūrvavad yogī mārgastho japamārabhet   
avasāne tu karttavya sarvabuddhāḥ sa aurasāḥ 
prasāda mama karttavya śaraṇye'sya kṛpātmakāḥ   
anādikālamadyāpi sasāre sasarannaham 
khinno'smi sarvadā duḥkhaiḥ samyagjñānamapaśyakaḥ   
yathā jñānodayo bhūyāt tathāha karttumudyataḥ 
krameṇānena sayukto yadi samyak pravarttate 
bhavet jñānodaya tasya na mithyāmārgayāyinaḥ   
jñānasiddhau madhyendriyavidhinirddeśa ekonaviśatitamaḥ 
 viśatitamaḥ paricchedaḥ 
mudrāmaṇḍalavarṇādibhujasthānavibhāvitāḥ 
samādhitrayamudrādidvārāścaiva mahadbhujāḥ   
nānāprapañcanāmnāyāt sarve te mṛdavaḥ smṛtāḥ 
teṣāmapi yathānyāya vravīmi tattvasambhavam   
madhyādhimātramārgeṣu pratiṣṭhāya yathānayam 
tantrokta sarvadā kāryya devatāmantrajāpinā   
yadi citta sama yasya jñāna tasyodaya bhavet 
anyathā nahi tatprāptiḥ kalpakoṭiśatairapi   
sarvadā cintayā yukto mahākāruṇyavān sudhīḥ 
pūrvoktalakṣaṇopeto yogī jñānavara labhet   
madhyāntayordvayoścaiva bhāvanāmātramukhyatā 
samyak jñānodayārthāya proktā kṛtyamapaśyatā   
tattva vinā na buddhatva tattva mārga vinā na ca 
tanmārgasthitayoreva pratipadjñānamāvahet   
mārgabhraṣṭo bhaved yastu karuṇāhīnacetasām 
lābhādyartha prapañcātmā na teṣāmudayo bhavet   
jñānasiddhau mṛdvindriyanirddeśaparicchedaḥ viśatitamaḥ 
 amukasya ida guhya sarvatantreṣu gopitam 
tannirddiṣṭa mayā samyak yoginā jñānasiddhaye   
vajrajñānavaro yogo yeṣā naiva hi vidyate 
bhāvanā devatārūpaiḥ karttumudyaktacetasām   
darśana pustakasyāpi na dātavya prajānatā 
vajrajñānapratikṣepāt naraka yānti mohitāḥ   
teṣā narakahetutvāt so'pyavīci vrajennaraḥ 
tatparānarthasadbhāvādrakṣaṇīyamiti dhruvam   
anyathā samayabhraśo bhavediti prakāśitam 
yogatantreṣvanekeṣu sarvabuddhaiḥ kṛpātmakaiḥ   
vidhūtakalpanājāla vajrajñānamida param 
sādhana vajrasattvasya kṛtamārga sayuktikam   
sādhanopāyikā kṛtvā yanmayopacita śubham 
tenāstu sarvasarttvānā vajrasattvatvamuktamam    
śrīmadoḍiyānavinirggatā jñānasiddhirnāma sādhanopāyikā samāptā  
kṛtiriya śrīindrabhūtipādānām  
