Samantabhadra nāma sādhana ṭīkā
ādiyoga nāma samādhi
[ na cābhāva'pi nirvāṇam ] kuta evāsya bhāvatā |
bhāvābhāva-
parāmarṣakṣayo nirvāṇam ucyata iti |
bhagavatāpy
uktaṃ | anirvāṇaṃ hi
nirvāṇaṃ lokanāthena deśitaṃ |
ākaśena kṛto
granthir ākāśenai va mocita
iti |
tad iyatā sevā nāma prathamam aṅgaṃ
hetusadṛśa devatākhyaṃ
mṛduniṣyandaphalam uktam || ( 50 ) ||
dvitīyam aṅgam āha |
tadanv ity adhiṣṭhānānantaram | nija
bījabhābhir iti kṣitigarbhādīnāṃ ṣaṇṇāṃ
bījair yathākramaṃ kṣiṃkārādibhiś cakṣurādisthāneṣu
svasvacihnavaraṭaka-
sthitaiḥ |
teṣām eva bhābhiś ca tair eva
saprabhair ity arthaḥ | tad evan
nijabījabhābhir hetubhir niṣpannā ye kṣitigarbhādayaḥ |
ṣaṭ taiś cakṣurādīny āpūrya dhyāyād iti pareṇa
sambandhaḥ |
yathāsvam iti cakṣuḥsthāne
candrasthacakramadhyasthita-
candrasthabhāsvatkṣiṃkārajaṃ kṣitigarbhaṃ
śrotrādi sthāneṣu
vajrapāṇyādikaṃ vidhivad bhāvayed ity arthaḥ | ( 52 )
anenopasādhanan nāmāṅgaṃ |
sarvajñatālakṣaṇamṛdu
( vipāka ) vipākaphalam
uktam |
cakṣurādīnāṃ viśuddhas tadviṣaye sūkṣmādiviśeṣa
parijñānasaṃbhavāt |
amaletyādinā tṛtīyam aṅgam
āhā || amale
svahṛdīndau vajravaraṭakamadhyasthaṃ
hūṃkāreṇa cittavajraṃ dhyāyād ity arthaḥ | ( 54 )
vadanaśirasā yathākramaṃ ye kamalacakre
tasya nābhau madhyabhāge āḥkāreṇa vāgvajraṃ |
praṇava oṃkāras tena kāyavajraṃ dhyāyād iti
sambandhaḥ
teṣāṃ cittavajrādīnāṃ hṛdayāni teṣāṃ | raśmi
nivahāḥ |
iha hi taddhṛdayeṣu
candrasthavajrapadmacakrasthā
yathākramaṃ hūṃ āḥ oṃkārā draṣṭavyāḥ | teṣāṃ
raśmi nivahā ity arthaḥ | ( 56 )
tais satprajñāsaṅgabhāsibhiḥ |
mayūkhamukhanirgatarūpavajrādipūjādevī rūpaiḥ
parito daśadig-
avasthitān jinendrān saṃpūjya tair eva
jinendraiḥ pūjitaiḥ |
satprājñāsaṅgabhāsibhiḥ |
paścād iti cittavajradharaḥ
śrīmān ityādikrameṇa cittavajrādīn adhitiṣṭhet |
cittavajradharah śrīmāṃs trivajrābhedyabhāvinaḥ |
adhiṣṭhānapadaṃ me'dya karotu cittavajriṇaḥ ||58 ||
(= guhyasamāja XII,74 )
trivajrābhedyabhāvina iti trivajrakāyavajrādi
tadabhedabhāvitas tatsvabhāva
ity arthaḥ |
daśadiksaṃsthitā buddhās trivajrābhedyabhāvitāḥ |
adhiṣṭhānapadaṃ me'dya kurvantu cittasambhavāḥ ||59 ||
(= guhyasamāja XII,75 ) ( 58 )
oṃ sarvatathāgatacittavajrasvabhāvātmako'haṃ
dharmo vai vākpathaḥ śrīmāṃs
trivajrābhedyabhāvitaḥ |
adhiṣṭhānapadaṃ me'dya karotu vākyavajriṇaḥ ||60 ||
(= guhyasamāja XII,72 )
dharmo vāgvajrah [ | ]
vākpatha iti vacanasthāpanopapannaḥ | śeṣan tu
prasiddham eva |
daśadiksaṃsthitā buddhās trivajrābhedyabhāvitāḥ |
adhiṣṭhānapadaṃ tasya kurvantu
vākpathodbhavam ||61 ||
(= guhyasamāja XII,73 )
oṃ sarvatathāgatavāgvajrasvabhāvātmako'haṃ
buddhakāyadharaḥ śrīmāṃs trivajrābhedyabhāvitaḥ |
adhiṣṭhānapadaṃ me'dya karotu kāyavajriṇaḥ ||62 ||
(= guhyasamāja XII,70 )
daśadiksaṃsthitā buddhās trivajrābhedyabhāvitāḥ |
adhiṣṭhānapadaṃ me'dya kurvantu kāyalakṣitam ||63 ||
(= guhyasamāja XII,71 ) ( 60 )
oṃ sarvatathāgatakāyavajrasvabhāvātmako'haṃ
tato gāthāmantrair adhiṣṭhitasyāsya trivajrasya
viśuddhirūpatām ākhyātum āha ||
gaganopametyādi |
grāhyādilakṣaṇāpagata
tvād eva gaganopamasvabhāvaṃ śūnyatā
rūpam idaṃ trivajraṃ draṣṭavyam ity arthaḥ | tad
itthaṃ
trivajraṃ viśuddha rūpam āla [ kṣya ] sva [ ku ] lodbhāsimauliḥ syād iti
pareṇa sambandhaḥ |
iyatā tu sādhanan nāmāṅgaṃ ||
dharmmasambhoga-
nirmmāṇalakṣaṇakāyatritayaviśuddhi rūpamṛdupuruṣakāraphalam
uktaṃ |
cittavajrādīnāṃ yathākramaṃ [ dharma ] kāyādirūpatvāt || ( 62 ) ||
caturtham aṅgam āhā |
saṃcodyety ādi | iha
khalu cittavajrādiniṣpādanavelāyām
eva cittavāgvajrayor antarāle jñānasatvo
bhagavān samayasattvarūpī
candrasthakhaḍga muṣṭimadhyasthacandre niṣaṇṇo
draṣṭavyas tasya
hṛtprabhābhiḥ sakalākāśa valayavarttimuni-
vṛndam iti sarvadiksamūha-
sthitaṃ |
sugatanivahaṃ saṃcodya ( 64 )
teṣām saṃcoditānāṃ munivarāṇāṃ marīcibhyo
nirgatā ye vidyāgaṇā
rūpavajrādayas teṣāṃ karaiḥ samuddhṛtā ye
jñānāpūrṇṇāḥ kalaśās taiḥ kalaśair jñānāmbv
abhiṣiktaḥ san |
mañjuvajrātmayogī svakulo-
dbhāsimauliḥ syāt |
asya svakuleśo
'kṣobhyas tenoddīpitamaulir bhavet |
abhiṣekānantaraṃ
mañjuśrī makuṭe
akṣobhyo draṣṭavya ity arthaḥ | anena
mahāsādhanam aṅgam abhiṣeka-
rūpamṛduvaimalyaphalam uktaṃ |
jñānodakābhiṣekeṇa
vaimalyāyārdanāt | tad
evaṃ sevādīni catvāry aṅgāni pradhānadevatā
gatatvād uttamaśabda-
viśeṣaṇāni sakalavipakṣāpanayanāśaktatvenā paṭutvān
mṛdūni yathāsvaṃ
phalayuktāny uktāni | ( 66 )
idānīm aparāṇi catvāri sevā niṣyandādīni |
prajñāviśodhanāni | mṛdu [ ' ]
dhimātrayoś caturaṃgayor mmadhyavarttitvān
madhyaśabdaviśeṣa ṇāny āha |
tadvad iti |
mañjuvajravat sevādikrameṇa vidyāṃ
saṃvīkṣya
tatvajño mantrī sugatān anurāgayāmīty adhimokṣeṇa tayā
saha ratim ārabhed iti sambandhaḥ | tāny eva
sevādīni darśayan vidyām viśinaṣṭi |
svahṛde ti mañjuvajrabījena nirmitāṃ | sva
devatābhām iti |
mañjuvajrākārā |
ete nyasyāḥ
sevā [.]
madhyaniṣyandaphalāḥ sūcitāḥ | ( 68 )
āpūrṇṇacakṣurādyām iti |
tadvad eva svabīja-
niṣpannaiḥ kṣitigarbhādibhir niṣpāditacakṣurādi-
ṣaṭkāmenopasādhanaṃ
madhyamavipākaphalaṃ sūcitaṃ tryakṣaraṃ | hūṃ āḥ
oṃkārās
teṣāṃ pūrvadevacittavajrādirūpeṇa
pūrvoktasthāneṣu dhyānaṃ vinyāsaṃ
etena sādhanaṃ madhyapuruṣakāraphalaṃ sūcitaṃ |
tadanantaraṃ pūrvadevajñānodakābhiṣekā- dinā
bhāsvaraṃ nirmmalaśarīraṃ
yasyāḥ sā akṣaravinyāsabhāsva [ raśarī ] rā
etena mahāsādhanam madhya- vaimalyaphalaṃ
sūcitaṃ | ( 70 )
tām evaṃbhūtāṃ pañcakulakalāpinītvena viśinaṣṭi |
śirasi hṛdi
nābhau guhye |
ūruyugmādike ca |
yathākramam |
oṃ hūṃ svā āḥ hā ity etair bījar [ r ] niṣpāditāni yāni
kāyamanovajrasatkulādyāni kāyavajrarūpaṃ
satkulan tathāgatakulaṃ |
evam manovajrasatkula [ ṃ ] vajrakulaṃ |
ādyaśabdād ra
tnakulam |
padmakulaṃ karmmakulaṃ ca gṛhyate | ( 72 )
taiḥ pañcabhir yathākramaṃ adhiṣṭhitāṅgī
jagattrayavyāpi satprabhāvalayām
iti |
traidhātukavyāpisphuratkaranikarām | āḥ
kāreṇa
kṛtavicitrakarṇṇikaś ca | hūṃkāreṇa
vinirmitāṣṭadalaś ca kamalaṃ
yasyāḥ sā tathoktāṃ | ( 74 )
oṃ sarvatathāgatānurāgaṇavajrasvabhāvātmako'haṃ
tām īdṛśī [ ṃ ] saṃvīkṣya kiṃbhūto ratim ārabhata
ity āha ||
satprajñā hetu janaka
vajradharaprajñā | tan
niṣyandasvabhāvaḥ |
sopāyabhūto
nijadeho yasya mantriṇaḥ sa tathoktaṃ |
vajra [ ṃ ] mantriṇo hūṃkāreṇa niṣpādyaṃ |
ata evānantaraṃ
vakṣyati |
hūṃ vajranirgatāmalam iti |
anurāgaṇayogādhiṣṭhānamantram
āha || oṃ
ityādi || ||
iyatā grantheṇādiyogo nāma prathāma [ samādhi ] niruktaḥ || ( 76 )
idānīm aparāṇi catvāri sevāniṣyandādīni
sarvadevatā ( ṃ ) gatatvāt ( | )
sāmānyāni jñānaviśeṣavaśād adhimātraśabda viśeṣaṇāni
vaktuṃ maṇḍalarājāgrīsamādhim utpatti krameṇāha |
hṛccandretyādi | ( 78 )
jñānasatvahṛccandrasthamuṣṭisthitacandrastho
mantro hṛccandramantraḥ
tasya bhābhir nniḥśeṣa buddha
sandohaṃ |
svaśarīre mukhena praveśya
samastanijamāṇḍaleya rūpeṇa
svahṛtaprasūtaṃ dhyātvā lokahitahetuḥ
sthiracittaḥ samutsṛjed iti
sambandhaḥ ( |
) hūṃkāreṇa vajraṃ hūṃvajraṃ tanmārgeṇa
nirgatañ ca tad amalañ ca sanmanorūpam
iti praveśita buddhasamūhapariṇāmajaṃ
bodhicittaṃ |
aṃbhoruhavattī
ti devīkamalodaravarttidhyātvā ( 80 )
svahṛtprasūtam iti |
svahṛd yathokto maṃkāro |
tatpariṇatakrameṇa samastanija māṇḍaleyadevatārūpeṇ
otpannaṃ tad eva bodhicittam īdṛśaṃ dhyātvā
iti vakṣyamāṇena vidhinā samutsṛjet
kūṭāgāra [ ṃ ] maṇḍale sthāpayituṃ yogī devīkamalodarān
niścārayed ity arthaḥ |
yad uktaṃ | prathamaṃ
śūnyatā bodhi [ ṃ ] dvitīyaṃ
bījasaṃgrahaṃ |
tṛtīyaṃ bimbaniṣpatti [ ś ] caturthaṃ nyāsam akṣaram iti | tam eva
kamalotpannadevatācakro [ tsa ] rga vidhim āha | ( 82 )
saṃcodyetyādi |
cittavajram akṣobhya yathānirddiṣṭa [ | ]
viśeṣānvitaṃ |
paramādyavadbhujānvitam iti
vajrasatvavadbhujaiḥ |
kuliśāsi kamalamaṇidharair
anvitaṃ | vajradhṛg ity
utsargamantreṇa saṃcodya saṃhṛtavye ti ( |
) vipañcita [ s ] pharaṇādy-
ākārasaṃhāreṇānīya sarvabhāvena sarvātmenā
ātmani mañjuśrī rūpe niveśayet dhīmān
iti niveśyaniveśaka graharahitaḥ | ( 84 )
kāyavajraṃ vairocanaṃ yathoktaviśeṣaṇañ
cakrādicihnam
iti cakrakhadgapadmamaṇibhi [ r ]
lakṣitaṃ |
tadvad iti citta vajravaj jinajig ity
utsargamantreṇa
saṃcodya pūrvakamalendumadhye dhyāyat | ( 86 )
ānanaiḥ kumārābham iti |
dakṣiṇavāmamadhyānanair
nīlasitapītai [ r ] mañjuśrī sadṛśa taptatapanīyasaṃnibha
marakataratnādiramyakaraṣaṭkam
iti |
bhāsvara suvarṇṇasadṛśavarṇṇaṃ | harita-
maṇipadmakhaḍgacakraprajñāliṅganaiḥ | śobhita
karaṣaṭkaṅ ca | ratneśaṃ
ratnasaṃbhavaṃ ratnadhṛg iti saṃcodya
mañjuvajrasya
dakṣiṇato dhyāyād iti sambandhaḥ | ( 88 )
saroruharāgāruṇam iti |
padmarāgaval lohitam |
ānanadvayan tadvad iti kumārasyevāsyāpi
dakṣiṇavāmavacane nīlasite [ | ]
paṅkajādicihnakaram
iti |
raktapadmakhaḍgacakramaṇiviśiṣṭa karam
iti |
amitābham ujjvalaprabham āro [ li ] g iti saṃcodya |
mañjuvajrasya paścimato dhyāyād ityarthaḥ || ( 90 )
marakatamaṇiprakāśam iti
haritaratnasadṛśavarṇṇam |
prāg iva vadanādi
sampadopetam
iti |
nīlasita dakṣiṇavāmamukhanānāvidha-
kiraṇaspharaṇādisampattyā pūrva [ vad ] avanvitaṃ |
kṛpāṇādyair
iti |
khaḍgacakrapadmaratnair anvitaṃ |
amoghasiddhi
prajñādhṛg iti saṃcodya mañjuvajrasyottara to
dhyāyād
ityarthaḥ | ( 92 )
sarveṣām eva samānāni viśeṣaṇāny āha |
ruciretyādi |
rucirajaṭāmukuṭāś
ca te uttamanānāprabhābhir
ujjvalābharaṇāś ce ti tathoktam |
vidyāsanāthavapuṣa iti āliṅgita-
svābhaprajñāḥ sarva iti vairocanād anye ravimaṇḍale
dhyeyāḥ |
vairocanasya candrāsaneno ktatvāt | ( 94 )
sṛṅgāra kāyavajrābhe it | śṛṅgāra
rasānvitaṃ mukhādibhi [ r ] vairocanasadṛśī pūrṇṇacandrasthā
parame it viśuddharūpā locanādevī
moharatīti mantreṇa saṃcodanād āgneye
dikpradeśe
syāt dhyānena tatra draṣṭavyety arthaḥ |
nairṛtī tyādi |
mahārataparamotsukā
māmakī yathoktarūpā dveṣaratīti saṃcoditā nairṛtikoṇe
draṣṭavyety
arthaḥ | ( 96 )
vāgīśāmala dehe ti amitābha
van nirmalavarṇṇādiśarīrā pāṇḍarākhyā ( yathārūpā )
yathoktarūpā rāgaratīti ( |
) saṃcoditā prabhañjanāśāyā [ ṃ ]
draṣṭavyā | ( 98 )
ratneśavat surūpa ( ṇṇa )
va [ r ] ṇṇādibhī ratnasambhava-
sadṛ [ k ] tārā yatho [ kta ] viśeṣaṇā |
vajraratīti pracoditā |
aiśāne dikpradeśe draṣṭavyā |
āsāṃ pradhānacihnāny āha ||
saccakre tyādi | śiṣṭhānī
ti locanāyāḥ |
khadgapadmamaṇayaḥ |
pariśiṣṭāni
cihnāni
evaṃ māmakyāḥ |
pāṇḍarāyā [ ḥ ] khadgacakramaṇayaḥ |
tārāyāḥ khaḍgapadma-
maṇaya ityarthaḥ | ( 100 )
maṇḍale tyādi |
āgneyādiṣu caturṣu koṇeṣu
mūladvārapārśvadvaye ca
rūpavajrādayaḥ ( | ) ṣaṭ devyo
yathākramaṃ kāyavajrādinibhā tatv [ atray ] ene
ti ( |
) oṃ āḥ hūṃ iti mantreṇotsṛjya yathāvidhi vakṣamāṇa-
darppaṇādipradhānacihnā dhyātavyā | ityarthaḥ |
tatra kāyo vairo-
canas tatsadṛśī darppaṇacihnā |
khaḍga [ padma ] maṇipariśiṣṭacihnā ca
rūpavajrā | ( 102 )
śabdavajrā cittavajranibhā vīṇācihnā khaḍgapadmamaṇipariśiṣṭacihnā ca |
gandhavajrā ratneśa nibhā gandhaśaṃkhacihnā |
khaḍgapadmacakra-
pariśiṣṭacihnā ca |
rasavajrā vāgvajranibhā
svādurasādhārapūrṇṇa-
padmabhāṇḍacihnā |
khaḍgacakramaṇipariśiṣṭacihnā
ca | sparśavajrā amoghasi
ddhinibhā vastracihnā |
khaḍgapadmamaṇipariśiṣṭacihnā ca |
dharmadhātuvajrā vajrasatvanibhā
dharmodayamudrācihnā |
khaḍgapadma-
maṇipariśiṣṭacihnā ca |
pūrṇṇendumaṇḍalastheti |
ca pūr ( nna ) rvvam
uktaṃ |
sarvāsu devīsu yojya [ ṃ ] | ( 104 )
idānīṃ dvārapālakrodhān āha |
pūrvadvāra ityādi |
sarvāśā-
varttin yo anantābhīmā ābhā asyeti sarvāśā
vartyanantabhīmābhaḥ ||
kṣayograghanamaṇḍala
cchāya iti pralaya-
kālogrameghasamūhākāraḥ |
cittādhirājo akṣobhyas tena
samā bhujamukhādibhis tulyā yā tanur
yamāriśarīraḥ || ( 106 )
tato vini [ ḥ ] sṛtānām anekāraudra kulānāṃ bhābhir
upalakṣitaḥ |
krūrā bhujaṅgā aṅgabhūṣaṇam asyeti
krūra-
bhujaṅgāṅgai [ r ] bhūṣaṇaḥ |
śrīmān sarvārthasampannaḥ |
sa evaṃbhūto
vaivasvantāntakārī ti yamāntako yamāntakṛd ity
evaṃ saṃcoditaḥ san bhāsvatīti sūryamaṇḍale
pūrvadvārasthakhyātaṃ
prasthitaḥ |
tatra draṣṭavya iti yāvat | ( 108 )
dakṣiṇetyādi |
jagadandhakārāpahāritvād
anuttarajyotiḥ kāyeśo
vairocanas tadvadbhujamukhavarṇṇair ugraḥ |
sa evambhūtaḥ |
kleśādi mārair anabhibhūtatvād
aparājitaḥ |
prasahaḥ pracaṇḍarūpaḥ prajñāntakṛd ity
evaṃ saṃcoditaḥ san |
dakṣiṇadigdvārastho
bhāsvati draṣṭavyaḥ | ( 110 )
hayakandharetyādi vāgvajravadbhujādyair
iti bhujamukhavarṇṇair amitābhasadṛśaḥ |
yathoktapariśeṣaṇo
hayagrīvaḥ |
padmāntakṛd ity evaṃ saṃcoditaḥ ( |
) san paścimadvāre
bhāsvanmaṇḍale draṣṭavya iti saṃkṣepārthaḥ | ( 112 )
vighnāntakotsargam āha |
akṣobhyavad ityādi |
bhujamukhavarṇṇair akṣobhyasadṛśaḥ |
pralayakālānalavad ugra
āryo [ ' ] mṛtakuṇḍalin pāpair yo
dharmebhya ārā ( ryā )
ta tvād āryaḥ |
sakalavighnavināśatvād
vīraḥ |
vighnāntakṛd ity evaṃ saṃcoditaḥ ( |
) sann uttaradvāre sūryamaṇḍalastho dhyeya
ity arthaḥ | ( 114 )
vairocanetyādi |
eṣām eva yamāryādīnām abhiṣekānantaraṃ
makuṭeṣu
kramaśo vairocanākṣobhyāmitābhāmoghasiddhi draṣṭavyāḥ ||
mudgarādīni
catvāri pradhānacihnāni yathākramaṃ kare
dhyātavyāni | ādiśabdāt
khaḍgādīny api yathāyogaṃ yojyānīty arthaḥ [ | ]
krodharūpatve'pi kṛpālūnāṃ
satvavinayam eva prayojanaṃ |
tad uktam ( |
) mahāsamayatatve | aho hi
sarvabuddhānāṃ vajrakarmamahādṛḍham | yacchāntā
raudratā [ ṃ ] yāṃti
raudrāṇāṃ hitahetuneti |
tathā guhyatilake aho
hi vaśitājñānaṃ buddhānāṃ
tattvadarśināṃ tatra hy upāyavinayāḥ krodhatvaṃ
yānti nirmmalā ityādi | ( 116 )
iti parita ityādi |
ity anantarokteṇa krameṇa
paritaḥ ( | ) sarvathā
niṣpannamaṇḍalaṃ sarvabhāvenā valokya ( |
) jñānasatvahṛnmantrasya
mayūkhā evāṃkuśās taiḥ samāhṛtān
ākṛṣṭān sugatān maṇḍalacakrākārān
samayamaṇḍalapurovarttino bhāvayet | etena
jñānamaṇḍalā-
karṣaṇam uktam | ( 118 )
prajñety ādi |
prajñā strīrūpa ākāraḥ upāyaḥ
puruṣarūpaḥ prajño pāya-
mayaḥ prajñopāyasvabhāvo yo [ ' ] yam amalaḥ
samādhis tatah sambhūtaṃ yat satsukhaṃ
tenāpūrṇṇaṃ tac cakram | antaka
mathanādyair iti yamāntakādibhiḥ ( |
) kṛtārakṣaḥ
san yogī dhyāyāt |
etac ca samayamaṇḍale [ ' ] pi draṣṭavya [ ṃ ] | ( 120 )
svahṛdeti svabījenābhijaptaṃ saccandanā-
dikusumāḍyām arghan
tasmai maṇḍalacakrāya datvā tan maṇḍa [ la ] cakran yathāsvaṃ yamā
ntakādikṛtākarṣaṇapraveśana bandhanatoṣaṇakrameṇa
samayamaṇḍale
sikatāsv iva tailam antarbhāvya tad evaṃ ( sa )
pariniṣpanna [ ṃ ] maṇḍalacakra [ ṃ ]
svam ivāhitābhiṣekam iti
mañjuvajram iva ( |
) sevādikrameṇa kṛtābhiṣeka [ ṃ ] iti vakṣyamāṇena vidhinā
prayataḥ sann abhyarccayet pūjayet |
tatra yo maṇḍaladevatānāṃ niṣpattikramaḥ | sā
sāmānyasevā'dhimātra-
niṣyandanaphalā | ( 122 )
yat pūrvavac cakṣurādyadhiṣṭhānaṃ tat
sāmānyopasodhanam adhimātra-
vipākaphalam |
yat pūrvavac cittādyadhiṣṭhānaṃ ( |
) tat sāmānyasā dhanam
adhimātrapuruṣakāraphalam |
yaḥ pūrvavat jñānāṃbunābhiṣekakramas tat
sāmānya [ mahāsādhana ] m adhimātravaimalyaphalaṃ |
abhiṣekānantarañ ca
vairocanāditathāgatānāṃ makuṭe akṣobhyo draṣṭavyaḥ | evaṃ
locanārūpavajrayoḥ vairocanaḥ |
māmakīśabdavajrādharmadhātuvajrāṇām
akṣobhyaḥ |
pāṇḍarārasavajrādayor amitābhaḥ |
tārāsparśavajrayor
amoghasiddhiḥ |
gandhavajrā ( vajrā )
yā ratnasambhavaḥ |
yamāryādīnām
uktā evādhipata ( v ) ya iti || ( 124 ) ||
tad evam āhitābhiṣekaṃ cakra [ ṃ ] yena vidhinā pūjayitavyaṃ | tam vidhi [ ṃ ]
kamalodara ityādinā āryaṣaṭkena
pūjāparyantenāha |
jñānasatvahṛdbījabhābhiḥ |
sarvarūpādyām ākṛṣya
svaśarīre praveśya vajramārganirgata [ ṃ ] kṛtvā
mayūkhamaṇḍala bodhicittasvarūpaṃ
vidyākamalodare dhyāyāt | ( 126 )
ata iti tad evaṃ dhyātvā prajñāprati ( rūpā )
romodbhavaṃ
nanāvidharaśmi vistaravyūhaṃ
vyāptasarvākāśatalaṃ
matimān ity utsargādi bhedabuddhirahitaḥ sann
abhitah sarvato bhāvena protsṛjet |
tato raśmi mukhanirgatābhir
amalasarvābharaṇasvalaṅkṛtā ( bhi ) ṅgī
ti rūpādidevatābhiḥ ( 128 )
krameṇa ti yathākramaṃ ṣaḍbhir darppaṇādicihnais
tadāyaiś ca yathāyoga [ ṃ ] khaḍgapadmādibhir vilasantī
śobhamānā salīlakara pallavānām
ābhāvabhāsā |
yāsāñ ca bhāsvaṅgahastibhir
nirmitā
nānāpūjāṃbhujālavisarā
rūpādipūjāmeghasamūhaprasārāḥ ( 130 )
tābhir māyopamādi rūpeṇa vastūnāṃ yā
pratisamvit |
yā ca lokadṛṣṭis tadviṣayānuraktāl
lokānurūpanṛtagītādiparicayarūpāt tayoḥ |
kuśalābhi [ r ]
nirvikalpa mahāsukhotpattihetubhūtābhiḥ | ( 132 )
oṃ sarvatathāgatapūjāvajrasvabhāvātmako'haṃ |
tad evaṃbhūtārūpavajrādidevībhis tadvad
bāhyaiś ca sa [ r ] vagandhādyai [ r ]
jinendrān maṇḍalacakrāntargatān | oṃ
sarvatathāgata [ pūjā ] vajrasvabhāvātmako'ham | ity evaṃ
pūjādhiṣṭhānamantreṇa pūjyapūjakapūjābhedavikalpanirmukta
yogī saṃpūjayed iti || ( 134 ) ||
idānīṃ stotropahāram āha |
pratiśabdety ādi |
tadanv iti
pūjāvidher anantaraṃ pratiśabdavat
samastastutirūpa-
śabdagrāman nirūpayan |
svamanasy evādhidevatāṃ
pradhānadevatā [ ṃ ] |
tasya stutyā sukha san
dharmān pratibhāsārū [ pa ] ( 136 )
akṣobhyavajra mahājñāna vajradhātu mahābudha |
trimaṇḍala trivajrāgra ghoṣa vajra namo'stu
te ||102 ||
(= guhyasamāja XVII,1)
[..... a ] kṣobhyaḥ |
sa evābhedyatvād vajraḥ suviśuddha [ dharmadhātu-
jñānātmakatvāt ] mahājñānaḥ |
abhedyaḥ |
....[? ] dhatvād vajradhātu
mahābudhaḥ |
kāyavākcittamaṇḍalātmakatvāt trimaṇḍalaḥ |
kāyādivajreṣu
cittasya pradhānatvāt trivajrāgraḥ |
evaṃbhūtam
akṣobhyañ ca pratipadaṃ
saṃbodhya namo [ ' ] stu te ti namas tubhya [ ṃ ] stutimukhebhyo dharmā [ n ]
āhuḥ |
ghoṣety pradeśaya | vajrety
advaitadharmatām ity arthaḥ |
vairocana mahāśuddha vajraśānta mahārata |
prakṛtiprabhāsvarān dharmān deśa vajra namo'stu
te ||103 ||
(= guhyasamāja XVII,2) ( 138 )
eva virocanād vairocanaḥ |
niḥkleśasatvān
mahāśuddha abhedyaśāntika ka
rmmādhipatyād vajraśāntaḥ |
paramānandātmakatvān
mahārata
ādarśajñānātmakatvāt prakṛtiprabhāsvarāṇām
agra | evam saṃbodhya deśa
vajra namo [ ' ] stu ta iti pūrvavad āhu [ ḥ |
ratnarāja sugāmbhīrya khavajrākāśanirmala |
svabhāvaśuddha nirlepa kāyavajra namo'stu
te ||104 ||
(= guhyasamāja XVII,3)
ratnarāje ti ratnasambhavaḥ |
suṣṭhugāmbhīryatvāt
sugāmbhīrya | ākāśavad
abhedyavajratvāt khavajraḥ |
samatājñānatvād
ākāśanirmmalaḥ sa ( ta ) eva
svabhāvaśuddha
kleśakarmajanmajñeyavāsanāmalavigamān nirlepa
.... ākāśavat ....[ kāyavajra ] namo [ ' ] stu ta iti pūrvavad āhu [ ḥ ] | ( 140 )
vajrāmṛta mahārāja nirvikalpa khavajradhṛk |
rāgapāramitāprāpta bhāṣavajra namo'stu
te ||105 ||
(= guhyasamāja XVII,4)
vajrāmṛtety amitābha ....
