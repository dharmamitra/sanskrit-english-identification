mahāpaṇḍitaśrīprabhākaraguptaviracitam Adhyātmasāraśatakam (saṭīkam)
om namaḥ śrīvajrasattvāya |
ekānekavyuparatisukhaiḥ siddhacārairanekaiḥ kṣityādīnāṁ na milati yato vastusiddhiḥ kuhāpi |
vijñānāntaṁ tadiha sakalaṁ niḥsvabhāvaṃ samantā- nnaivākasmātsphurati niyamād deśakālākṛtīnām || 1 ||
ṭīkā natvā devīmasamasukhadāmugratārāmajastram ā saṁsāraṁ sugadacaraṇaṁ dharmayuktaṁ sasaṁgham |
śaśvatpādāravinde gurumapi ca tathādhyātmasārasya cārthaṁ vakṣye saṁkṣepato'dya pravaraguṇagaṇaṃ śiṣyavāñchānurodhāt ||
yathā vāñchā ca bandhūnāṃ hṛtkīrtirūparājayoḥ |
tathovāca yathāśaktyā tvālāpo'rthaṃ śiromaṇiḥ ||
na milati na galati, kā ?
vastusiddhi |
teṣāṃ kṣityādīnām |
kathama ? kuhāpi kutrāpi kuto'pi |
yato'pi |
kaiḥ ? siddhacāraiḥ siddhavicāraiḥ |
kathaṃbhūtaiḥ ? anekaiḥ |
punaḥ kathaṃbhūtaiḥ ?
ekānekavyuparatisukhaiḥ |
asti |
kim ? tatsakalam |
kathaṃbhūtam ?
vijñānāntam |
punaḥ kathaṃbhūtam ?
niḥsvabhāvatvam |
kutaḥ ? samantāt sarvatra |
naika(va) sphurati na prakāśate |
kim ? tatsakalaṃ vijñānāntam |
kāsām ? deśakālākṛtīnām |
kutaḥ ? akasmāt akāraṇāt |
kasmāt ? niyamāt |
kva ? iha saṃsāre || 1 ||
tasmādāste sakalajagatāṃ ko'pi hetuḥ prasūteḥ kṣoṇīnīla(ra)
jvalanapavanavyomavijñānabhinnam |
īśo vā'sau vibhurabhimataḥ śūnyatā vā'nyathā vā sarvaiśvaryaṃ yadanuśaraṇāt taṃ name yogagamyam || 2 ||
āste asti |
kaḥ ? ko'pi |
kathaṃbhūtam ?
hetuḥ kāraṇam |
kasyāḥ ? prasūteḥ utpatteḥ |
keṣām ? sakalajagatām |
kasmāt ? tasmāt |
punaḥ kathaṃbhūtaḥ ?
kṣoṇīnīla(ra)
jvalanapavanavyomavijñānabhinnam |
kaḥ ? asau īśaḥ |
kathaṃbhūtaḥ ?
vibhuḥ prabhuḥ |
punaḥ kathaṃbhūtaḥ ?
abhimataḥ sammataḥ asti |
kā ? śūnyatā vā |
kathaṃbhūtā ?
prabhuḥ asti |
katham ? anyathā vā anyā vā |
name namaskaromi |
kaḥ ? aham |
kam ? taṃ vibhum |
kathaṃbhūtam ?
yogagamyaṃ samādhiprāptam |
bhavati kim ?
sarvaiśvaryam ?
kasmāt ?
yadanuśaraṇāt || 2 ||
yasyābodhād bahuvidhamataṃ kalpayitvā vivādaṃ kurvanto'mī sakaluṣahṛdaḥ paṇḍitāḥ bhaṇḍayamānāḥ |
aprāpyaivaṃ sunijapadavīṃ mṛtyudhvastā bhramāndhāḥ saṃsāre'sminnaśubhaśubhataḥ sañcarantyā bhavāntam || 3 ||
saṃcaranti bhramanti |
ke ? amī paṇḍitāḥ |
kasmin ? asmin saṃsāre |
katham ? ā bhavāntam ājanma |
kutaḥ ? aśubhaśubhataḥ |
kiṃ kṛtvā ? aprāpya asamavāpya |
evam anena prakāreṇa |
sunijapadavīṃ mokṣamārgam |
kathaṃbhūtāḥ paṇḍitāḥ ?
bhramāndhā mohāndhāḥ |
punaḥ kathaṃbhūtāḥ ?
bhaṇḍayamānā viḍambamānāḥ |
kathaṃbhūtāḥ santaḥ ? kurvantaḥ |
kam ? vivādaṃ vicāram |
kiṃ kṛtvā ? kalpayitvā vitarkayitvā |
kim ? bahuvidhamatam anekamatam |
kasmāt ? abodhāt aparicayāt |
kasya ? yasya samyagjñānasya |
kathaṃbhūtāḥ ?
sakaluṣahṛdaḥ savikalpahṛdayāḥ |
punaḥ kathaṃbhūtāḥ ?
mṛtyudhvastā mṛtyugrastāḥ || 3 ||
bauddhe sāṃkhye kṣapaṇakamate vaiṣṇave śaivamārge janmāstitvaṃ punarabhimataṃ yuktivartmāgamābhyām |
taccārvāko yadi na manute tveka ekena kiṃ syā - jjātyandhānāmananubhavato na hyabāvaḥ sadindoḥ || 4 ||
asti |
kim ? janmāstitvaṃ janmaparigrahaḥ |
kathaṃbhūtam ?
abhimatam abhilaṣitam |
katham ? punaḥ |
kābhyām |
yuktivartmāgamābhyām śāstrāgamābhyām |
kasmin ? bauddhe |
na kevalaṃ bauddhe sāṃkhye ca |
na kevalaṃ sāṃkhye kṣapaṇakamate ca |
na kevalaṃ kṣapaṇakamate vaiṣṇave ca |
na kevalaṃ vaiṣṇave śaivamārge ca |
na manute na manyate |
kaḥ ? cārvāko nāstikaḥ |
kiṃ tat ? janmāstitvam |
kathaṃ ca yadi asti |
kaḥ ? cārvākaḥ |
kathaṃbhūtaḥ ekaḥ |
katham ? tu punaḥ syāt bhavet |
katham ? kiṃ syāt |
kena ? ekena cārvākeṇa |
nāsti |
kaḥ abhāvaḥ kadaryatvam |
kasya ? sadindoḥ vidyamānacandramasaḥ |
kathaṃ hi kathaṃbhūtasya ?
na anubhavataḥ anirīkṣayataḥ |
keṣām ? jātyandhānāṃ janmāndhānām || 4 ||
bhūtānyeva pramitibalato naiva siddhayantyaśūnyā- nyekānekavyapagamavaśād yanna vastutvasiddhiḥ |
tatprārabdhaṃ yadidamavayavyādi vastusvarūpaṃ dūrācchannaṃ kuta iha tato bhūtacaitanyavādaḥ || 5 ||
na eva siddhayanti na siddhayanti na niṣpannībhavanti |
kāni ? bhūtāni pṛthivyādīni |
kathaṃbhūtāni ?
aśūnyāni na siddhayanti kintu śūnyāni siddhayanti |
kutaḥ ? pramitibalataḥ pramāṇabalāt |
kathameva niścitaṃ na bhavati |
kim ? yat |
kathaṃbhūtam ?
vastu[tva]siddhiḥ |
kasmāt ? ekānekavyapagamavaśāt ekatvānekatvābhāvavaśāt |
katham ? yat yasmāt kāraṇāt |
asti |
kim idam |
kathaṃbhūtam ?
prārabdham ārahitam |
kim ? tatra(t) kathaṃbhūtam ?
avayavyādivastusvarūpam |
punaḥ kathaṃbhūtam ?
dūrācchannaṃ dūranaṣṭam |
kaḥ ? bhūtacaitanyavādaḥ pramāṇacaitanyavādaḥ |
kutaḥ ? kaḥ (kva)
iha saṃsāre || 5 ||
yadyapyāste bahuvidhamate svīkṛtaṃ bhūtavṛndaṃ sarveṣāmapyanubhavagataṃ vartate sarvakālam |
nāto grāhyaṃ yadanubhavanāt svīkṛterapyasatyaṃ kiṃ nākāśaṃ hyavanatamihābhāsate sarvajantoḥ || 6 ||
āste asti samaṣṭi |
kim ? bhūtavṛndaṃ pṛthivyādisamūhaḥ |
kathaṃbhūtam ?
svīkṛtaṃ sammatam |
kasmin ? bahuvidhamate |
katham ? yadi kathamapi vartate pravartate |
kim ? bhūtavṛndam |
kathaṃbhūtam ?
anubhavagataṃ saṃvedyamānam |
keṣām ? sarveṣāṃ manuṣyādīnām |
katham ? sarvakālaṃ sarvadā |
kathamapi niścitaṃ na bhavati |
kim ? asatyaṃ mithyātvam |
kathaṃbhūtam ?
grāhyam ?
kasya ?
svīkṛteḥ saṃmateḥ |
kasmāt ? yadanubhavanāt yasya vedanatvāt |
kuto'vicāraṇāt |
nā[bhā]sate na prakāśate |
kim ? ākāśam |
kathaṃbhūtam ?
avanatam ānatam |
kasya ? sarvajantoḥ sarvaprāṇinaḥ |
kva ? iha saṃsāre |
katham ? kim || 6 ||
kiñcānyasya vyuparamamatiryāvadanyatra na syā- nnāsaṃkīrṇaṃ vyavahṛtipathaṃ yāti kiñcicca tāvat |
sā cānyasya vyuparatirihānyasya bodheḥ samantāt tatsvīkāre sakalasakalajño bhavedekavettā || 7 ||
na syāt na bhavet |
kā ? vyuparamamatiḥ vicaritamatiḥ |
kasya ? anyasya aparasya |
katham ? kiñca bhūyaḥ punarapi |
kutra ? anyatra |
kathaṃ yāvat na yāti na vrajati |
kim ? kiñcit |
kama ? vyavahṛtipathaṃ vyavahāramārgam |
kathaṃbhūtam ?
asaṃkīrṇam |
atīvasvalpataram |
kathaṃ tāvat kathañca punaḥ bhavati |
kā ? sā vyuparatiḥ abhāvatā |
kasya ? anyasya |
kva ? iha saṃsāre |
kathañca ? kasyāḥ ?
bodheḥ kasya anyasya |
kutaḥ ? samantāt sarvatra |
bhavet bhavati |
kaḥ ? kaścit |
ekavettā advayajñāne (nī) |
punaḥ kathaṃbhūtaḥ ?
sakalasakalajñaḥ sarvākārajñaḥ |
kva sati ? tatsvīkāre sati tatsaṃmate sati || 7 ||
dṛśyābhāvo yadiha gamakaḥ kevalo na hyabhāvo niḥsambandho na khalu viditaḥ kvāpi yasmānniṣedhaḥ |
anyonyāpāśrayaṇaśaraṇād bhedasiddherviyogāt sarvā bhrāntyā(ntā)
vyāvahṛtiriyaṃ svapnatulyaiva tasmāt || 8 ||
na bhavati |
kaḥ ? abhāvaḥ |
kathaṃbhūtaḥ ?
kevalo'dvayaḥ |
punaḥ kathaṃbhūtaḥ ?
dṛśyābhāvo vidyamānavastvabhāvaḥ |
punaḥ kathaṃbhūtaḥ ?
gamakaḥ indriyajñānagocaraḥ |
kva ? iha saṃsāre |
katham ? yat na bhavati |
kaḥ ? niṣedhaḥ parihāraḥ |
kathaṃbhūtaḥ ?
niḥsambandhaḥ sambandharahitaḥ |
kathaṃbhūtaḥ ?
viditaḥ jñātaḥ |
kvāpi kutrāpi |
kasmāt ? yasmāt |
kathaṃ khalu asti ? kā ?
iyaṃ vyavahṛtiḥ vyavahāraḥ |
kathaṃbhūtā ? sarvā |
punaḥ kathaṃbhūtā ?
bhrāntyā(ntā) vibhramā |
punaḥ kathaṃbhūtā ?
svapnatulyaiva svapnasadṛśī |
kasmāt ? tasmātkāraṇāt |
kathamevaṃ niścitam |
kasmāt ? viyogāt viśeṣāt |
kasyāḥ ? bhedasiddheḥ viśeṣasiddheḥ |
kasmāt ? anyo'nyāpāśrayaṇaśaraṇāt parasparāśrayaṇānuśaraṇāt || 8 ||
gatyāgatyādikamiha yathā vastvabhāve'pi mohād māyāsvapnapratimamaparaṃ janma cāste tathaiva |
tanmithyādṛkpatitavacanāt saṃśayaṃ cāpyapāsya prājñairyogābhyasanavidhinā janmanāśo vidheyaḥ || 9 ||
asti |
kim ? gatyāgatyādikaṃ gamanāgamanādikam |
kva ? iha saṃsāre |
kasmin ? vastvabhāve dravyābhāve |
kathamapi katham ? yathā |
kasmāt ? mohāt avidyāvaśāt |
āste samasti |
kiṃ tat ? aparam |
aparaṃ kim ? janma |
kathaṃ ca kathaṃbhūtam ?
māyāsvapnapratimaṃ māyāsvapnasadṛśam |
katham ? tathaiva yathaiva |
kasmāt ? mithyādṛkpatitavacanāt nāstikamatānusārāt |
vidheyaḥ vidhātavyaḥ karttavyaḥ |
kaḥ? janmanāśo utpattināśaḥ kiṃ kṛtvā ?
apāsya parihṛtya |
kaiḥ ? prājñaiḥ paṇḍitaiḥ |
kena ? yogābhyasanavidhinā |
kam ? saṃśayaṃ saṃdehatām |
kasmāt ? mithyādṛkpatitavacanāt |
kathaṃ ca kathamapi || 9 ||
mithyātvenāpyakhilajagatāṃ karmavaicitryayogād vaiśiṣṭayasya sphuṭamanubhavo yadvadāste janānām |
yogābhyāsādapi bhavabhayatyāgasiddherviśeṣaḥ siddhayet tadvatpṛthutaraguṇagrāmaliṅgekṣaṇena || 10 ||
āste samaṣṭi(sti) |
kaḥ ? anubhavo'nubhūtiḥ |
keṣām ? janānāṃ lokānām |
kasya ? vaiśiṣṭayasya viśeṣasya |
kiṃvat ? yadvat |
katham ? sphuṭam |
kasmāt ? karmavaicitryayogāt śubhāśubhavicitrayogāt |
kena ? mithyātvena ?
keṣām ?
akhilajagatāṃ sakalasaṃsārāṇām |
kathamapi niścitaṃ siddhayet siddhayati |
kaḥ ? viśeṣaḥ bhedaḥ |
kasyāḥ ? bhavabhayatyāgasiddheḥ saṃsārabhītiparihārādanukathitasiddheḥ |
kasmāt ? yogābhyāsāt yogasādhanāt |
kena ? pṛthutaraguṇagrāmaliṅgekṣaṇena mahadguṇasamūhacihnāvalokanena |
kiṃvat ? tadvat tathaiva |
kathamapi || 10 ||
kāyaiśvaryaṃ prathamata idaṃ divyakāyasya lābhād vāgaiśvaryaṃ tadanukathitā vaktṛtā vākyasiddheḥ |
cittaiśvaryaṃ svavaśakaraṇādindriyāṇāṃ sukhena prāṇairādyaiḥ svavaśajanitairitthamityagrasiddheḥ || 11 ||
asti kim ? idaṃ kāyaiśvaryaṃ śarīrasvātantryam |
kutaḥ ? prathamataḥ ādau |
kasmāt ? lābhāt prāptitaḥ kasya ?
kāyasya divyaśarīrasya |
asti |
kā ? vaktṛtā anukathitasiddheḥ |
kathaṃbhūtā ?
anukathitā kiṃ tu uktā |
kiṃ tat ? tat kiṃ ?
vāgaiśvaryam |
kasyāḥ ? vākyasiddheḥ vacanasiddheḥ vacanasiddheḥ |
asti |
kim ? cittaiśvaryaṃ cittāyati |
kasmāt ? svavaśakaraṇāt ātmāyatikaraṇāt |
keṣām ? indriyāṇāṃ cakṣurādīnām |
kena ? sukhena |
bhavati |
kā ? agrasiddhiḥ |
kaiḥ ? prāṇaiḥ ādyaiḥ kathaṃbhūtaiḥ ?
svavaśajanitaiḥ sadbhiḥ svatantrotpannaiḥ |
katham ? ittham anena prakāreṇa |
kathaṃ iti || 11 ||
yogābhyāsācaraṇavirahāt sthūlasatkāyadṛṣṭiḥ kliṣṭo'śeṣavyasanavaśagaḥ prāṇahāniḥ krameṇa |
dehatyāgāt punarapi bhaved vāsanābaddhacittaḥ svapnaprakhyo vrajati punarapyevamityādyanantam || 12 ||
bhavati |
kaḥ ? lokaḥ |
kathaṃbhūtaḥ sthūlasatkāyadṛṣṭiḥ kasmāt ?
yogābhyāsācaraṇavirahāt |
bhavati |
kaḥ ? yogī |
aśeṣavyasanavaśagaḥ anantaduḥkhaprāptaḥ |
kathaṃbhūtaḥ ?
kliṣṭaḥ rogayuktaḥ |
bhavati |
kāḥ ? prāṇahāniḥ kena ?
krameṇa kramaśaḥ |
bhavet bhavati |
kaḥ ? lokaḥ |
kathaṃbhūtaḥ vāsanābaddhacittaḥ |
kasmāt ? dehatyāgāt dehavināśāt |
katham ? punarapi |
vrajati gacchati |
kaḥ lokaḥ |
kam ? ādyanantaṃ janmānantam |
katham ? punaḥ api |
evam amunā prakāreṇa || 12 ||
yasmātsarvā bahiriha marunmaṇḍalānāṃ pravāhāt svāṅgābhogo raviśaśabhṛto rudrasaṃkhyaḥ sapādaḥ |
ṣaṭpañcāśadiṣuguṇitasaṃkramāt syāt sapādaḥ nāḍīcchedaḥ pratidinamitaḥ sa dvisaṃkhyākrameṇa || 13 ||
bhavati |
ka ? svāṅgābhogaḥ |
kayoḥ ? raviśaśabhṛtoḥ sūryacandrayoḥ |
kasmāt ? pravāhāt vahanāt |
keṣām ? maṇḍalānāṃ vāyumaṇḍalānām |
kva ? iha śarīre |
kathaṃbhūtaḥ svāṅgābhogaḥ ?
sarvābahiḥ sarvāntargataḥ kasmāt ?
yasmāt kāraṇāt |
punaḥ kathaṃbhūtaḥ ?
rudrasaṃkhyaḥ ekādaśagaṇyaḥ |
kathaṃbhūtaḥ ?
sapādaḥ saikaḥ |
syāt bhavet |
kaḥ ? saḥ svāṅgābhogaḥ |
kathaṃbhūtaḥ ?
sapādaḥ catu[rthāṃśa sahitaḥ] |
kasmāt ? iṣuguṇitasaṃkramāt bāṇaguṇitasaṃkrāntitaḥ |
kasmāt ? ṣaṭpañcāśat ṣaḍuttarapañcāśat |
bhavati |
kaḥ ? saḥ nāḍīcchedo nāḍikānāśaḥ |
kena ? dvisaṃkhyākrameṇa dvitvagaṇanānukrameṇa |
katham ? pratidinaṃ prativāsaram |
kutaḥ ? itaḥ saṃkrāntitaḥ || 13 ||
dvāsaptatyākhyamiha sakalaṃ nāḍikānāṃ sahasraṃ kālagrastaṃ tadapasaraṇābhāvataḥ syācchatābdāt |
tena śrutyādiṣu ca puruṣo varṇito'sau śatāyuḥ svaiḥ svairmāsairasurasuramartyādibhinnaḥ samastaḥ || 14 ||
bhavati |
kim ? sahasram |
kāsām ? nāḍikānāṃ nāḍīnām |
kiyat ? dvāsaptatyākhyam |
kva ? iha dehe |
kathaṃbhūtam ?
sakalaṃ samaṣṭaṃ (staṃ) |
punaḥ kathaṃbhūtam ?
kālagrastaṃ mṛtyugrastaṃ syāt bhavet |
kaḥ ? asau puruṣaḥ |
kathaṃbhūtaḥ ?
varṇitaḥ samuccāritaḥ |
kasmāt ? śatābdāt śatavarṣāt |
keṣu ? śrutyādiṣu vedādiṣu |
kathaṃ ca kena ?
tena kāraṇena |
kasmāt ? tadapasaraṇataḥ nāḍīvināśābhāvāt |
kathaṃbhūtaḥ puruṣaḥ ?
śatāyuḥ śatavarṣāyuḥ |
kaiḥ ? svaiḥ svaiḥ ātmagataiḥ varṣaiḥ |
kathaṃbhūtaḥ san ?
asurasuramarttyādibhinnaḥ daityadevamanuṣyādibhinnaḥ |
punaḥ kathaṃbhūtaḥ ? samastaḥ || 14 ||
yadvadṛkṣaṃ taraṇirakhilaṃ naiva candraṃ tithiṃ ca prauḍhao bhoktuṃ vahanaparipāṭayaiva sarvatra rāśau |
kālo'śeṣaṃ bhramati tadidaṃ rāśicakraṃ krameṇa prāyo dehe raviśaśadharau vātacakraṃ tathaiva || 15 ||
na bhavati |
kaḥ ? taraṇiḥ ādityaḥ |
kathaṃbhūtaḥ ?
prauḍhaḥ samarthaḥ |
kiṃ karttum ?
bhoktumattuṃ bhakṣitum |
kim ṛkṣaṃ na kṣatram |
na kevalamṛkṣaṃ candraṃ ca |
na kevalaṃ candraṃ tithiṃ vā |
kathaṃbhūtam ?
akhilaṃ samaṣṭaṃ(stam) |
katham ? eva niścitam |
kayā ? vahanaparipāṭayā gamanānukrameṇa |
kutaḥ ? rāśau sarvatra |
kiṃ vat ? yadvat |
bhramati gacchati |
kaḥ ? kālo rāhuḥ kim ?
idaṃ rāśicakram |
kathaṃbhūtam?
aśeṣaṃ sarvam |
katham ? tat tataḥ |
kena ? krameṇa anukrameṇa |
kasmin ? dehe śarīre |
katham ? prāyo bāhulyena |
katham ? tathaiva |
bhavati ca |
kaḥ ? kālo rāhuḥ |
kathaṃbhūtaḥ ?
prauḍhaḥ samarthaḥ |
kiṃ kartum ? bhoktum ā(khā)ditum |
kau ? raviśaśadharau |
na kevalaṃ raviśaśadharau vātacakraṃ vāyusamūhaṃ ca || 15 ||
kāye puṣṭe'pyatikharakarā yauvane śaktiranta- rnāḍīṃ prāpyopari parigatā candramādāya mūrdhni |
vajrādbāhyaṃ nayati punarabhyeti coṣṇīṣacakraṃ nāḍīnāśāt savalipalitaḥ kālacakraṃ prayāti || 16 ||
nayati prāpayati |
kā ? śaktiḥ |
kam ? candraṃ bodhicittam |
kim ? bāhyaṃ bahiḥ |
kasmāt ? vajrāt kuliśāt |
abhyeti ca āgacchati ca |
kim ? uṣṇīṣacakraṃ vaimalyacakram |
kiṃ kṛtvā ? ādāya gṛhītvā |
kasmin ? mūrdhni mastake |
punaḥ kiṃ kṛtvā ? prāpya |
kām ? antarnāḍīm abhyantaranāḍikām |
kathaṃbhūtā satī ?
parigatā satī pariprāptā satī |
kva ? upari upariṣṭāt |
kathaṃbhūtā ?
atikharakarā atiśayatīkṣṇatejā |
kasmin ? yauvane tāruṇye |
kva sati ? kāye puṣṭe sati candre pūrṇe sati |
kathamapi ca punaḥ prayāti pragacchati |
kaḥ ? prāṇī |
kim ? kālacakraṃ mukham |
kathaṃbhūtaḥ san ?
sabalipalitaḥ san ākuñcitatvakpakvakeśaḥ san |
kasmāt ? nāḍīnāśāt nāḍikāpariśoṣāt || 16 ||
tyaktvā śṛṅgārajamapi sukhaṃ candrasūryoparāgaṃ caṇḍālyeṣā nibhṛtamaniśaṃ drāvayeccandradhātum |
yāvajjīrṇādikamiha śiśubrahmacaryādapi syāt tasmācchaktyākulitavapuṣo dehinaḥ kālavaśyāḥ ||
drāvayet srāvayet |
kā ? eṣā caṇḍālī madhyamā |
kam ? candradhātum |
katham ? aniśaṃ nirantaram |
punaḥ katham ?
yathā nibhṛtaṃ niḥśabdam |
kiṃ kṛtvā ? tyaktvā parihṛtya |
kim ? sukham |
kathaṃbhūtam |
śṛṅgārajaṃ śṛṅgārodbhavaṃ |
kathamapi niścitam |
punaḥ kathaṃbhūtam ?
candrasūryoparāgaṃ candrasūryagrasanakālam |
syāt bhavet |
kim ? jīrṇādikaṃ buddhatvādikam |
kva ? iha śarīre |
kathaṃ yāvat |
kasmāt ? śiśubrahmacaryāt ṣoḍaśābdādho brahmacaryāt |
kathamapi bhavanti |
ke dehinaḥ prāṇinaḥ kathaṃbhūtāḥ ?
kālavaśyāḥ mṛtyuvaśagāḥ |
punaḥ kathaṃbhūtāḥ ?
śaktyākulitavapuṣaḥ vikalīkṛtaśarīrāḥ |
kasmāt ? tasmāt jīrṇatvāt ||17 ||17 ||
