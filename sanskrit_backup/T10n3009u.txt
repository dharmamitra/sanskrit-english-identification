||Vimalaratnalekhaḥ ||
bhāratabhāṣāyām vimalaratnalekho nāma |
bhoṭabhāṣāyām dri ma med pa rin po che-i phrina cesa vya va |
guruve namaḥ |
tārādevyai namaḥ ||
(1) mahāgati(?)kāyaṁ dṛṣṭvā barddhayan buddhaśāsanam dharmeṇa pālayan rājyaṁ nayapālo nṛpo'bhavat || 1 ||
tvaya pūrvvaṁ dānaṁ daśa kuśalāni poṣadhaḥ |
kṣāntirvīryañcābhyastamiti deva tvamadhunā sampannaḥ || 2 ||
(2) guruṇāmājñāṁ dhammānugataṁ sūtrādikañcedam |
bhaktyā śirasā gṛhāṇa ātmaparayorhitaṁ bhavet || 3 ||
vivarjayan sarvvasaṁśayaṁ siddhye kuru mahāyatnam |
nidrālutvaṁ tandrāñca vivarjayan nityamudyamaṁ kuryā vīryāya || 4 ||
(3) smṛtijñānāpramādena sadendriyadvārāṇi rakṣet |
ahorātraṁ punaḥpuna- ścittasantānaṁ parīkṣeta || 5 ||
svadoṣajñānaṁ cakṣuriva kuryāt paradoṣajñānaṁ tvandhavat |
smṛtimanahaṅkāraṁ śūnyatāñca sadā bhāvayet || 6 ||
(4) kuryāt svadoṣakīrttanaṁ nāparasya bhrāntimanusandadhyāt |
kīrttayedaparasya guṇaṁ ātmaguṇantu gopayet || 7 ||
tyajellābhaṁ satkārañca nityamātmakhyātiṁ tyajet |
maitrīṁ karuṇāñca bhāvayed bodhicittaṁ sthiraṁ kuru || 8 ||
(5) daśākuśalāni heyāni sadā śraddhā dṛḍhīkāryā |
manāgapi priyaṁ santoṣaḥ kṛtānukampā ca smarttavyam || 9 ||
krodho garvañca prahātavyaṁ kāryā ca hīnacittatā |
mithyājīvikā vivarjanīyā dharmajīvikā jīvitavyā || 10 ||
(6) sarvamāmiṣaṁ vivarjayed āryadhanena (ātmānaṁ)
sampannaṁ kuryyāt |
sadā samājaṁ tyajed araṇye nivaset || 11 ||
tyajed vācamasambaddhāṁ nityaṁ syāt śuddhasaṁyataḥ |
gurūpādhyāyadaśane śraddhayā paricaryāṁ kuryāt || 12 ||
viśiṣṭe puruṣe dharmacakṣuṣi pudgale |
ādikarmmikasattveṣu ca śāstṛsaṁjñāmutpādayet || 13 ||
(7) duḥkhataptānāṁ sarvveṣāṁ sattvānāñca darśane |
bodhicittamutpādya mātṛpitāputrasaṁjñāñcotpādayet || 14 ||
sarvaṁ lokakṛtyaṁ tyaktvā nityaṁ samādhibhāvanāṁ kuru |
tyaja pāpamitraṁ kalyāṇamitramā_ya || 15 ||
(8) duḥśīlabhikṣūṇām anyeṣāṁ dharmmahīnānām |
pāpācārāṇāñca darśane teṣāṁ nigrahānna viramet || 16 ||
sarvverakalyāṇamitraiḥ sarvvaiḥ pāpasahāyaiḥ |
ratnatraye gurā- vupādhyāya ācārye ca śraddhāhīnaiḥ || 17 ||
(9) akṛtajñai- raihikabuddhibhiḥ |
paratrālpaśraddhaiśca dinatrayātikrameṇa na vaset || 18 ||
duṣṭāmaśubhāṁ bhūmiṁ parityajya yatra śubhaṁ gantavyam |
yatra rāgastat parityājyam anāsaktaṁ vaset || 19 ||
rāgo hi sugatimaprāpayan mokṣajīvanaṁ chīnatti |
yatra kalyāṇamitraṁ vasati tatra nityaṁ vaset || 20 ||
(10) guruṁ sadāśritya nityaṁ sūtranikāyamavalokayet |
ādau yadārabdhaṁ prathamaṁ tadeva sādhayitavyam |
anyathā nobhayaṁ sidhyati || 21 ||
anyeṣu pāpadeśanāyāṁ paramapuṇye ca yateta |
vṛttānukūlaṁ lokaṁ sadā paralokacittañca rakṣet || 22 ||
(11) yadā cittamunnataṁ jāyate tadā garvaṁ chindyāt |
apramādavirahe gurūpadeśaḥ smarttavyaḥ || 23 ||
līnacitte jāte cittonnatimapi praśaṁset |
smṛtvā prajñāpāramitāṁ nikhilaprapañcopaśamaṁ kuryāt || 24 ||
(12) yadā rāgadveṣaviṣayo jāyate māyāprapañcavat paśyet |
nindāvākyaśravaṇe pratiśrutkāvajjānīyāt || 25 ||
(13) kāyapīḍodbhave pūrvakarmāvalokayet |
prāntāraṇye pravasan mṛgaśavavat || 26 ||
yatra kenāpi na jñāyate [ tatra] ātmanātmānaṁ gopayet |
sadeṣṭadevatāmāśrayet kāme vyāpāde middhe styāne || 27 ||
ālasye tandrāyāñca yadā cittamutpadyate tadā svapāpaṁ gaṇayet |
vrataṁ hṛdi smared anityatāṁ mṛtyuñca bhāvayet || 28 ||
anyasya purato'vasthānakāle śāntamṛju ca bhāṣeta |
bhrūkuṭimukhena hāsyaṁ prahātavyaṁ |
sadā smitena sthātavyaṁ nityamanyeṣu prītiśca kāryā || 29 ||
(14) amātsaryeṇa tyāge prītiṁ kuryāt |
nityamīrṣyā prahātavyā |
anyasya cittaṁ rakṣet |
sarvve vādāḥ prahātavyāḥ || 30 ||
paricayena vinā nūtanena saṅgaṁ na kuryāt |
sadā mantre samarthaḥ syāt |
sadā kṣāntimān alpakāmaśca san santoṣaṁ kuryāt || 31 ||
(15) caṇḍāladāsasaṁjñaḥ syāt lajjājñāne'patrapāyāṁ |
tasyāṁ paralokārādhanāyāñca yateta |
ātmasaṁyamaṁ kuryāt || 32 ||
parāvajñā prahātavyā śraddhāśīlena tiṣṭhet |
paropadeśakaraṇe kāruṇyopakāracittaḥ (tat) kuryāt || 33 ||
(16) buddhadharmme śraddhāṁ saddharmmañca na jātu tyajet |
nityaṁ ratnatraye śraddhāṁ saṁsāratrayaṁ ca pariśuddhaṁ kuryāt || 34 ||
pūrvaṁ karuṇāgato 'horātraṁ trikṛtvaḥ |
prasiddhasyārādhanāsaptakasya skandhatrayaṁ gṛhṇīyāt || 35 ||
jagadduḥkhanirākaraṇakāma udārapraṇidhānaṁ sthāpayet |
sattvaparipākaṁ bodhiñcecchet |
sarvaṁ mahābodhau pariṇamayet || 36 ||
(17) ciraṁ pratijñāya sadodyogī bhavet |
evaṁ kṛte dvivargaḥ sampadyata āvaraṇadvayañca kṣīyate || 37 ||
naradehalābhaḥ sārthako bhavati |
dṛṣṭadharmme nirvvāṇaṁ bhavati |
svaparārthaḥ sampadyate |
paramatattvaṁ ca prāpyate || 38 ||
(18) nidāghakokilapotaḥ madhuraṁ kūjatīti kiṁ mayūrapoto na madhuraṁ kūjati |
yadyapi bahubhiḥ paṇḍitairuktaṁ (tathāpi)
rājñāṁ vyasanacchedāya likhitamidam || 39 ||
_____ kathāṁ śreyo'bhiprāyeṇa kuru |
anyasmāyapi matimate janāya kathaya |
(19) nityaṁ ṣaḍdevatāḥ smara śuddhaṁ vratamācara |
rājaṁ dharmmeṇa pālaya ātmānaṁ ca kṣamaṁ kuru || 40 ||
vimalaratnalekho nāma sthaviramahāpaṇḍitadīpaṅkaraśrījñānād rājñe nayapālāya preritā ślokacatvāriṁśat sampūrṇā ||
tasminneva kāle tenaiva guruṇā parivarttakena bhikṣuṇā jayaśīlena ca parivartitā ślokacatvāriṁśat || (20)
