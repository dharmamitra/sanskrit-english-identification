Saṅgītisūtra
evaṁ mayā śrutaṁ /
Wal_a ekaṁ samayaṁ bhagavān malleṣu janapadeṣu caryāṁ caran pāpām anuprāptaḥ pāpāyāṁ viharati jalūkāvanaṣaṇḍe /
Wal_b tena khalu samayena pāpīyakair mallair antarā ca … pūrvām antarā ca paścimāṁ pāpām
atrāntarodbhūtake caitye navasaṁsthāgāro ’cirakārito ’ciraniṣṭhito ’cirābhyuṣitaḥ
śramaṇena vā brāhmaṇena vā mallena vā mallakumāreṇa vā kenacid vā loke manuṣyabhūtena /
Wal_c aśrauṣuḥ pāpīyakā mallā bhagavān malleṣu janapadeṣu caryāṁ caran pāpām anuprāptaḥ pāpāyāṁ viharati jalūkāvanaṣaṇḍe /
Wal_d atha ca sāmīcīpratipannānāṁ mallānām etad abhavat / asmākam udbhūtake caitye navasaṁsthāgāro
’cirakārito ’ciraniṣṭhito ’cirabhyuṣitaḥ śramaṇena vā brāhmaṇena vā mallena vā mallakumāreṇa
vā kenacid vā loke manuṣyabhūtena / taṁ bhagavān prathamataḥ paribhuṁjīta bhikṣusaṁghaś
ca / sa bhagavatā prathamataḥ paribhukto bhikṣusaṁghena ca te vayaṁ kṛtāgrāḥ kṛtākuśalā
labdhodayā labdhalābhās tataḥ paścāt paribhokṣyāmahe / tad asmākam bhaviṣyati dīrgharātram
arthāya hitāya sukhāya /
Wal_e atha pāpīyakā mallāḥ saṁghāt saṁghaṁ pūgāt pūgaṁ saṁgamya samāgamya pāpāyā niṣkramya
yena bhagavāṁs tenopajagmuḥ / upetya bhagavatpādau śirasā vanditvā tripradakṣiṇīkṛtvaikānte nyaṣīdan /
Wal_f ekāntaniṣaṇṇān pāpīyakān mallān bhagavān dhārmyā kathayā sandarśayati samādāpayati
samuttejayati saṁpraharṣayati / atha bhagavān pāpīyakān mallān anekaparyāyeṇa dhārmyā
kathayā sandarśayitvā samādāpayitvā samuttejayitvā saṁpraharṣayitvā tūṣṇīm abhūt /
Wal_g atha pāpīyakā mallā bhagavato bhāṣitam abhinandyānumodyotthāyāsanād ekāṁsam uttarāsaṅgaṁ kṛtvā yena bhagavāṁs tenāñjaliṁ praṇamya bhagavantam  #
idam avocan / 
Wal_h asmākam antarā ca … pūrvām antarā ca paścimāṁ pāpām atrāntarodbhūtake caitye navasaṁsthāgāro
’cirakārito ’ciraniṣṭhito ’cirābhyuṣitaḥ śramaṇena vā brāhmaṇena vā mallena vā mallakumāreṇa
vā kenacid vā loke manuṣyabhūtena / taṁ bhagavān prathamataḥ paribhuṁjīta bhikṣusaṁghaś
ca / sa bhagavatā prathamataḥ paribhukto bhikṣusaṁghena ca te vayaṁ kṛtāgrāḥ kṛtakuśalā
labdhodayā labdhalābhās tataḥ paścāt paribhokṣyāmahe / tad asmākaṁ bhaviṣyati dīrgharātram
arthāya hitāya sukhāya /
adhivāsayati bhagavān pāpīyakānāṁ mallānāṁ tūṣṇīṁbhāvena /
atha pāpīyakā mallā bhagavatas tūṣṇīṁbhāvenādhivāsanāṁ viditvā bhagavatpādau śirasā vanditvā bhagavato ’ntikāt prakrāntāḥ /
Wal_k atha pāpīyakā mallās tenaiva divasāvaśeṣeṇa śakaṭaiḥ … saṁsthāgāraṁ s …tailapradīpān
āropya tān ādīpya yena bhagavāṁs tenopajagmuḥ / upetya bhagavatpādau śirasā vanditvā
tripradakṣaṇīkṛtvā yena bhagavāṁs tenāñjaliṁ praṇamya bhagavantam idam avocan /
sarvākārasaṁskṛto bhadanta navasaṁsthāgāraudakamaṇayaḥ pratiṣṭhāpitās tailapradīpā āropitāḥ / yastyedānīṁ bhagavān kālaṁ manyate /
Wal_m atha bhagavān bhikṣusaṁghaparivṛto bhikṣusaṁghapuraskṛto yena pāpīyakānāṁ mallānāṁ
saṁsthāgāraṁs tenopajagāma / upetya bahiḥ saṁsthāgārasya pādau prakṣālya saṁsthāgāraṁ
praviśya sarvaṁ saṁsthāgāraṁ vyavalokya madhyamaṁ staṁbhaṁ niśṛtya niṣaṇṇaḥ pūrvāṁmukhaḥ /
bhikṣusaṁgho ’pi bahiḥ saṁsthāgārasya pādau prakṣālya saṁsthāgāraṁ praviśya sarvaṁ saṁsthāgāraṁ vyavalokya paścimāṁ bhittiṁ niśṛtya niṣaṇṇaḥ  #
pūrvāṁmukho bhagavantaṁ saṁpuraskṛtya / 
Wal_m pāpīyakā mallā bahiḥ saṁsthāgārasya pādau prakṣālya saṁsthāgāraṁ praviśya sarvaṁ
saṁsthāgāraṁ vyavalokya pūrvāṁ bhittiṁ niśṛtya niṣaṇṇāḥ paścānmukhā bhagavantaṁ puraskṛtya bhikṣusaṁghaṁ ca /
Wal_n atha bhagavān pāpīyakān mallān dhārmyākathayā sandarśayati samādāpayati samuttejayati
saṁpraharṣayati / anekaparyāyeṇa dhārmyā kathayā saṁdarśayitvā samādāpayitvā samuttejayitvā
saṁpraharṣayitvodyojayati /
atikrānto rātryāḥ prathamo yāmaḥ / yasyedānīṁ kālaṁ manyadhve /
evaṁ bhadanteti pāpīyakā mallā bhagavataḥ pratiśrutyotthāyāsanād bhagavatpādau śirasā vanditvā bhagavato ’ntikāt prakrāntāḥ /
atha bhagavān aciraprakrāntān pāpīyakān mallān viditvāyuṣmantaṁ śāriputram āmantrayate /
pratibhātu te śāriputra bhikṣūṇāṁ dhārmī kathā / pṛṣṭhī ma āvilāyati tāṁ tāvad āyamayiṣye /
adhivāsayaty āyuṣmāñ śāriputras tūṣṇīṁbhāvena /
Wal_t atha bhagavāṁś caturguṇaṁ uttarāsaṅgaṁ prajñapya gaṇaguṇāṁ saṁghāṭiṁ śirasy upadhāya
dakṣiṇena pārśvena śayyāṁ kalpayati pāde pādam ādhāyālokasaṁjñī smṛtaḥ saṁprajāna
utthānasaṁjñāṁ manasi kurvāṇaḥ /
tatrāyuṣmāṁś śāriputro bhikṣūn āmantrayate /
nirgrantho jñātiputraḥ kālakṛtaḥ pāpāyāṁ / tasya kālakriyayā nirgranthā jñātiputrikā bhinnāḥ kalahakārakā viharanti bhaṇḍanakārakā vigṛhītā  #
vivādam āpannāḥ / 
Wal_w naitaṁ tvaṁ dharmavinayam ājānāsi / aham etaṁ dharmavinayam ājānāmi / kim etaṁ dharmavinayaṁ
tvam ājānāsi / … sahitaṁ mama / asahitaṁ tava / pūrvaṁ vacanīyaṁ paścād avocaḥ /
paścād vacanīyaṁ pūrvam avocaḥ / abhicīrṇaṁ te … apahara vādaṁ vāda vipramokṣāya …
ity anyo ’nyaṁ mukhaśaktikayā vitudanto viharanti / …
Wal_x ye ’pi nirgranthasya jñātiputrasya śrāvakā gṛhiṇo ’vadātavasanā pāpāyāṁ prativasaṁti
te ’pi nirgrantheṣu jñātiputrikeṣu bhinneṣu vivādam āpanneṣu kalahajāteṣu bhaṇḍanajāteṣu
vigṛhīteṣu nirviṇṇarūpāḥ prativāṇirūpā asamānarūpā apakrāntā yathā dharmavinayād
durākhyātād duṣprativeditād aniryāṇikād asaṁbodhagāmino bhinnād asaṁstūpād apratiśaraṇāt /
Wal_y ayaṁ khalu tathāgato ’rhan samyaksaṁbuddho ’smākaṁ śāstā / svākhyātaś cāyaṁ dharma
vinayaḥ supravedito niryāṇikaḥ saṁbodhagāmy abhinnaḥ saṁstūpaḥ sapratiśaraṇaḥ / śāstā
cāsya tathāgato ’rhan samyaksaṁbuddhaḥ /
Wal_z te vayaṁ saṁhitāḥ samagrāḥ saṁmodamānā bhūtvā samśayāya na vivādāmahe yathedaṁ brahmacaryaṁ
cirasthitikaṁ syāt / tad bhaviṣyati bahujanahitāya bahujanasukhāya lokānukaṁpāyārthāya
hitāya sukhāya devamanuṣyāṇāṁ /
Wal_1.1 eka āyuṣmanto dharmo bhagavatā svayam abhijñāyābhisaṁbudhyākhyāto
Wal_1.1_1 yaduta sarvasatvā āhārasthitayaḥ / taṁ vayaṁ saṁhitāḥ samagrāḥ saṁmodamānā bhūtvā
saṁśayāya na vivadāmahe / yathedaṁ brahmacaryaṁ cirasthitikaṁ syāt / tad bhaviṣyati
bahujanahitāya bahujanasukhāya lokānukaṁpāyārthāya hitāya sukhāya devamanuṣyāṇām //
Wal_1.2 yaduta sarvasatvāḥ saṁskārasthāyinaḥ /
Wal_1.3 apramādaḥ kuśaleṣu dharmeṣu /
antaroddānam //
āhārasthitayaḥ satvāḥ atha saṁskārasthāyinaḥ /
apramādaḥ kuśaleṣu dharmeṣv ekakāḥ punar udditāḥ //
Wal_2.1 dvāv āyuṣmanto dharmau bhagavatā svayam abhijñāyābhisaṁbudhyākhyātau
yaduta nāmaṁ ca rūpaṁ ca / tau vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām //
Wal_2.2 yaduta avidyā ca bhavatṛṣṇā ca /
Wal_2.3 bhavadṛṣṭiś ca vibhavadṛṣṭiś ca /
Wal_2.4 āhrīkyam anavatrāpyaṁ ca /
Wal_2.5 hrīś ca vyavatrāpyaṁ ca /
Wal_2.6 daurvacasyaṁ ca pāpamitratā ca /
Wal_2.7 sauvacasyaṁ ca kalyāṇamitratā ca /
Wal_2.8 āpattikauśalyaṁ cāpattivyutthānakauśalyaṁ ca /
Wal_2.9 samāpattikauśalyaṁ ca samāpattivyutthānakauśalyaṁ ca /
Wal_2.10 dhātukauśalyaṁ ca manasikārakauśalyaṁ ca /
Wal_2.11 smṛtiś ca saṁprajanyaṁ ca /
Wal_2.12 pratisaṁkhyānabalaṁ ca bhāvanābalaṁ ca /
Wal_2.13 ārjavaṁ ca mārdavaṁ ca /
Wal_2.14 kṣāntiś ca sauratyaṁ ca /
Wal_2.15 sākhilyaṁ ca pratisaṁstaraṁ ca /
Wal_2.16 indriyeṣv aguptadvāratā ca bhojane amātrajñatā ca /
Wal_2.17 indriyeṣu guptadvāratā ca bhojane mātrajñatā ca /
Wal_2.18 śīlavyasanaṁ ca dṛṣṭivyasanaṁ ca /
Wal_2.19 śīlavipattiś ca dṛṣṭivipattiś ca /
Wal_2.20 śīlasaṁpattiś ca dṛṣṭisaṁpattiś ca /
Wal_2.21 śīlaviśuddhiś ca dṛṣṭiviśuddhiś ca /
Wal_2.22 dṛṣṭiviśuddhiś ca tathā dṛṣṭasya yoniśaḥ pradhānam /
Wal_2.23 saṁvejanīyeṣu dharmeṣu saṁvegaḥ tathāsaṁvignasya ca yoniśaḥ pradhānam /
Wal_2.24 asaṁtuṣṭitā ca kuśaleṣu dharmeṣv aprativāṇitā ca pradhāne /
Wal_2.25 śamathaś ca vipaśyanā ca /
Wal_2.26 vidyā ca vimuktiś ca /
Wal_2.27 kṣayajñānaṁ cānutpādajñānaṁ ca /
antaroddānam / … tiyaṁ padaṁ bhavatṛṣṇāhrīkye ca hrīś cā …
Wal_3.1 traya āyuṣmanto dharmā bhagavatā svayam abhijñāyābhisaṁbudhyākhyātāḥ /
yaduta trīṇi duścaritāni / kāyaduścaritaṁ vāgduścaritaṁ manoduścaritam /
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ //
Wal_3.2 yaduta trīṇi sucaritāni / kāyasucaritaṁ vāksucaritaṁ manaḥsucaritaṁ /
Wal_3.3 trīṇy akuśalamūlāni / lobho ’kuśalamūlaṁ dveṣo moho ’kuśalamūlaṁ /
Wal_3.4 trīṇi kuśalamūlāni / alobhaḥ kuśalamūlam adveṣo amohaḥ kuśalamūlam /
Wal_3.5 trayaḥ akuśalavitarkāḥ / kāmavitarko vyāpādavitarko vihiṁsāvitarkaḥ /
Wal_3.6 trayaḥ kuśalavitarkāḥ / naiṣkramyavitarkaḥ avyāpādavitarkaḥ avihiṁsāvitarkaḥ /
Wal_3.7 trayo dhātavaḥ / kāmadhātur vyāpādadhātur vihiṁsadhātuḥ /
Wal_3.8 trayo dhātavaḥ / naiṣkramyadhātur avyāpādadhātur avihiṁsādhātuḥ /
Wal_3.9 trayo dhātavaḥ / kāmadhātur rūpadhātur ārūpyadhātuḥ /
Wal_3.10 trayo dhātavaḥ / rūpadhātur ārūpyadhātur nirodhadhātuḥ /
// antaroddānam // …
Wal_3.11 tisras tṛṣṇāḥ / kāmatṛṣṇā rūpatṛṣṇārūpyatṛṣṇā /
Wal_3.12 tisras tṛṣṇāḥ / rūpatṛṣṇārūpyatṛṣṇā nirodhatṛṣṇā /
Wal_3.13 traya āsravāḥ / kāmāsravo bhavāsravaḥ avidyāsravaḥ /
Wal_3.14 tisraiṣaṇāḥ / kāmaiṣaṇā bhavaiṣaṇā brahmacaryaiṣaṇā /
Wal_3.15 trayo bhavāḥ / kāmabhavo rūpabhavaḥ arūpyabhavaḥ /
Wal_3.16 trayas tamaskāyāḥ / atītas tamaskāyaḥ anāgatas tamaskāyaḥ pratyutpannas tamaskāyaḥ /
Wal_3.17 trīṇi bhayāni / vyādhibhayaṁ jarābhayaṁ maraṇabhayaṁ /
Wal_3.18 tisro vedanāḥ / sukhā duḥkhāduḥkhāsukhā ca /
Wal_3.19 tisro duḥkhatāḥ / duḥkhaduḥkhatā saṁskāraduḥkhatā vipariṇāmaduḥkhatā /
Wal_3.20.a tisro mānavidhāḥ / śreyo ’ham asmīti vidhā / sadṛśo ’ham asmīti vidhā / hīno ’ham asmīti vidhā /
Wal_3.20.b // uddānam //
trayas tṛṣṇābhir āsravā eṣaṇāś cāpibhavāś ca /
tamaskāyāḥ bhayāni ca vedanā duḥkhatā vidhāḥ //
Wal_3.21 trayo adhvānaḥ atītaḥ adhvā anāgataḥ adhvā pratyutpannaḥ adhvā /
Wal_3.22 trīṇi kathāvastūni / atītakathāvastv anāgatakathāvastu pratyutpannakathāvastu /
Wal_3.23 triṣu sthāneṣu rūpasya rūpasaṁgrahaḥ / sanidarśanaṁ sapratigham anidarśanaṁ sapratigham anidarśanam apratigham /
Wal_3.24 trayaḥ saṁskārāḥ / kāyasaṁskāro vāksaṁskāro manaḥsaṁskāraḥ /
Wal_3.25 trīṇi cittāni / arukopamacittaṁ vidyudupamacittaṁ vajropamacittam /
Wal_3.26 trayaḥ pudgalāḥ / avakubjaprajñaḥ pudgala utsaṅgaprajñaḥ pudgalaḥ pṛthuprajñaḥ pudgalaḥ /
Wal_3.27 trayaḥ sthavirāḥ / jātisthaviraḥ saṁvṛtisthaviro dharmasthaviraḥ /
Wal_3.28 trayo rāśayaḥ / mithyatvaniyato rāśiḥ samyaktvaniyato rāśir aniyatorāśiḥ /
Wal_3.29 tisraś codanāḥ / dṛṣṭena śrutena pariśaṁkayā /
Wal_3.30 trīṇi tathāgatasyārakṣyāṇi / yāni tathāgato na praticchādayati kaccin me pare na vijānīyuḥ / katamāni trīṇi /
Wal_3.30.1 pariśuddhakāyasamudācāras tathāgato nāsti tathāgatānām apariśuddhakāyasamudācāratā yāṁ tathāgataḥ praticchādayet kaccin me pare na  #
vijānīyuḥ / 
Wal_3.30.2 pariśuddhavāksamudācāras tathāgato nāsti tathāgatānām apariśuddhavāksamudācāratā yāṁ tathāgataḥ praticchādayet kaccin me pare na  #
vijānīyuḥ / 
Wal_3.30.3.a pariśuddhamanaḥsamudācāras tathāgato nāsti tathāgatānām apariśuddhamanaḥsamudācāratā yāṁ tathāgataḥ praticchādayet kaccin me pare  #
na vijānīyuḥ / 
Wal_3.30.3.b // uddānam //
adhvā kathā ca sthānaṁ ca saṁskārāś citta pudgalāḥ /
sthaviratritayaṁ rāśiś codanā cāpy arakṣikāḥ //
Wal_3.31 trayo ’gnayaḥ / rāgāgnir dveṣāgnir mohāgniḥ /
Wal_3.32 trayo ’gnayaḥ / āhvayanīyo ’gnir gārhapatyo ’gnir dakṣiṇāgniḥ /
Wal_3.33 trīṇi puṇyakriyāvastūni / dānamayaṁ śīlamayaṁ bhāvanāmayaṁ /
Wal_3.34 tisraḥ kāmopapattayaḥ / katamās tisraḥ /
Wal_3.34.1 santi satvāḥ pratyupasthitakāmā ye pratyupasthitaiḥ kāmair aiśvaryaṁ vaśe vartayanti tadyathā manuṣyā ekatyaś ca devāḥ / iyaṁ prathamā  #
kāmopapattiḥ / 
Wal_3.34.2 santi satvā nirmitakāmā ye nirmiya nirmiya kāmair aiśvaryaṁ vaśe vartayanti tadyathā devā nirmāṇaratayaḥ / iyaṁ dvitīyā kāmopapattiḥ 
Wal_3.34.3 santi satvāḥ parinirmitakāmā ye parinirmitaiḥ kāmaiḥ aiśvaryaṁ vaśe vartayanti tadyathā devāḥ parinirmitavaśavartinaḥ / iyaṁ tṛtīyā  #
kāmopapattiḥ / 
Wal_3.35 tisras sukhopapattayaḥ
Wal_3.35.1.a santi satvāḥ ya imam eva kāyaṁ vivekajena prītisukhenābhiṣyandayanti pariṣyandayanti
pariprīṇayanti parispharanti / nāsty eṣāṁ kiñcit sarvataḥ kāyād asphuṭaṁ bhavati
spharaṇīyaṁ yaduta vivekajena prītisukhena /
Wal_3.35.1.b te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devā brahmakāyikāḥ / iyaṁ prathamā sukhopapattiḥ 
Wal_3.35.2.a santi satvā ya imam eva kāyaṁ samādhijena prītisukhenābhiṣyandayanti pariṣyandayanti
pariprīṇayanti parispharanti / nāsty eṣāṁ kiñcit sarvataḥ kāyād asphuṭaṁ bhavati
spharaṇīyaṁ yaduta samādhijena prītisukhena /
Wal_3.35.2.b te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devā ābhāsvarāḥ / iyaṁ dvitiyā sukhopapattiḥ /
Wal_3.35.3.a santi satvā ya imam eva kāyaṁ niṣprītikena sukhenābhiṣyandayanti pariṣyandayanti
pariprīṇayanti parispharanti / nāsty eṣāṁ kiñcit sarvataḥ kāyād asphuṭaṁ bhavati
spharaṇīyaṁ yaduta niṣprītikena sukhena /
Wal_3.35.3.b te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devāḥ śubhakṛtsnāḥ / iyaṁ tṛitīyā sukhopapattiḥ 
Wal_3.36 tisrāḥ prajñāḥ / śrutamayī prajñā cintāmayī prajñā bhāvanāmayī prajñā /
Wal_3.37 tisraḥ prajñāḥ / śaikṣā prajñā aśaikṣā prajñā naivaśaikṣanāśaikṣā prajñā /
Wal_3.38 trīṇīndriyāṇi / anājñātamājñāsyāmīndriyam ājñendriyam ājñātavendriyam /
Wal_3.39 trīṇi cakṣūṁṣi / māṁsacakṣur divyacakṣuḥ prajñācakṣuḥ /
Wal_3.40 trīṇy āyudhāni / śrutāyudhaṁ pravivekāyudhaṁ prajñāyudham /
Wal_3.41 tisro śikṣāḥ / adhiśīlaṁ śikṣā / adhicittaṁ śikṣā / adhiprajñaṁ śikṣā /
Wal_3.42 tisro bhāvanāḥ / śīlabhāvanā samādhibhāvanā prajñābhāvanā /
Wal_3.43 trayo vihārāḥ / divyo vihāro brahmavihāra āryo vihāraḥ /
Wal_3.44 trayaḥ samādhayaḥ / savitarkaḥ savicāraḥ samādhiḥ / avitarko vicāramātraḥ samādhiḥ / avitarko ’vicāraḥ samādhiḥ /
Wal_3.45 trīṇi prātihāryāṇi / ṛddhiprātihāryam ādeśanāprātihāryam anuśāsanīprātihāryam /
Wal_3.46 trīṇi śaucāni / kāyaśaucaṁ vākśaucaṁ manaḥśaucam /
Wal_3.47 trīṇi mauneyāni / kāyamauneyaṁ vāgmauneyaṁ manomauneyaṁ /
Wal_3.48 trīṇy ādhipatyāni / lokādhipatyaṁ ātmādhipatyaṁ dharmādhipatyaṁ /
Wal_3.49 trīṇy ānuttaryāṇi / jñānānuttaryaṁ pratipadānuttaryaṁ vimuktyānuttaryam /
Wal_3.50 tisro ’śaikṣyo vidyāḥ / katamās tisraḥ / aśaikṣī purvenivāsānusmṛtijñānasākṣīkriyā vidyā / aśaikṣī cyutyupapādajñānasākṣī kriyā vidyā  #
/ aśaikṣy āsravakṣayajñānasākṣīkriyā vidyā / 
3.50 // antaroddānaṁ //
śikṣā bhāvanā ca … …
… ādhipatyāni //
trīṇy ānuttariyāṇi ca … …
adhvā ca rāgāgniḥ śikṣā //
Wal_4.1 catvāra āyuṣmanto dharmā bhagavatā svayam abhijñāyābhisaṁ budhyākhyātāḥ /
yaduta catvāri smṛtyupasthānāni / katamāni catvāri / kāye kāyānupaśyanāsmṛtyupasthānam / vedanāyāṁ citte dharmeṣu dharmānupaśyanā smṛtyupasthānam 
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ /
Wal_4.2.1 catvāri samyakprahāṇāni / katamāni catvāri / utpannānāṁ pāpakānām akuśalānāṁ dharmāṇāṁ prahāṇāya cchandaṁ janayati vyāyacchate vīryam  #
ārabhate cittaṁ pragṛhṇāti pradadhāti / 
Wal_4.2.2 anutpannānāṁ pāpakānām akuśalānāṁ dharmāṇāṁ anutpādāya cchandaṁ janayati vyāyacchate vīryam ārabhate cittaṁ pragṛhṇāti pradadhāti 
Wal_4.2.3 anutpannānāṁkuśalānāṁdharmāṇām utpādāya cchandaṁ janayati vyāyacchate vīryam ārabhate cittaṁ pragṛhṇāti pradadhāti /
Wal_4.2.4 utpannānāṁ kuśalānām dharmāṇāṁ sthitaye asaṁmoṣāyabhāvanāya paripūraye bhūyobhāvāya
vṛddhivipulatājñānasākṣātkriyāyai chandaṁ janayati vyāyacchate vīryam ārabhate cittaṁ
pragṛhṇāti pradadhāti /
Wal_4.3 catvāri ṛddhipādāḥ / katamāni catvāri /
Wal_4.3.1 chandasamādhiprahāṇasaṁskārasamanvāgata ṛddhipādaḥ /
Wal_4.3.2 vīryasamādhiprahāṇasaṁskārasamanvāgata ṛddhipādaḥ /
Wal_4.3.3 cittasamādhiprahāṇasaṁskārasamanvāgata ṛddhipādaḥ /
Wal_4.3.4 mimāṁsāsamādhiprahāṇasaṁskārasamanvāgata ṛddhipādaḥ /
Wal_4.4 catvāri dhyānāni / katamāni catvāri /
Wal_4.4.1 ihāyuṣmanto bhikṣur viviktaṁ kāmair viviktaṁ pāpakair akuśaladharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam  #
upasaṁpadya viharati / 
Wal_4.4.2 punar aparaṁ bhikṣur vitarkavicārāṇāṁ vyupaśamād adhyātmaṁ saṁprasādāc cetasa ekotībhāvād avitarkam avicāraṁ samādhijaṁ prītisukhaṁ  #
dvitīyaṁ dhyānam upasaṁpadya viharati / 
Wal_4.4.3 punar aparaṁ bhikṣuḥ prīter virāgād upekṣako viharati smṛtaḥ saṁprajānaḥ sukhāṁ ca
kāyena pratisaṁvedayati / yat tadāryā ācakṣate / upekṣakaḥ smṛtimān sukhaṁ viharatīti
niṣprītikaṁ tṛtīyaṁ dhyānam upasaṁpadya viharati /
Wal_4.4.4 punar aparaṁ bhikṣuḥ sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor
astaṅgamād aduḥkhāsukham upekṣāsmṛtipariśuddhaṁ caturthaṁ dhyānam upasaṁpadya viharati /
Wal_4.5 catvāry āryasatyāni / katamāni catvāri / duḥkham āryasatyaṁ duḥkhasamudayo duḥkhanirodho duḥkhanirodhagāminī pratipad āryasatyam /
Wal_4.6 catasraḥ saṁjñāḥ / katamāś catasraḥ / parittam eke saṁjānanti / mahadgatam eke saṁjānanti / apramāṇam eke saṁjānanti / nāsti kiñcid  #
ity ākiñcanyāyatanam eke saṁjānanti / 
Wal_4.7 catvāry apramāṇāni / katamāni catvāri / maitry apramāṇaṁ karuṇā apramāṇaṁ muditā apramāṇaṁ upekṣā apramāṇaṁ /
Wal_4.8 catvāry ārūpyāṇi / katamāni catvāri /
Wal_4.8.1 ihāyuṣmanto bhikṣuḥ sarvaśo rūpasaṁjñānāṁ samatikramāt pratighasaṁjñānām astaṅgamān
nānātvasaṁjñānām amanasikārād anantam ākāśam ākāśānantyāyatanam upasaṁpadya viharati
tadyathā devā ākāśānantyāyatanopagāḥ /
Wal_4.8.2 punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasaṁpadya viharati tadyathā devā  #
vijñānāntyāyatanopagāḥ / 
Wal_4.8.3 punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasaṁpadya viharati tadyathā devā  #
ākiñcanyāyatanopagāḥ / 
Wal_4.8.4 punar aparaṁ bhikṣuḥ sarvaśa ākiñcanyāyatanaṁ samatikramya naivasaṁjñānāsaṁjñāyatanam upasaṁpadya viharati tadyathā devā naivasaṁjñānāsaṁjñāyatanopagāḥ 
Wal_4.9 4 punar aparaṁ bhikṣuḥ prahāṇarataḥ prahāṇārāmatāyogam anuyukto bhāvanārato bhāvanārāmatāyogam
anuyuktaḥ / tayā khalu prahāṇārāmatayābhāvanārāmatayā … yo hi tatra dakṣo ’nalasaḥ
saṁprajānaḥ pratismṛto ’yam ucyate paurāṇa āryavaṁśe sthitaḥ /
Wal_4.10.a catvāri śrāmaṇyaphalāni / katamāni catvāri / srotaāpattiphalaṁ sakṛdāgāmiphalam anāgāmiphalam agraphalam arhatvam /
4.10.b // uddānaṁ //
… ārūpyāṇy āryavaṁśāḥ phalāni ca /
Wal_4.11 catvāri srotaāpattyaṅgāni / katamāni catvāri / satpuruṣasaṁsevaḥ saddharmaśravaṇaṁ yoniśo manasikāro dharmānudharmapratipattiḥ /
Wal_4.12 caturbhir aṅgaiḥ samanvāgataḥ srotaāpannaḥ / buddhe ’vetyaprasādena saṁpannaḥ / dharme ’vetyaprasādena saṁghe ’vetyaprasādenāryakāntaiḥ  #
śīlaiḥ saṁpannaḥ / 
Wal_4.13 catvāri jñānāni / katamāni catvāri / dharmajñānam anvayajñānaṁ paracittajñānaṁ saṁvṛtijñānaṁ /
Wal_4.14 catvāri jñānāni / katamāni catvāri / duḥkhājñānaṁ samudayajñānaṁ nirodhajñānaṁ mārgajñānaṁ /
Wal_4.15 catvāri balāni / katamāni catvāri / śraddhābalaṁ vīryabalaṁ samādhibalaṁ prajñābalam /
Wal_4.16 catvāry adhiṣṭhānāni / katamāni catvāri / prajñādhiṣṭhānaṁ satyādhiṣṭhānaṁ tyāgādhiṣṭhānam upaśamādhiṣṭhānam /
Wal_4.17 catvāro dharmaskandhāḥ / katame catvāraḥ / śīlaskandhaḥ samādhiskandhaḥ prajñāskandho vimuktiskandhaḥ /
Wal_4.18 catvāro ’pāśrayāḥ / katame catvāraḥ / saṁkhyāyaikān dharmān pratisevate / saṁkhyāyaikān
dharmān adhivāsayati / saṁkhyāyaikān dharmān parivarjayati / saṁkhyāyaikān dharmān vinodayati /
Wal_4.19 catvāri dharmapadāni / katamāni catvāri / anabhidyā dharmapadam avyāpādaḥ samyaksmṛtiḥ samyaksamādhir dharmapadam /
Wal_4.20 catvāraḥ sākṣīkaraṇīyā dharmāḥ / santi dharmāḥ kāyena sākṣīkartavyāḥ / santi smṛtyā santi cakṣuṣā santi prajñayā sākṣīkartavyā dharmāḥ 
// uddānam //
srotaāpannasyāṅgāni
aṅgāni srotagatasya /
… jñānam
… tathā //
adhiṣṭhānāni skandhāś cāpāśrayāś ca padāni ca /
catvāraḥ sākṣīkaraṇīyā
vargo bhavati samudditaḥ //
Wal_4.21 catvāro dhātavaḥ / katame catvāraḥ / pṛthivīdhātur abdhātus tejodhātur vāyudhātuḥ /
Wal_4.22 catvāra āhārāḥ / katame catvāraḥ / kabaḍiṁkāra āhāraḥ audārikaḥ sūkṣmaś ca / sparśo dvitīyo manaḥsañcetanā tṛtīyā vijñānaṁ caturthaṁ 
Wal_4.23 catasro vijñānasthitayaḥ / rūpopagā vijñānasthitiḥ vedanopagā saṁjñopagā saṁskāropagā vijñānasthitiḥ /
Wal_4.24 catvāras tṛṣṇotpādāḥ / cīvarahetor bhikṣor vā bhikṣuṇyā vā tṛṣṇā utpadyamānā utpadyate /
… tṛṣṇā abhiniviśyamānā abhiniviśyati / evaṁ piṇḍapātahetor iti śayanāsanahetor iti
bhavavibhavahetos tṛṣṇā utpadyamānā utpadyate … tṛṣṇā abhiniviśyamānā abhiniviśyati /
Wal_4.25 catvāry agatigamanāni / katamāni catvāri / cchandād agatiṁ gacchati / dveṣān mohād bhayād agatiṁ gacchati /
Wal_4.26 catvāri praśnavyākaraṇāni / ekāṁśavyākaraṇīyaḥ praśnaḥ / vibhajyavyākaraṇīyaaḥ paripṛcchāvyākaraṇīyaḥ / sthāpanīyaḥ praśnaḥ /
Wal_4.27 catvāri dakṣiṇāviśodhanāni / asti dakṣiṇā dāyakato viśudhyate na pratigrāhakena /
asti pratigrāhakena viśudhyate na dāyakataḥ / asti naiva dāyakato viśudhyate na pratigrāhakena /
asti dakṣiṇā dāyakataś ca viśudhyate pratigrāhakena ca /
Wal_4.28 catvāri saṁgrahavastūni / dānam / priyavāditā / arthacaryā / samānārthatā /
Wal_4.29 catasro yonayaḥ / katamāś catasraḥ / aṇḍajā yonir jarāyujā yoniḥ saṁsvedajā yonir aupapādukā yoniḥ /
Wal_4.30 catvāra ātmabhāvapratilaṁbhāḥ / asty ātmabhāvapratilaṁbho yasmin ātmasañcetanā krāmati
na parasañcetanā / asty ātmabhāvapratilaṁbho yasmin parasañcetanā krāmati nātmasañcetanā /
asty ātmabhāvapratilaṁbho yasmin ātmasañcetanā krāmati na parasañcetanā ca / asty
ātmabhāvapratilaṁbho yasmin naivātmasañcetanā krāmati na parasañcetanā /
// uddānam // …
ātmabhāvena te daśa //
Wal_4.31 catasraḥ pratipadaḥ / katamāś catasraḥ / duḥkhā pratipad dhandhābhijñā / duḥkhā pratipad kṣiprābhijñā / sukhā pratipad dhandhābhijñā  #
/ sukhā pratipad kṣiprābhijñā / 
Wal_4.32 catasraḥ pratipadaḥ / akṣamā pratipad dāma pratipat kṣamā pratipac chamā pratipat /
Wal_4.33 catasraḥ samādhibhāvanāḥ / asti samādhibhāvanāsevitā bhāvitā bahulīkṛtā dṛṣṭadharmasukhavihārāya
saṁvartate / asti samādhibhāvanāsevitā bhāvitā bahulīkṛtā jñānadarśana pratilābhāya
saṁvartate / asti samādhibhāvanāsevitā bhāvitā bahulīkṛtā prajñāprabhedāya saṁvartate /
asti samādhibhāvanāsevitā bhāvitā bahulīkṛtāsravakṣayāya saṁvartate /
Wal_4.34 catvāri karmāṇi / asti karma kṛṣṇaṁ kṛṣṇavipākam / asti karma śuklaṁ śuklavipākaṁ /
asti karma kṛṣṇaśuklaṁ kṛṣṇaśuklavipākaṁ / asti karmākṛṣṇam aśuklam akṛṣṇāśuklavipākaṁ
karmakṣayāya saṁvartate /
Wal_4.35 catvāri dharmasamādānāni / asti dharmasamādānaṁ pratyutpannasukham āyatyāṁ duḥkhavipākam /
asti dharmasamādānaṁ pratyutpannasukham āyatyāṁ sukhavipākam / asti dharmasamādānaṁ
pratyutpannaduḥkham āyatyāṁ duḥkhavipākam / asti dharmasamādānaṁ pratyutpannasukham
āyatyāṁ sukhavipākaṁ /
Wal_4.36 catvāro yogāḥ / kāmayogo bhavayogo dṛṣṭiyogaḥ avidyāyogaḥ /
Wal_4.37 catvāro visaṁyogāḥ / kāmayogavisaṁyogaḥ / bhavayogavisaṁyogaḥ / dṛṣṭiyogavisaṁyogaḥ / avidyāyogavisaṁyogaḥ /
Wal_4.38 catvāra oghāḥ / kāmaugho bhavaugho dṛṣṭyoghaḥ avidyaughaḥ /
Wal_4.39 catvāry upādānāni / kāmopādānaṁ dṛṣṭyupādānaṁ śīlavratopādānam ātmavādopādānam /
Wal_4.40 catvāro kāyagranthāḥ / abhidhyākāyagrantho vyāpādaḥ śīlavrataparāmarśa idaṁsatyābhiniveśaparāmarśaḥ kāyagranthaḥ //
// uddānaṁ //
… pratipat
samādher api bhāvana //
karma dharmasamādānaṁ
tathā yogaḥ visaṁyogaḥ //
oghopādānaṁ granthaś ca /
vargo bhavati samudditaḥ / /
Wal_4.41 catvāraḥ pudgalāḥ / anusrotagāmī pudgalaḥ pratisrotogāmī pudgalaḥ sthitātmā pudgalas tīrṇaḥ pāragataḥ sthale tiṣṭhati pudgalaḥ /
Wal_4.42 catvāraḥ pudgalāḥ / asti pudgala ātmahitāya pratipanno na parahitāya asti pudgalaḥ
parahitāya pratipanna nātmahitāya / asti pudgalo naivātmahitāya pratipanno na parahitāya /
asti pudgala ātmahitāya pratipanno parahitāya ca /
Wal_4.43 catvāraḥ pudgalāḥ / asti pudgalas tamas tamaḥparāyaṇaḥ / asti pudgalas tamo jyotiḥparāyaṇaḥ / asti pudgalo jyotis tamaḥparāyaṇaḥ /  #
asti pudgalo jyotir jyotiḥparāyaṇaḥ / 
Wal_4.44 catvāraḥ pudgalāḥ / asti pudgala ātmantapa ātmaparitāpanāyogam anuyuktaḥ / asti pudgalaḥ
paraṁtapaḥ paraparitāpanāyogam anuyuktaḥ / asti pudgalo na paraṁtapo na paraparitāpanāyogam
anuyukto nātmantapo nātmaparitāpanāyogam anuyuktaḥ / asti pudgala ātmantapa ātmaparitāpanāyogam
anuyuktaḥ paraṁtapaḥ paraparitāpanāyogam anuyuktaḥ /
sa nātmantapo nātmaparitāpanāyogam anuyuktaḥ na paraṁtapo na paraparitāpanāyogam anuyuktaḥ …
Wal_4.45 catvāri vāgduścaritāni / mṛṣāvādaḥ paiśunyaṁ pāruṣyaṁ saṁbhinnapralāpaḥ /
Wal_4.46 catvāri vāksucaritāni / mṛṣāvādād viratiḥ paiśunyāt pāruṣyāt saṁbhinnapralāpād virataḥ /
Wal_4.47 catvāro ’nāryavyavahārāḥ / adṛṣṭe dṛṣṭavāditānāryavyavahāraḥ / aśrute śrutavāditā / amate matavāditā / avijñāte vijñātavāditānāryavyavahāraḥ 
Wal_4.48 catvāra āryavyavahārāḥ / adṛṣṭe ’dṛṣṭavāditāryavyavahāraḥ / aśrute ’śrutavāditā amate ’matavāditā / avijñāte ’vijñātavāditāryavyavahāraḥ 
Wal_4.49 catvāro ’nāryavyavahārāḥ / dṛṣṭe ’dṛṣṭavāditānāryavyavahāraḥ / śrute ’śrutavāditā / mate ’matavāditā / vijñāte ’vijñātavāditānāryavyavahāraḥ 
Wal_4.50 catvāra āryavyavahārāḥ / dṛṣṭe dṛṣṭavāditāryavyavahāraḥ / śrute śrutavāditā / mate matavāditā / vijñāte vijñātavāditāryavyavahāraḥ 
Wal_5.1 pañca āyuṣmanto dharmā bhagavatā svayaṁ abhijñāyābhisaṁbudhyākhyātāḥ /
yaduta pañca skandhāḥ / rūpaskandho vedanāskandhaḥ saṁjñāskandhaḥ saṁskāraskandho vijñānaskandhaḥ /
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām /
Wal_5.2 pañcopādānaskandhāḥ / katame pañca / rūpopādānaskandho vedanā saṁjñā saṁskārā vijñānam /
Wal_5.3 pañca kāmaguṇāḥ / cakṣurvijñeyāni rūpāṇīṣṭāni kāntāni manāpāni priyarūpāṇi kāmopasaṁhitāni
rañjanīyāni / śrotravijñeyāḥ śabdā iṣṭāḥ kāntā manāpāḥ priyarūpāḥ kāmopasaṁhitā rañjanīyāḥ /
ghrānavijñeyā gandhā iṣṭāḥ kāntā manāpāḥ priyarūpāḥ kāmopasaṁhitā rañjanīyāḥ / jihvāvijñeyā
rasā iṣṭā kāntā manāpāḥ priyarūpāḥ kāmopasaṁhitā rañjanīyāḥ / kāyavijñeyāni spraṣṭavyānīṣṭāni
kāntāni manāpāni priyarūpāṇi kāmopasaṁhitāni rañjanīyāni /
Wal_5.4 pañca mātsaryāṇi / āvāsamātsaryaṁ kulamātsaryaṁ varṇamātsaryaṁ lābhamātsaryaṁ dharmamātsaryaṁ /
Wal_5.5 pañca gatayaḥ / narakagatis tiryagyonigatiḥ pretagatir manuṣyagatir devagatiḥ /
Wal_5.6 pañca nīvaraṇāni / katamāni pañca / kāmacchandanīvaraṇam / vyāpādaḥ styānamiddham auddhatyakaukṛtyaṁ vicikitsā /
Wal_5.7 pañca cetaḥkhilāḥ / katame pañca / ihāyuṣmanto bhikṣuḥ śāstari kāṅkṣati vicikitsati na praskandati nādhimucyate na saṁprasīdati
ca vijñaiḥ sabrahmacāribhis tān vākpratodakair vi
kāṅksāti vicikitsati na praskandati nādhimucyate na saṁprasīdati /
Wal_5.8.1.a pañca cetovinibandhāḥ / katame pañca / ihāyuṣmanto bhikṣuḥ kāye avigatarāgo avigatacchando avigatapremo ’vigatapipāso avigatatṛṣṇaḥ 
Wal_5.8.1.b yo ’sau bhikṣuḥ kāye avigatarāgaḥ pūrvavat tasya cittaṁ na praskandati na prasīdati na santiṣṭhate nādhimucyata ātāptāyānuyogāya  #
prahāṇāya prati … uttamārthasya prāptaye / 
Wal_5.8.1.c tasya cittaṁ na praskandati pūrvavad uttamārthasya prāptaye / evam asya prathamaś cetovinibandhaḥ /
Wal_5.8.2.a punar aparaṁ bhikṣuḥ kāme avigatarāgo avigatacchando avigatapremo avigatapipāso avigatatṛṣṇaḥ /
Wal_5.8.2.b yo ’sau bhikṣuḥ kāme ’vigatarāgaḥ pūrvavat tasya cittaṁ na praskandati na prasīdati na santiṣṭhate nādhimucyata ātaptāyānuyogāya  #
prahāṇāya prati … uttamārthasya prāptaye / 
Wal_5.8.2.c tasya cittaṁ na praskandati pūrvavad uttamārthasya prāptaye / evam asya dvitīyaś cetovinibandhaḥ /
Wal_5.8.3.a punar aparaṁ bhikṣuḥ saṁsṛṣṭo viharati … nanditaiḥ śucitaiḥ sahanandī sahaśokī / sukhiteṣu sukhito duḥkhiteṣu duḥkhitaḥ / utpanneṣu  #
kṛtyakaraṇīyeṣv ātmanā teṣu yogam āpadya ti / 
Wal_5.8.3.b yo ’sau bhikṣuḥ saṁsṛṣṭo viharati pūrvavat / tasya cittaṁ na praskandati na prasīdati na santiṣṭhate nādhimucyata ātaptāyānuyogāya  #
prahāṇāya prati … uttamārthasya prāptaye / 
Wal_5.8.3.c tasya cittaṁ na praskandati pūrvavad uttarmārthasya prāptaye / evam asya tṛtīyaś cetovinibandho …
Wal_5.8.4.a punar aparaṁ bhikṣur yeyaṁ kathābhisaṁlekhikā cetovinīvaraṇasāṁpreyagāminī tadyathā
śīlakathā samādhikathā prajñākathā vimuktikathā vimuktijñānadarśanakathā alpecchākathā
saṁtuṣṭikathā pravivekakathāsaṁsargakathā prahāṇakathā .ī … na śuśrūṣati na śrotram
avadadhāti nājñācittam upasthāpayati dharmasyānudharmaṁ vyatikramya vartate śāstuḥ śāsanaṁ …
Wal_5.8.4.b yo ’sau bhikṣur yeyaṁ kathābhisaṁlekhikā pūrvavad yāvad ity evaṁrūpāyāṁ kathāyāṁ
na śuśrūṣati na śrotram avadadhāti nājñācittam upasthāpayati dharmasyānudharmaṁ vyatikramya
vartate śāstuḥ śāsanaṁ …
Wal_5.8.4.c tasya cittaṁ na praskandati pūrvavad yāvad uttamārthasya prāptaye / evam asya caturthaś cetovinibandho …
Wal_5.8.5.a punar aparaṁ bhikṣur alpamātrakenāvaramātrakena viśeṣādhigamena …
Wal_5.8.5.b alpamātrakenāvaramātrakena viśeṣādhigame nāntarapramādam āpadyate ātaptāyānuyogāya prahāṇāya prati … uttamārthasya prāptaye /
Wal_5.8.5.c tasya cittaṁ na praskandati pūrvavad uttamārthasya prāptaye / evam asya pañcamaḥ cetovinibandhaḥ /
Wal_5.9 pañcāvarabhāgīyāni saṁyojanāni / kāmacchando vyāpādaḥ satkāyadṛṣṭiḥ śīlavrataparāmarśo vicikitsā /
Wal_5.10 pañcordhvabhāgīyāni saṁyojanāni / rūparāga ārūpyarāga auddhatyaṁ mānaḥ avidyā /
Wal_5.13 pañca vyasanāni / jñātivyasanaṁ bhogavyasanaṁ ārogyavyasanaṁ śīlavyasanaṁ dṛṣṭivyasanaṁ /
Wal_5.14 pañca saṁpadaḥ / jñātisaṁpad bhogasaṁpad ārogyasaṁpac chīlasaṁpad dṛṣṭisaṁpad /
Wal_5.15 pañca vacanaṁ / atha kālebhavā akālebhavā bhūtebhavā abhūtebhavā arthopasaṁhitānarthopasaṁhitā …
Wal_5.16 pañcābhavyasthānāni / abhavyo ’rhad bhikṣuḥ kṣīnāsravaḥ saṁcintya prāṇinaṁ jīvitād
vyaparopitum / abhavyo ’dattaṁ steyasaṁkhyātam ādātum / abhavyo maithunaṁ dharmaṁ
pratisevitum / abhavyaḥ saṁprajānan mṛṣā vaditum / …
Wal_5.17 pañca prādhānikasyāṅgāni /
Wal_5.17.1 iha bhikṣos tathāgatasyāntike śraddhābhinirviṣṭā bhavati mūlajātā pratiṣṭhitā … dharmataḥ / idaṁ prathamaṁ pradhānikasyāṅgam /
Wal_5.17.2 punar aparaṁ bhikṣuḥ … sabrahmacārīṇāṁ / idaṁ dvitīyaṁ prādhānikasyāṅgam /
Wal_5.17.3 punar aparaṁ bhikṣur alpābādho bhavaty arogajātīyaḥ samavipacanayā grahaṇyā samanvāgato
nātyuṣṇayā nātiśītayāvyābādhayartusukhayā yayāsyāśitapītakhāditāni samyaksukhena
paripākaṁ gacchanti / idaṁ tṛtīyaṁ prādhānikasyāṅgam /
Wal_5.17.4 punar aparaṁ bhikṣuḥ … sthāmavān … dṛdhaparākramo ’nikṣiptadhuraḥ kuśaleṣu dharmeṣu /
Wal_5.17.4_1 kāmaṁ tvak snāyu ca asthi cāvatiṣṭhatu pariśuṣyatu śarīrāṁ māṁsaśoṇitam / atha ca
punar yat tad ārabdhavīryeṇa prāptavyaṁ sthāmavatā vīryavatā utsāhinā dṛḍhaparākrameṇa
anikṣiptadhureṇa kuśaleṣu dharmeṣu tad bata nānuprāpyāntarā vīryasya sraṁsanaṁ bhaviṣyati /
idaṁ caturthaṁ prādhānikasyāṅgam /
Wal_5.18 pañca vimuktiparipācanāḥ saṁjñāḥ / anityasaṁjñā anitye duḥkhasaṁjñā duḥkhe anātmasaṁjñā āhāre pratikūlasaṁjñā maraṇasaṁjñā /
Wal_5.19 pañca vimuktyāyatanāni / katamāni pañca /
Wal_5.19.1.a iha bhikṣo śāstā dharmaṁ deśayati / anyatarānyataro vā vijño gurusthānīyaḥ sabrahmacārī /
Wal_5.19.1.b yathā yathāsya śāstā anyatarānyataro vā vijño gurusthānīyaḥ sabrahmacārī dharmaṁ deśayati tathā tathā teṣu dharmeṣv arthapratisaṁvedī  #
bhavati dharmapratisaṁvedī ca / 
Wal_5.19.1.c tasyārthapratisaṁvedino dharmapratisaṁvedinaś cotpadyate prāmodyaṁ pramuditasya prītir
jāyate prītimanasaḥ kāyaḥ praśrabhyate praśrabdhakāyaḥ sukhaṁ vedayate sukhitasya
cittaṁ samādhīyate samāhitacitto yathābhūtaṁ prajānāti yathābhūtaṁ paśyati yathābhūtaṁ
prajānan yathābhūtaṁ paśyan nirvidyate nirviṇṇo virajyate virakto vimucyate / idaṁ
prathamaṁ vimuktyāyatanaṁ /
Wal_5.19.1.d yatra sthitasya bhikṣor vā bhikṣuṇyā vā anupasthitā smṛtir upatiṣṭhate asamāhitaṁ
cittaṁ samādhīyate aparikṣīṇāś cāsravāḥ parikṣīyante ananuprāptaṁ cānuttaraṁ yogakṣemaṁ
nirvāṇam anuprāpnoti /
Wal_5.19.2.a punar aparaṁ na haiva bhikṣo śāstā dharmaṁ deśayaty anyatarānyataro vā vijño gurusthānīyaḥ
sabrahmacārī / api tu yathāśrutān dharmān yathopadiṣṭān yathāparyavāptān vistareṇa
svareṇa svādhyāyaṁ karoti /
Wal_5.19.2.b yathā yathā tān yathāśrutān yathopadiṣṭān yathāparyavāptāṁ vistareṇa svareṇa svādhyāyaṁ
karoti tathā tathā teṣv arthapratisaṁvedī bhavati pūrvavat / idaṁ dvitīyaṁ vimuktyāyatanam /
yatra sthitasyeti pūrvavat /
Wal_5.19.3.a punar aparaṁ na haiva bhikṣo śāstā dharmaṁ deśayaty anyatarānyataro vā vijño gurusthānīyaḥ
sabrahmacārī / nāpi tu yathāśrutān dharmān yathopadiṣṭān yathāparyavāptān vistareṇa
svādhyāyaṁ karoti / api tu yathāśrutān dharmān yathopadiṣṭān yathāparyavāptān vistareṇa
parebhyaḥ saṁprakāśayati
Wal_5.19.3.b yathā yathā yathāśrutān dharmān yathopadiṣṭān yathāparyavāptān vistareṇa parebhyaḥ
saṁprakāśayati tathā tathā teṣu dharmeṣv arthapratisaṁvedī bhavatīti pūrvavat / idaṁ
tṛtīyaṁ vimuktyāyatanaṁ / yatra sthitasyeti pūrvavat /
Wal_5.19.4.a punar aparaṁ na haiva bhikṣo śāstā pūrvavat nāpi svādhyāyaṁ nāpi parebhyaḥ saṁprakāśayati / api tu yathāśrutān yāvad yathāparyavāptān  #
cintayati tulayati upaparīkṣate / 
Wal_5.19.4.b yathā yathā yathāśrutān yāvad yathāparyavāptān cintayati yāvad upaparīkṣate tathā
tathā teṣu dharmeṣv arthapratisaṁvedī pūrvavat / idaṁ caturthaṁ vimuktyāyatanaṁ /
yatra sthitasyeti pūrvavat /
Wal_5.19.5.a punar aparaṁ na haiva bhikṣo śāsteti pūrvavat / nāpi svādhyāyaṁ nāpi parebhyaḥ saṁprakāśayati
nāpi cintayati / api tu anenānyatamaṁ bhadrakaṁ samādhinimittaṁ sādhu ca suṣṭhu ca
sūdgṛhītaṁ bhavati sumanasikṛtaṁ subhāvitaṁ sujuṣṭaṁ supratividdhaṁ / tadyathā vinīlakaṁ
vā vipūyakaṁ vā vyādhmātakaṁ vā vipaṭumakaṁ vā vilohitakaṁ vā vikhāditakaṁ vā vikṣiptakaṁ
vā asthi vā asthisaṁkalikā vā /
Wal_5.19.5.b yathā yathā khalv anenāanyatamānyatamaṁ bhadrakaṁ samādhinimittaṁ pūrvavad yāvat
supratividdhaṁ / tathā tathā teṣu dharmeṣv arthapratisaṁvedī bhavati pūrvavat / idaṁ
pañcamaṁ vimuktyāyatanaṁ / yatra sthitasyeti pūrvavat /
Wal_5.20 pañcendriyāṇi / katamāni pañca / śraddhendriyaṁ vīryendriyaṁ smṛtīndriyaṁ samādhīndriyaṁ prajñendriyam /
Wal_5.20.a pañcendriyāṇi / katamāni pañca / sukhendriyaṁ duḥkhendriyaṁ saumanasyendriyaṁ daurmanasyendriyam upekṣendriyam /
Wal_5.21 pañca balāni / katamāni pañca / śraddhābalaṁ vīryabalaṁ smṛtibalaṁ samādhibalaṁ prajñābalam /
Wal_5.22 pañcānāgāminaḥ / katame pañca / antarāparinirvāyī / upapadyaparinirvāyī / sābhisaṁskāraparinirvāyī / anabhisaṁskāraparinirvāyī / ūrdhvasrotaḥ 
Wal_5.23 pañca śuddhāvāsāḥ / avṛhā a tapāḥ sudṛśāḥ sudarśanā akaniṣṭhāḥ /
Wal_5.24 pañca niḥsaraṇīyā dhātavaḥ / tasya khalv āyuṣmantaḥ śrutavata āryaśrāvakasya … kāmān
anusmarataḥ kāmeṣu cittaṁ na praskandati na prasīdati na santiṣṭhate na vimucyate
pratilīyate … snāyugardulakaṁ vāgnāv upasaṁhṛtaṁ pratilīyate n pra …
… kāmān anusmarataḥ kāmeṣu cittaṁ na praskandati na prasīdati na santiṣṭhate na vimucyate pratilīyate
na sa tadvedanāṁ vedayati / idaṁ niḥsaraṇaṁ /
yathā kāmānām evam vyāpādo ’vyāpādo vihiṁsāvihiṁsā rūpam ārūpyaṁ satkāyaḥ satkāyanirodho ’sti niḥsaraṇam /
// uddānam // …
ās tathā / …
khilāś ca vinibandhāś ca // …
… / … vimuktiparipācanā // …
indriyaṁ dvitīyaṁ tathā / pañca balāny anāgāmī śuddhāvāsāś ca dhātavaḥ //
Wal_6.1 ṣaḍ āyuṣmanto dharmā bhagavatā svayam abhijñāyābhisaṁbudhyākhyātāḥ /
yaduta ṣaḍ ādhyātmikāyatanāni / katamāni ṣaṭ / cakṣur ādhyātmikam āyatanaṁ / śrotraṁ ghrāṇaṁ jihvā kāyo mana ādhyātmikam āyatanam /
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ /
Wal_6.2 ṣaḍ bāhyāyatanāni / katamāni ṣaṭ / rūpaṁ bāhyāyatanaṁ / śabdo gandho rasaḥ spraṣṭavyaṁ dharmo bāhyāyatanaṁ /
Wal_6.3 ṣaḍ vijñānakāyāḥ / katame ṣaṭ / cakṣurvijñānaṁ śrotraghrānajihvākāyamanovijñānaṁ /
Wal_6.4 ṣaṭ sparśakāyāḥ / katame ṣaṭ / cakṣuḥsaṁsparśaḥ / śrotraghrāṇajihvākāyamanaḥsaṁsparśaḥ /
Wal_6.5 ṣaḍ vedanākāyāḥ / katame ṣaṭ / cakṣuḥsaṁsparśajā vedanā / śrotraghrāṇajihvākāyamanaḥsaṁsparśajā vedanā /
Wal_6.6 ṣaṭ saṁjñākāyāḥ / cakṣuḥsaṁsparśajā saṁjñā / śrotraghrāṇajihvākāyamanaḥsaṁsparśajā saṁjñā /
Wal_6.7 ṣaṭ cetanākāyāḥ / katame ṣaṭ / cakṣuḥsaṁsparśajā cetanā / śrotraghrāṇajihvākāyamanaḥsaṁsparśajā cetanā /
Wal_6.8 ṣaṭ tṛṣṇākāyāḥ / katame ṣaṭ / cakṣuḥsaṁsparśajā tṛṣṇā / śrotraghrāṇajihvākāyamanaḥsaṁsparśajā tṛṣṇā /
Wal_6.9 ṣaḍ dharmā hānabhāgīyāḥ / katame ṣaṭ / buddhe agauravo viharati / dharme agauravo
viharati / saṁghe agauravo viharati / śikṣāyāṁ agauravo viharati / daurvacasyaś ca
pāpamitraś ca bhavati /
Wal_6.10 ṣaḍ dharmā viśeṣabhāgīyāḥ / katame ṣaṭ / buddhe gauravo viharati / dharme gauravo
viharati / saṁghe gauravo viharati / śikṣāyāṁ gauravo viharati / sauvacasyaś ca kalyāṇamitraś ca bhavati /
Wal_6.11 ṣaṭ saumanasyopavicārāḥ / katame ṣaṭ / cakṣuṣā rūpāṇi dṛṣṭvā saumanasyasthānīyāni
rūpāṇy upavicarati / śrotreṇa śabdān śrutvā saumanasyasthānīyān śabdān upavicarati /
ghrāṇena gandhān jighritvā saumanasyasthānīyān gandhān upavicarati / jihvayā rasān
svāditvā saumanasyasthānīyān rasān upavicarati / kāyena spraṣṭavyāni spṛṣṭvā saumanasyasthānīyāni
spraṣṭavyāny upavicarati / manasā dharmān vijñāya saumanasyasthānīyān dharmān upavicarati /
Wal_6.12 ṣaḍ daurmanasyopavicārāḥ / katame ṣaṭ / cakṣuṣā rūpāṇi dṛṣṭvā daurmanasyasthānīyāni
rūpāṇy upavicarati / śrotreṇa śabdān śrutvā daurmanasyasthānīyān śabdān upavicarati /
ghrāṇena gandhān jighritvā daurmanasyasthānīyān gandhān upavicarati / jihvayā rasān
svāditvā daurmanasyasthānīyān rasān upavicarati / kāyena spraṣṭavyāni spṛṣṭvā daurmanasyasthānīyāni
spraṣṭavyāny upavicarati / manasā dharmān vijñāya daurmanasyasthānīyān dharmān upavicarati /
Wal_6.13 ṣaḍ upekṣopavicārāḥ / katame ṣaṭ / cakṣuṣā rūpāṇi dṛṣṭvā upekṣāsthānīyāni rūpāṇy
upavicarati / śrotreṇa śabdān śrutvā upekṣāsthānīyān śabdān upavicarati / ghrāṇena
gandhān jighritvopekṣāsthānīyān gandhān upavicarati / jihvayā rasān svāditvopekṣāsthānīyān
rasān upavicarati / kāyena spraṣṭavyāni spṛṣṭvopakṣāsthānīyāni spraṣṭavyāny upavicarati /
manasā dharmān vijñāyopekṣāsthānīyān dharmān upavicarati /
Wal_6.14.1 ṣaṭ sātatavihārāḥ // katame ṣaṭ / iha bhikṣuś cakṣuṣā rūpāṇi dṛṣṭvā naiva sumanā bhavati na durmanā upekṣako viharati smṛtaḥ saṁprajānan 
Wal_6.14.2 śrotreṇa śabdān ghrāṇena gandhāñ jihvayā rasān kāyena spraṣṭavyān manasā dharmān vijñāya naiva sumanā bhavati na durmanā upekṣako  #
viharati smṛtaḥ saṁprajānan / 
Wal_6.15 ṣaḍ dhātavaḥ / katame ṣaṭ / pṛthivīdhātur abdhātus tejodhātur vāyudhātur ākāśadhātur vijñānandhātuḥ /
Wal_6.16 ṣaṇ niḥsaraṇīyā dhātavaḥ / katame ṣaṭ / ihāyuṣmanto bhikṣur evaṁ vaden maitro me
cetaḥ samādhir āsevito bhāvito bahulīkṛto ’tha ca punar me vyāpādaś cittaṁ paryādāya
tiṣṭhati pūrvavad yathā daśottare /
Wal_6.17 ṣaḍ vivādamūlāni / katamāni ṣaṭ /
Wal_6.17.1.a ihaikatyaḥ krodhano bhavaty upanāhī / yo ’sau krodhano bhavaty upanāhī sa śāstāraṁ
na satkaroti na gurukaroti na mānayati na pūjayati / sa śāstāram asatkurvan agurukurvan
amānayan apūjayan dharmaṁ na paśyati / dharmam apaśyan śrāmaṇye anavekṣo bhavati /
yo śrāmaṇye anavekṣo sa saṁghe tadrūpaṁ … janayati kalahabhaṇḍanavigrahavivādaṁ /
yo bhavati kalahakārī sa bhaviṣyati bahujanānarthāya bahujanāhitāya bahujanaduḥkhāyānarthāyāhitāya
duḥkhāya devamanuṣyāṇām /
Wal_6.17.1.b ata evaṁrūpaṁ yūyaṁ vivādamūlaṁ saty adhyātmaṁ vā bahirdhā vā aprahīyaṁ samanupaśyata
tatas saṁhitaiḥ samagraiḥ saṁmodamānair avivadamānās tīvraś cotsāhanī cotsuḍhiś cāprativāṇiś
ca smṛtyā saṁprajanyena ca yogaḥ karaṇīyaḥ / evaṁ tad vivādamūlam utpannaṁ prahāṇam /
Wal_6.17.1.c ata evaṁrūpaṁ yūyaṁ vivādamūlaṁ saty adhyātmaṁ vā bahirdhā vā prahīyaṁ samanupaśyata
tatas saṁhitaiḥ samagraiḥ saṁmodamānair avivadamānās tīvraś cetasa ārakṣasmṛtir apramādena
ca yogaḥ karaṇīyaḥ / … mahatīm āyatyāṁ notpatsyate /
yathā krodhano bhavaty upanāhī / evaṁ mrakṣī pradāśī / īrṣyako matsarī / śaṭho māyāvī /
mithyādṛṣti … svayaṁdṛṣṭiparāmarśy asamañjasagrāhī duṣpratiniḥsargam … yo bhikṣur
bhavati svayaṁdṛṣṭiparāmarśy asamañjasagrāhī duṣpratiniḥsargaṁ … sa śāstāraṁ na satkaroti
pūrvavad yāvad āyatyāṁ notpatsyate /
Wal_6.18 ṣaṭ saṁraṁjanīyā dharmāḥ / katame ṣaṭ / maitraṁ me kāyakarma pratyupasthitaṁ bhaviṣyati
śāstur antike vijñānāñ ca sabrahmacāriṇāṁ / ayaṁ dharmaḥ saṁraṁjanīyaḥ pūrvavad yathā daśotare /
Wal_6.19 ṣaḍ abhijñāḥ / katamāḥ ṣaṭ / ṛddhiviṣayā divyaṁ śrotraṁ cetaḥparyāyaḥ pūrvanivāsa cyutyupapāda āsravakṣayaḥ /
Wal_6.20 ṣaḍ vidyābhāgīyāḥ saṁjñāḥ / katamāḥ ṣaṭ / anityasaṁjñānitye duḥkhasaṁjñā duḥkhe ’nātmasaṁjñā āhāre pratikūlasaṁjñā sarvaloke ’nabhiratasaṁjñā  #
maraṇasaṁjñā / 
Wal_6.21 ṣaḍ anusmṛtayaḥ / buddhānusmṛtir dharmānusmṛtiḥ saṁghānusmṛtiḥ śīlānusmṛtiḥ tyāgānusmṛtir devatānusmṛtiḥ /
Wal_6.22 ṣaḍ ānuttaryāṇi / darśanānuttaryaṁ śravaṇānuttaryaṁ lābhānuttaryaṁ śikṣānuttaryaṁ paricaryānuttaryam anusmṛtyānuttaryam /
Wal_6.23 ṣaḍ avekṣāḥ / rūpāvekṣā śabdāvekṣā gandhavekṣā rasāvekṣā sparṣṭavyāvekṣā dharmāvekṣā /
Wal_6.24 ṣaḍ abhijātayaḥ / katamāḥ ṣaṭ / kṛṣṇābhijātīyaḥ pudgalaḥ kṛṣṇān dharmān abhijāyate /
kṛṣṇābhijātīyaḥ pudgalaḥ śuklān dharmān abhijāyate / kṛṣṇābhijātīyaḥ pudgalaḥ akṛṣṇam
aśuklaṁ nirvāṇam abhijāyate / śuklābhijātīyaḥ pudgalaḥ kṛṣṇān dharmān abhijāyate /
śuklābhijātīyaḥ pudgalaḥ śuklān dharmān abhijāyate / śuklābhijātīyaḥ pudgalo ’kṛṣṇam
aśuklaṁ nirvāṇam abhijāyate /
// uddānaṁ //
ādhyātmikāś ca bāhyāś ca vijñānaṁ sparśavedanāḥ / saṁjñātha cetanā … rahāṇi … //
… … / … vivadanāni ca //
ṣaṭ saṁraṁjanīyā uktāḥ ṣaḍ abhijñāḥ prakāśitāḥ / saṁjñāsmṛtir ānuttaryam avekṣā abhijātayaḥ ////
Wal_7.1 saptāyuṣmanto dharmā bhagavatā svayam abhijñāyābhisaṁbudhyākhyātā
yaduta sapta bodhyaṅgāni / katamāni sapta / smṛtisaṁbodhyaṅgaṁ dharmapravicayo vīryaṁ prītiḥ praśrabdhiḥ samādhy upekṣā /
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām /
Wal_7.2 yaduta sapta pudgalāḥ / śraddhānusārī dharmānusārī śraddhādhimukto dṛṣṭiprāptaḥ kāyasākṣī prajñāvimukta ubhayatobhāgavimuktaḥ /
Wal_7.3 sapta samādhipariṣkārāḥ / katame sapta / tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ  #
samyaksmṛtiḥ / 
Wal_7.4 sapta dhanāni / śraddhādhanaṁ śīladhanaṁ hrīdhanam avatrāpyadhanaṁ śrutadhanaṁ tyāgadhanaṁ prajñādhanam /
Wal_7.5 sapta balāni / śraddhābalaṁ vīryabalaṁ hrībalaṁ vyavatrāpyabalaṁ smṛtibalaṁ samādhibalaṁ prajñābalam /
Wal_7.6 saptāsaddharmāḥ / aśraddho bhavaty āhrīkyo ’navatrāpī kusīdo muṣitasmṛtir asamāhito duṣprajñaḥ /
Wal_7.7 sapta saddharmāḥ / śraddho bhavati hrīmān avatrāpy ārabdhavīrya upasthitasmṛtiḥ samāhitaḥ prajñāvān /
Wal_7.8 saptāsaddharmāḥ / na dharmajño bhavati nārthajño na kālajño na mātrajño nātmajño na pariṣajjño na pudgalaparāvarajñaḥ /
Wal_7.9 sapta saddharmāḥ / na dharmajño bhavaty arthajñaḥ kālajño mātrajño ātmajñaḥ pariṣajjñaḥ pudgalaparāvarajñaḥ /
Wal_7.10 sapta vijñānasthitayaḥ / rūpinaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ / iyaṁ prathamā vijñānasthitiḥ  #
pūrvavad yathā daśottare / 
Wal_7.11 saptānuśayāḥ / kāmarāgānuśayaḥ pratighānuśayo bhavarāgānuśayo mānānuśayaḥ avidyānuśayo dṛṣṭyanuśayo vicikitsānuśayaḥ /
Wal_7.12 sapta nirdoṣavastūni pūrvavad yathā daśottare /
Wal_7.13 saptādhikaraṇaśamathāḥ / saṁmukhavinayaḥ smṛtivinayaḥ amūḍhavinayas tatsvabhāvaiṣīyo yadbhūyasikīyaḥ pratijñākārakas tṛṇaprastārakaḥ 
uddānam //
… sapta pudgalāḥ sapta … saddharmāḥ sapta …
sapta vijñānasthitayaḥ sapta … nirdoṣavastūni sapta śamathanaprak …
Wal_8.1 aṣṭāv āyuṣmanto dharmā bhagavatā svayam abhijñāyābhisaṁbudhyākhyātā
yadutāṣṭāv āryamārāṅgāni / samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ /
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām //
Wal_8.2 aṣṭau pudgalāḥ / srotaāpannaḥ srotaāpattiphalasākṣātkriyāyai pratipannakaḥ / sakṛdāgāmī
sakṛdāgāmiphalasākṣātkriyāyai pratipannakaḥ / anāgāmī anāgāmiphalasākṣātkriyāyai
pratipannakaḥ / arhan arhatvaphalasākṣātkriyāyai pratipannakaḥ /
Wal_8.3 aṣṭau dānāni / āsadya dānaṁ dadāti / bhayād dānaṁ dadāti / adān me dānaṁ dadāti /
dāsyati me dānaṁ dadāti / dattaṁ pūrvaṁ me pitṛbhiḥ pitāmahair iti dānaṁ dadāti /
svargārthaṁ dānaṁ dadāti / kīrtyarthaṁ dānaṁ dadāti / cittālaṁkārārthaṁ cittapariṣkārārthaṁ
yogasaṁbhārārtham uttamārthasya prāptaye dānaṁ dadāti /
Wal_8.4 aṣṭau kausīdyavastūni /
Wal_8.6 aṣṭau puṇyakriyāvastūni / dānamayaṁ puṇyakriyāvastu ekatyena parīttaṁ dānaṁ dīyate …
Wal_8.7 aṣṭau parṣadaḥ / kṣatriyaparṣat brāhmaṇaparṣat gṛhapatiparṣat śramaṇaparṣat cāturmahārājikaparṣat trayastriṁśaparsat māraparṣat brahmaparṣat 
Wal_8.8 aṣṭau lokadharmāḥ / katame ’ṣṭau / lābhaḥ alābho nindā praśaṁsā yaśaḥ ayaśaḥ duḥkhaṁ sukham /
Wal_8.9 aṣṭau vimokṣāḥ /
Wal_8.9.1 rūpī rūpāṇi paśyaty ayaṁ prathamo vimokṣaḥ /
Wal_8.9.2 adhyātmam arūpasaṁjñī bahirdhā rūpāṇi paśyaty ayaṁ dvitīyo vimokṣaḥ /
Wal_8.9.3 śubhaṁ vimokṣaṁ kāyena sākṣātkṛtvopasaṁpadya viharaty ayaṁ tṛtīyo vimokṣaḥ /
Wal_8.9.4 punar aparaṁ bhikṣuḥ sarvaśo rūpasaṁjñānāṁ samatikramāt pratighasaṁjñānām astaṅgamān
nānātvasaṁjñānām amanasikārād anantam ākāśam ākāśānantyāyatanam upasaṁpadya viharati /
ayaṁ caturtho vimokṣaḥ /
Wal_8.9.5 punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasampadya viharati / ayaṁ pañcamo  #
vimokṣaḥ / 
Wal_8.9.6 punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasampadya viharati / ayaṁ ṣaṣṭho  #
vimokṣaḥ / 
Wal_8.9.7 punar aparaṁ bhikṣuḥ sarvaśa ākiñca nyāyatanaṁ samatikramya naivasaṁjñānāsa ṁjñāyatanam upasaṁpadya viharati / ayaṁ saptamo vimokṣaḥ 
Wal_8.9.8 punar aparaṁ bhikṣuḥ sarvaśo naivasaṁjñānāsaṁjñāyatanaṁ samatikramya saṁjñāvedayitanirodhaṁ kāyena sākṣīkṛtvopasaṁpadya viharaty ayam  #
aṣṭamo vimokṣaḥ / 
Wal_8.10 aṣṭāv abhibhvāyatanāni /
Wal_8.10.1 adhyātmaṁ rūpasaṁjñī bahirdhā rūpāṇi paśyati parittāni suvarṇadurvarṇā ni tāni khalu
rūpāṇy abhibhūya jānāty abhibhūya paśyati / evaṁsaṁjñī ca bhavati / idaṁ prathamam abhibhvāyatanam /
Wal_8.10.2 adhyātmaṁ rūpasaṁjñī bahirdhā rūpāṇi paśyaty apramāṇāni suvarṇadurvarṇāni tāni khalu
rūpāṇy abhibhūya jānāty abhibhūya paśyati / evaṁsaṁjñī ca bhavati / idaṁ dvitīyaṁ abhibhvāyatanam /
Wal_8.10.3 adhyātmam arūpasaṁjñī bahirdhā rūpāṇi paśyati parittāni suvarṇadurvarṇāni tāni khalu
rūpāṇy abhibhūya jānāty abhibhūya paśyati / evaṁsaṁjñī ca bhavati / idaṁ tṛtīyam abhibhvāyātanam /
Wal_8.10.4 adhyātmam arūpasaṁjñī bahirdhā rūpaṇi paśyaty apramāṇāni suvarṇadurvarṇāni tāni khalu
rūpāṇy abhibhūya jānāty abhibhūya paśyati / evaṁsaṁjñī ca bhavati / idaṁ caturtham abhibhvāyatanam /
Wal_8.10.5 adhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni tadyathā umakapuṣpaṁ saṁpannaṁ vā  #
vārāṇasīyakaṁ vastram / 
Wal_8.10.5_1 evam evādhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni
nīlanirbhāsāni / tāni khalu rūpāṇy abhibhūya jānite abhibhūya paśyati / evaṁsaṁjñī
ca bhavati / idaṁ pañcamam abhibhvāyatanam /
Wal_8.10.6 adhyātmam arūpasaṁjñī bahirdhā rūpāṇi paśyati pītāni pītavarṇāni pītanidarśanāni pītanirbhāsāni tadyathā karṇikārapuṣpaṁ saṁpannaṁ  #
vā vārāṇasīyakaṁ vastram / 
Wal_8.10.6_1 evam evādhyātmam arūpasaṁjñī bahirdhā rūpāṇi paśyati pītāni pītavarṇāni pītanidarśanāni
pītanirbhāsāni / tāni khalu rūpāṇy abhibhūya paśyati / evaṁsaṁjñī ca bhavati / idaṁ
ṣaṣṭham abhibhvāyatanam /
Wal_8.10.7 adhyātmam arūpasaṁjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsāni tadyathā bhandūkapuṣpaṁ saṁpannaṁ  #
vā vārāṇasīyakaṁ vastram / 
Wal_8.10.7_1 evam evādhyātmam arūpasaṁjñī bahirdhā rūpāṇi paśyati lohitāni lohitavarṇāni lohitanidarśanāni
lohitanirbhāsāni / tāni khalu rūpāṇy abhibhūya paśyati / evaṁsaṁjñī ca bhavati /
idaṁ saptamaṁ abhibhvāyatanam /
Wal_8.10.8 adhyātmam arūpasaṁjñī bahirdhā rūpāṇy paśyaty avadātāny avadātavarṇāny avadātanidarśanāny avadātanirbhāsāni tadyathā uśanastārakā  #
saṁpannaṁ vā vārāṇasīyakaṁ vastram / 
Wal_8.10.8_1 evam evādhyātmam arūpasaṁjñī bahirdhā rūpāṇi paśyaty avadatāny avadātavarṇāny avadātanidarśanāny
avadātanirbhāsāni / tāni khalu rūpāṇy abhibhūya paśyati / evaṁsaṁjñī ca bhavati /
idam aṣṭhamam abhibhvāyatanam /
Wal_9.1 navāyuṣmanto dharmā bhagavatā svayam abhijñāyābhisaṁbudhyākhyātāḥ /
Wal_9.1_1 yaduta nava saṁyojanāni / anunayasaṁyojanaṁ pratighasaṁyojanaṁ mānasaṁyojanaṁ avidyāsaṁyojanaṁ
dṛṣṭisaṁyojanaṁ parāmarśasaṁyojanaṁ vicikitsāsaṁyojanam īrṣyāsaṁyojanaṁ mātsaryasaṁyojanam /
tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām /
Wal_9.2 nava satvāvāsāḥ / katame nava /
Wal_9.2.1 rūpiṇaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ / ayaṁ prathamaḥ satvāvāsaḥ /
Wal_9.2.2 rūpiṇaḥ santi satvā nānātvakāyā ekatvasaṁjñinas tadyathā devā brahmakāyikā ye etat prathamābhinirvṛttāḥ / ayaṁ dvitīyaḥ satvāvāsaḥ 
Wal_9.2.3 rūpiṇaḥ santi satvā ekatvakāyā nānātvasaṁjñinas tadyathā devā ābhāsvarāḥ / ayaṁ tṛtīyaḥ satvāvāsaḥ /
Wal_9.2.4 rūpiṇaḥ santi satvā ekatvakāyā ekatvasaṁjñinas tadyathā devāḥ śubhakṛtsnāḥ / ayaṁ caturthaḥ satvāvāsaḥ /
Wal_9.2.5 rūpiṇaḥ santi satvā asaṁjñino ’pratisaṁjñinaḥ / tadyathā devā asaṁjñisatvāḥ / ayaṁ pañcamaḥ satvāvāsaḥ /
Wal_9.2.6 arūpiṇaḥ santi satvāḥ sarvaśo rūpasaṁjñānāṁ samatikramāt pratighasaṁjñānām astaṅgamān
nānātvasaṁjñānām amanasikārād anantam ākāśam ākāśānantyāyatanam upasaṁpadya viharanti
tadyathā devā ākāśānantyāyatanopagāḥ / ayaṁ ṣaṣṭhaḥ satvāvāsaḥ /
Wal_9.2.7 arūpiṇaḥ santi satvāḥ sarvaśa ākāśānantyāyatanaṁ samatikramyānantaṁ vijñānāṁ vijñānānantyāyatanam
upasaṁpadya viharanti tadyathā devā vijñānānantyāyatanopagāḥ / ayaṁ saptamaḥ satvāvāsaḥ /
Wal_9.2.8 arūpiṇaḥ santi satvāḥ sarvaśo vijñānānantyāyatanaṁ samatikramya nāsti kiñcid ity
ākiñcanyāyatanaṁ upasaṁpadya viharanti tadyathā devā ākiñcanyāyatanopagāḥ / ayaṁ
aṣṭamaḥ satvāvāsaḥ /
Wal_9.2.9 arūpiṇaḥ santi satvā ye sarvaśa ākiñcanyāyatanaṁ samatikramya naivasaṁjñānāsaṁjñāyatanam
upasaṁpadya viharanti tadyathā devā naivasaṁjñānāsaṁjñāyatanopagāḥ / ayaṁ navamaḥ satvāvāsaḥ /
Wal_10.1 daśāyuṣmanto dharmā bhagavatā svayam abhijñāyābhisaṁbudhyākhyātāḥ /
Wal_10.1_1 yaduta daśa kṛtsnāyatanāni / pṛthivīkṛtsnam eke saṁjānaṁti ity ūrdhvam adhas tiryag
advayam apramāṇaṁ / āpkṛtsnaṁ tejaḥkṛtsnaṁ vāyukṛtsnaṁ nīlakṛtsnaṁ pītakṛtsnaṁ lohitakṛtsnam
avadātakṛtsnam ākāśānaṁtyāyatanakṛtsnaṁ vijñānānaṁtyāyatanakṛtsnam eke saṁjānanti
ity ūrdhvam adhas tiryag advayam apramāṇam /
tān vayaṁ saṁhitāḥ samagrāḥ pūrvavad yāvad devamanuṣyāṇām /
Wal_10.2 daśāśaikṣā dharmāḥ / katame daśa / aśaikṣī samyagdṛṣṭiḥ samyaksaṁkalpaḥ samyagvāk
samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ samyagvimuktiḥ samyagjñānam /
Wal_10.2.1 atha bhagavān āyuṣmataḥ śāriputrasya kathāparyavasānaṁ ājñāya nyaṣīdat paryaṅkam ābhujya ṛjuṁ kāyaṁ praṇidhāya pratimukhaṁ smṛtim  #
upasthāpya nivasya / 
Wal_10.2.2 bhagavān āyuṣmantaṁ śāriputram āmantrayate / sādhu sādhu śāriputra sādhu khalu tvaṁ śāriputra … yasi / punar api tvam abhīkṣṇam api  #
bhikṣūṇāṁ saṁgītaṁ dharmaparyāyaṁ deśaya / 
Wal_10.2.3 tad bhavatu dīrgharātram devamanuṣyāṇām arthāya hitāya sukhāya / udgṛhṇīdhvaṁ bhikṣavaḥ saṁgītaṁ dharmaparyāyaṁ tathātathā dhārayata  #
grāhayata vācayata / 
Wal_10.2.4 … brahmacaryopasaṁhitaḥ abhijñāyai saṁbodhaye nirvāṇāya saṁvartate yāvac ca satpuruṣeṇa
pravrajitena śraddhayā saṁgīto dharmaparyāya udgṛhya paryavāpya tathā dhārayitavyo
grāhayitavyo vācayitavyaḥ // //
