taṃ natvā vimalaṃ śivārkakiraṇe śāstre pare racyate saṅkṣepādvivṛtiḥ padeṣu gamikā vidyākhyapāde yataḥ /
prokto vistarataḥ padārthaviṣayo yuktyāgamairnirṇayaḥ prāyo 'nyatra mayā kṛtāntavimaticchedāya sādhāraṇaḥ // KirT_0.1 //
 purā kila bhagavatomāpatinā garutmato 'nugrahaṃ kurvatā yathā yādṛgrūpaṃ ca śāstramupadiṣṭaṃ tathā tādṛgrūpaṃ ca kaścittacchiṣyaḥ praśiṣyo  #
vā svaśiṣyebhyaḥ kathayati 
kailāsaśikharāsīnaṃ somaṃ somārdhaśekharam /
haraṃ dṛṣṭvābravīttārkṣyaḥ stutipūrvamidaṃ vacaḥ // KirT_1.1 //
Vṛtti:
yattu prathamamevotsūtraṃ kaiścicchāstrasvarūpaṃ tatsambandhābhidheyādi cātra varṇyate tatsūtraireva teṣāṃ vakṣyamāṇatvādayuktameva/
athādau pravṛttihetutvenāvaśyaṃ tadvaktavyamiti cet/
śāstrāntarāṇāmivātra tadabhidhānena pravṛttyayogāt/
atra hi gurūpasadanātprabhṛti guruvākyādeva sarvatra pravartitavyaṃ nānyata iti
darśayiṣyāmaḥ/
tatra kailāsasya śikharamagrapradeśaḥ/
 tasminnāsīnaṃ taṃ dṛṣṭvetyanena yogimadhyasthitatvena vakṣyamāṇādasya brahmaviṣṇulokābhyāmūrdhvamaṇḍalamadhye vakṣyamāṇasya devasya viśeṣaḥ/ 
sahomayā vartate yastamityanena kailāsaśikharāsīnāntarācchrīmannandikeśvarāderviśeṣaḥ//
 atha rūḍhiryogamapaharatīti nyāyato 'tra somaśabdena kaściccandrameva pratyeṣyatīti tadarthametatsomārdhaṃ śekhare śirasi yasya taṃ dṛṣṭveti/ 
kiñca harati bandhanāni puṃbhyaḥ puṃso 'pyūrdhvaṃ padamiti haraḥ taṃ svaguruṃ tārkṣyo dṛṣṭvetyarthaḥ/
ata evāsya nirvāṇadīkṣā sampanneti pratīyate/
nādīkṣitānāṃ śravaṇādhikāra iti vakṣyati yataḥ/
haraśabdasya rūḍhyaivomāpatyarthatve vyākhyāyamāne gatārthatvaṃ vyavacchedāntarābhāvāditi viśiṣṭakriyāyogābhidhānenaiva vyākhyānaṃ jyāyaḥ/
atra ca praṇāmasāmarthyādeva darśanasya siddhernāyamartho haraṃ dṛṣṭveti/
api tu stutipūrvaṃ dṛṣṭveti stutipūrvamiti padamatra kriyāviśeṣaṇatvena vyākhyeyam/
na tu vacoviśeṣaṇatvena/
tataśca vakṣyamāṇāndhakamathanādikarmastutyā viśiṣṭakarmayuktaṃ bhagavantamārādhyedaṃ vacanaṃ vainateyo 'bravīdityatrārthaḥ/
tanna doṣaḥ kaściditi//
atha kāsau stutiryatpūrvaṃ dṛṣṭvetyuktam/
tatrocyate
jayāndhakapṛthuskandha- bandhabhedavicakṣaṇa /
jaya pravaravīreśa- saṃruddhapuradāhaka // KirT_1.2 //
jayākhilasureśāna- śiraśchedabhayānaka /
jaya prathitasāmarthya- manmathasthitināśana // KirT_1.3 //
jayācyutatanudhvaṃsa- kālakūṭabalāpaha /
jayāvartamahāṭopa- saridvegavidhāraṇa // KirT_1.4 //
jaya dāruvanodyāna- munipatnīvimohaka /
jaya nṛttamahārambha- krīḍāvikṣobhadāruṇa // KirT_1.5 //
jayograrūpasaṃrambha- trāsitatridaśāsura /
jaya krūrajanendrāsya- darśitāsṛksunirjhara // KirT_1.6 //
jaya vīraparispanda- dakṣayajñavināśana /
jayādbhutamahāliṅga- saṃsthānabalagarvita // KirT_1.7 //
jaya śvetanimittogra- mṛtyudehanipātana /
jayāśeṣasukhāvāsa- kāmamohitaśailaja // KirT_1.8 //
jayopamanyusantāpa- mohajālatamohara /
jaya pātālamūlordhva- lokālokapradāhaka // KirT_1.9 //
Vṛtti:
andhakasya mahāsurasya yau vistīrṇau skandhau tayorbandho vicitraḥ sanniveśaḥ tasya bhedo vidāraṇam/
tasminyo vicakṣaṇaḥ paṇḍitastvameva, nānyaḥ/
tasyāmantraṇaṃ he tathābhūta bhagavan jayeti/
kiñca prakṛṣṭo varo brahmadatto yeṣāṃ te pravarāśca vīrāśca pravaravīreśāḥ/
taireva samuparuddhaṃ yattripuraṃ tasya dāhaka he bhagavañjayeti/
tathākhilānāṃ surāṇāmīśāno brahmā tasya yacchiraḥ tasya cchedaḥ purāṇetihāsādibhiruktastena bhayānako raudramūrtiḥ tasya sambodhanam/
 kiṃ ca sakalatrailokyamohakatvena yaḥ prathitasāmarthyo manmathaḥ kāmastasya bhogādisthitihetutvātsthitiḥ śarīraṃ tasya nāśana he bhagavan 
api cācyutasya viṣṇostanudhvaṃsanahetutvāttanudhvaṃsaḥ kālakūṭastasya vegastamapaharatīti/
yaduktaṃ vāyupurāṇe
viṣeṇodbhūtamātreṇa tena kālānalatviṣā/
/quote{viṣeṇodbhūta@/
devdot janārdanaḥ
Vāyupurāṇa 54:58.}
nirdagdho raktagaurāṅgaḥ kṛtaḥ kṛṣṇo janārdanaḥ// iti
tasya balānyapaharatīti balāpaho yastasya sambodhanam/
kiñca āvartaḥ paribhramastenātyantabhīṣaṇāṭopo vegavatpravāhaḥ sa yasyāḥ saritaḥ prakaraṇājjāhṇavyāḥ sāvartamahāṭopasarit/
tasyā vego balaṃ tadvidhāraṇa/
kila śirasi tathābhūtā mahānadī bhagavataiva dhāryate nānyenetyatiśayastutiḥ// 2--4//
kiñca dārūṇi devadārūṇi teṣāṃ vane yadudyānamāśramastasminye munayasteṣāṃ teṣāṃ ca yāḥ patnyastāsāṃ vimohaka/
avijitakāmakrodhādīnmunīnpatnīśca kenāpi prayojanena vimohayatītyatra praśaṃsārtho 'nyathā kutsaiveyaṃ kutaḥ stutiriti/
tathā nṛttaṃ vicitrābhinayādyātmako gātravikṣepastasya mahārambhalakṣaṇā krīḍā/
asya vailakṣaṇyena tāṇḍavarūpaṃ viharaṇam/
tayā vikṣobho 'navasthitirjagatastena dāruṇa bhīṣaṇa he bhagavañjayeti/
tadidamuktam/
calati mahī dalanti girayaḥ skhalantyudadhayo namanti khecarā ityādi
tribhuvanamasvatantramiha yasya nṛttasamaye sa pātu no hara ityantam/
kiñca ugraṃ bhīṣaṇaṃ yadbhairavākāraṃ rūpamumāsantrāsadānāya ghaṭata itītihāsapurāṇādigītaṃ
tasya saṃrambho jagattrāsalakṣaṇābhinayānukārastena trāsitā devāsurā yena tasya sambodhanam /
kiñca krūrajanānāṃ rakṣasāmindro rāvaṇastasyāsyeṣu darśito 'sṛgeva sunirjharaḥ prapāto yena tasyāmantraṇam/
 kiñca vīro vīrabhadraḥ tasya parispandaḥ preṣaṇaṃ tena dakṣasya prajāpateryajñavināśana he bhagavañjayeti praśaṃsārtho 'nyathā nindaiva kutsitatvādasyeti/ 
kiñca adbhutamāścaryabhūtaṃ yanmahāliṅgaṃ sakalatrailokyasya vyāpakaṃ tasya saṃsthānamākāraviśeṣo
jvālātmakaḥ tasya balaṃ tejaso 'sahyatvaṃ tena garvita brahmaviṣṇvādibhyo 'pi sātiśaya he bhagavañjayeti /
yaduktaṃ vāyupurāṇādau
akasmādbrahmaviṣṇvādyairjvālāliṅgaṃ tadadbhutam/
dṛṣṭamabhyudgataṃ yena vyāptaṃ sarvaṃ carācaram// iti// 5--7//
kiñca śveto mahāmuniḥ tannimittamugrasya mṛtyudehasya nipātana he bhagavañjayeti/
 api cāśeṣasya sukhasyābhiraterāvāsaḥ sthānaṃ kāmastena mohitā śailajā gaurī yeneti kāmo 'pi yasya vaśe gaurī vā sarvalokeśvarī yaṃ prati sābhilāṣeti 
 kiñca upamanyoryaḥ santāpa stapojanitaśarīraklamaḥ yacca mohajālameva pañcavidhaviparyayātmakaṃ tamovṛtti tvāttamastaddharati yastasya sambodhanam/ 
kiñcānyat/ pātālānāṃ mūlaṃ kālāgnibhuvanaṃ tata ūrdhvaṃ lokaḥ sthāvarādimanuṣyāntaḥ ṣaḍvidho bhūtasamūhaḥ/
alokastu tadvilakṣaṇaḥ piśācādipitā mahānto 'ṣṭavidho daivasargaḥ/
yaduktaṃ sāṃkhyaiḥ
aṣṭavikalpo daivastairyagyoniśca pañcadhā bhavati/
/quote{aṣṭa/devdot sargaḥ
/Sankh/ 53.}
mānuṣyastvekavidhaḥ samāsato bhautikaḥ sargaḥ// iti/
tasya dāhaketyupalakṣaṇam/
sthitisaṃrakṣaṇadānabhavānugrahakartaḥ he bhagavan jaya/
jayeti jayatyevāsya śrīkaṇṭhanāthasyādhikārāt/
tadevamapadāna ṣoḍaśakātmikayā stutyā bhagavataḥ śrīkaṇṭhanāthasyāsyaiva darśanaṃ,
na yogināṃ vidyeśānāṃ vā madhyapaṭhitasyeti darśyate/
tathaitāvadbhirevāpadānairiyaṃ stutirdṛṣṭā nāpadānāntaraiścakraprasādadehārdhagaurīdhāraṇādibhirapīti/
andhayatītyandhako malaḥ tasya pṛthuskandhāvūrdhvādhodṛkpratirodhaśaktī tābhyāṃ bandhanaṃ puṃsāṃ dṛkkriyāvarodhaḥ/
tasya bhede dīkṣādvāreṇa yo vicakṣaṇastasya sambodhanam/
ityevaṃ sarvatheyamatra dīkṣānirvartyakāryastutirgauṇalākṣaṇikayā vṛttyeti vyācakṣate/
teṣāṃ prasiddhasyārthasya parityāge 'trāsiddhasya ca kalpane kiṃ kāraṇamiti vaktavyam/
kāraṇaṃ vinaiva hi tathātve sarvatra gauṇamukhyārthāvyavasthitiḥ padavākyayorapratipa ttireva/ taduktam/
narte prayojanādiṣṭaṃ mukhyaśabdārtha laṅghanam/ iti/
/quote{narte/
devdot laṅghanam
Source unknown.
Quoted also ad /
Mat/VP/ 3:20 and on p.12
of the {Hetubinduṭīkā}.}
 śrīmadrauravādadau paramaśivaviṣayatvātstotrasya paramaśive cāśarīratvena śaśāṅkārdhaśekharatvādyasambhavādyuktaivāprasiddhārthakalpanetyavirodhaḥ//8--9// 
atha kiṃ tadvaco yadabravīttārkṣyaḥ stutipūrvaṃ dṛṣṭvetyuktam/
tatrocyate
bhaktasya mama bhītasya śivajñānaṃ paraṃ vada /
yadavāpya narāḥ sarve muktimāyānti kevalām // KirT_1.10 //
Vṛtti:
bhajatīti bhaktaḥ sevakaḥ bibhe tīti ca bhītaḥ/
tasya yadyapi dīkṣayā saṃsārabhītatvamapākīrṇaṃ tathāpi nityanaimittikādikarma coditatvādanuṣṭheya m/
tadananuṣṭhāne viparītānuṣṭhāne vā punarapi saṃsārādbhītatvamastyeva/ yaduktam
ājñāvilaṅghanātproktaṃ kravyādatvaṃ śataṃ samāḥ/
/quote{ājñā@/devdot samāḥ
Attributed with the expression {pauṣkarādau}
by /Ram/ ad /Mat/ /VP/ 5:6, p.108.}
ityadoṣaḥ/
tataśca yathā pūrvaṃ mama bhaktasya sato bhītasya dayayaiva dīkṣākhyo 'nugrahastvayā
kṛtastathaivādhunā śivasya sarvajñasya śreyohetorbhagavataḥ kāryarūpatayā prāpyatvena
ca sambandhi jñānaṃ śāstraṃ vadeti /
śivajñānapadena kaulamahāvratādinirāsasteṣāmasarvaviṣayatvena vaiśeṣikāderiva sarvajñakṛtatvābhāvāt/
paramityanena srotontarebhyo vāmadakṣiṇa gāruḍabhūtatantrebhyo 'sya viśeṣasteṣāṃ śivakṛtatve 'pi siddhipradhānatvenāparatvāt/
nanu vedādijñānānyevaṃ hariharahiraṇyagarbhādyātmakaprasiddhaśivakṛtāni parāṇi bhaviṣyantīti/
tadayuktaṃ teṣāmaśivatvarūpamuktyupadeśakatvena śivakṛtatvāsiddheḥ/
samalatvameva hyātmanāmaśivatā/
tadvirahaḥ kevalitvaṃ śivateti/
malakaivalyaṃ ca tairmuktāvupadiṣṭaṃ malasvarūpasyāparicchedāt/
aparicchinnasya hartumaśakyatvāditi/
yajjñānaṃ prāpya narā muktimāyānti kevalāṃ tadvadeti vedādiśāstraniṣedhaḥ
/ /crux sarva iti
/quote{Testimonium:
tathā kiraṇavṛttau bhagavatā
rāmakaṇṭhācāryeṇa/devdot (See
1:1.11--12) yadavāpya narāssarva ityatra
`sarva iti ``brāhmaṇāḥ kṣatriyā
vaiśyāśśūdrā mlecchādyo pi hī''ti
śrutyadhikāriṇa eva garutmato
dhikāraprakramatassarvapadasyāniyatārthatvād' iti
vyākhyātam/
{Śaivāgamādimāhātmya}
IFP T.372, p.1225, lines 11--16.}
brāhmaṇāḥ kṣatriyā vaiśyāḥ śūdrā mlecchādayo 'pi hi/ iti
śrutyadhikāriṇa eva/
garutmato 'dhikāraḥ prakṛtaṃ sarvapadasya niyatārthatvāt/
crux / yaduktam
arthaḥ prakaraṇaṃ liṅgaṃ śabdasyānyasya sannidhiḥ/
/quote{arthaḥ/
devdot hetavaḥ
{Vākyapadīya} 2:315cd and 316cd.}
proktāḥ sāmānyaśabdānāṃ viśeṣasthitihetavaḥ// iti/
evaṃ ca dīkṣitatve 'pyaviditaśāstravivekasya tārkṣyasyāyaṃ praśnastathābhū
taśāstrādhigamāyeti pratīyate na tu jñasyeti//
atha prativacanam
evamukto haraḥ prāha visphuraccandraśekharaḥ /
Vṛtti:
evaṃ stutipūrvadarśanapūrvakaṃ śāstravi ṣayāvivekapradarśanataḥ śāstraṃ vainateyena
paryanuyuktaḥ san savismayatve satyutpannaśiraḥkaṃpatvādviśeṣeṇa sphuraccandraśekharaḥ
śrīkaṇṭhadevaḥ prāha /
kiñca prāhetyucyate/
bhagavān uvāca
bhadrametattvayā pṛṣṭaṃ śṛṇu jñānaṃ mahodayam // KirT_1.11 //
kiraṇākhyaṃ mahātantraṃ parāmṛtasukhapradam /
sarvānugrāhakaṃ śubhraṃ padārthoddyotakaṃ sphuṭam // KirT_1.12 //
Vṛtti:
yadetadbhadraṃ sakalānyaśāstraphalavilakṣa ṇaśreyaḥsādhakaṃ śāstraṃ vadeti tvayā pṛ ṣṭaṃ tacchṛṇūcyata iti pratijñā/
ata evātra bhadrapadasyaiva maṅgalādyarthatvādādisūtratve 'pi nāthaśabdānupādānāderdoṣaḥ/
mahāṃśca darśanāntarasiddhyānabhibhāvya udayaḥ siddhilakṣaṇo yasmādityanenāsya śāstrasya prayoja namuktam/
ata eva tathābhūtārthaprakāśakatvāt kiraṇākhyametaduktam/
mahacca tatparameśvaraprayuktatvāt/
tantramityanenāsya prāmāṇyamuktam/
īśvarakṛtatvenaiva śāstra sya prāmāṇyāt,
nākṛtakatvenāsaṃbhavāt/
racanā kartāraṃ navyabhicaratīti yataḥ/
paraṃ ca tatsarvārthavyāpakatvādamṛtaṃ cāvinaśvaramiti parāmṛtaṃ yatsukhaṃ parā paripūrṇatā sarvajñatvakartṛtvābhivyaktiḥ/
taddadātītyupāyatvenābhivyanaktītyarthaḥ/
/quote{Testimonium:
śrīmatā rāmakaṇṭhena kiraṇavṛttau kiraṇākhyaṃ mahātantraṃ
parāmṛtasukhapradaṃ/
ityatra parañca tat
sarvārthavyāpakatvādamṛtañcāvinaśvaraṃ/
yatsukhaṃ/ parā paripūrṇatā
sarvajñatvasarvakarttṛtvābhivyaktiḥ
taddadātyupāyatvenābhivyanaktīti
parāmṛtasukhapradamiti/
J/ñānaprakāśa's {Śivaj/
ñānabodhavṛtti}, pp.23--4.}
tadetanmuktilakṣaṇaṃ prayojanāntaram/
sambandhastūpāyopeyatvādilakṣaṇo 'trārthasiddhaḥ/
sarveṣāṃ tu bhaktānāṃ brāhmaṇādīnāmanu paścāt śaktinipātāt
grāhakaṃ svīkārakam/
na tu śaktipātaṃ vinā
brāhmaṇajātimātrasyāpi viśiṣṭatarādhikāraviṣayatvamityarthaḥ/
śubhramiti vakṣyamāṇapādacatuṣṭayaśobhāyuktatvāt/
na tvānarthakyalūnaviśīrṇātmakamiti viśi ṣṭasvarūpakathanam/
padārthā artharāśayaḥ ṣaṭ paśvādayo vakṣyamāṇāsteṣāmuddyotakamityanenāsyābhidheyakatha
nam/ sphuṭamityanena saṃhitāntarebhyo 'sya viśeṣaḥ/
tāni hyasphuṭaṃ kṛtvā padārthānāmuddyotakānyatastairagatārthatvamityarthaḥ/
evaṃ ca svarūpāgatārthatvaprāmāṇyādhikārisambandhābhidheyaprayojanāni śāstrasyoktānīti pratijñārūpa metadevādisūtram
athāto 'nādi madhyāntetyādi śrīmadraurava
/quote{athāto 'nādimadhyāntaṃ
{Rauravasūtrasaṅgraha} 1:1a.}
iva athāṇorbandhasopāna
/quote{athāṇorbandhasopāna@
/Mat/VP/ 2:1a.}
ityādi śrīmanmataṅga iva caivaṃrūpatvādādisūtrasya/
na tu paśupāśetyādi tasyaitatsūcitārthāntarapratijñārūpatvenottarasūtratvāditi darśayiṣyāmaḥ/
 yattvatra sambandhādīnāmetadabhidhānaṃ pramāṇatvādakartavyamiti codayitvā loka iva saṃśayahetutvenāpi kartavyamiti kenāpi prativihitaṃ tadayuktameva/ 
tarkaśāstrāṇāmiva laukikavākyasyeva cāsya sūtrasyābhidhānamātratvāsiddheḥ/
 parameśvarapraṇītaṃ hyetadāgamarūpaṃ pramāṇamiti kathaṃ sandigdhaviṣayaṃ syāt pramāṇasya svaprameyaniścayarūpatvena tadviṣayasaṃśayanivṛttiphalatvāditi 
sambandhādiniścayatvenaivātra pratividheyamiti//
atha kiṃ tasya śubhratvam/
kīdṛśāśca te padārthā yeṣāmetaddyotakamuktam/
kiyatsaṃkhyāśce ti tadarthametatpratijñāsūtrāntaram//
paśupāśapatijñāna- vicārapratipādakam /
kriyācaryāsamopetaṃ yogabhūtibharāvaham // KirT_1.13 //
Vṛtti:
paśuśabdo nirmalānāmaprayogātsamalānāmevātmanāmabhidhāyakaḥ/
te ca bahavo 'pi sakalākalabhedena dvirūpāḥ/
tatra sakalā dvirūpāḥ sūkṣmadehāḥ sthūladehāśca/
akalā api vijñānākalāḥ pralayākalāśceti dvirūpā eva/
te sarva eva paśavaḥ paśuśabdavācyāḥ tāvadatraikaḥ padārthaḥ paśurityucyate/
pāśāstu
/quote{Testimonium:
pāśastu malakarmamāyayosteṣāṃ paśūnāṃ
trividhā/ iti rāmakaṇṭhe (sic)
/Isana/ Vol.III, p.23.}
malakarmamāyīyāḥ te ṣāṃ paśūnāṃ trividhāḥ/
tathā hi vijñānakevalino mala eva/
pralayakevalino malaḥ karma ca/
sakalasya tu malakarmamāyīyāḥ pāśāḥ/
kasyacicca vijñānayogasannyāsairbhogādvā karmakṣayataḥ saṃskāravaśenaiva
/quote{vijñānayogasannyāsairbhogādvā karmakṣayataḥ
Cf. {Paramokṣanirāsakārikā} 55cd,
which reads bhogādvā karmaṇaḥ
kṣayāt to give a metrical last {pāda}.}
cakrabhramaṇavaddhṛtaśarīratvānmalamāyīyāveveti sarvametadvakṣyāmaḥ/
tatra mala eka evānekapuruṣāvārakānekaśaktiḥ/
na paśutattvāttattvāntaraṃ tena vinā paśutvāyogāt/
vastvantaraṃ tu bhavatyeva/
karmāpi na tattvāntaraṃ dharmādibhāvāṣṭakabhedena prakṛtisaṃskārarūpatvāttena vinā prakṛterbandhatvāyogāt/
pratipuruṣamanuṣṭheyatvena bhinnatvāt vicitratvādanekapratyayātmanopabhogyamanantameva/
māyīyastu kalādikṣityantatriṃśattattvātmakaḥ pratipuruṣaṃ sūkṣmadehātmanā bhinno
navatyadhikaśatatrayabhuvanātmanā cābhinnaḥ pratibhuvanaṃ bhūtātmaka sthūladehatvena
bhinnaścābhinnaśca sthūladehasyātmāntarairapi bhogyatvādityapi nivedayiṣyāmaḥ /
māyāpi pāśayonitvātpāśaḥ/
tirobhāvanaśaktirapi māyāgarbhādhikārīśvarābhivyaktā pāśa evetyetāvadarthajātamatra dvitīyaḥ padārthaḥ pāśa ityucyate/
patistu bhagavān śivasadāśivarūpatattvadvayabhedena bhuvanapañcakabhedena
/quote{bhuvanapañcakabhedena vakṣyamāṇaḥ
/Kir/ 8:139--41.}
vakṣyamāṇaḥ parameśvaraḥ saha muktaistṛtīyaḥ padārthaḥ kathyate/
jñānapadena ca jñāyate 'neneti kṛtvā śaktipadārtho 'treśvaratattvatvena vakṣyamāṇabhuvanacatuṣṭayayuktaścaturtho 'bhidhīyate/
/quote{vakṣyamāṇabhuvanacatuṣṭayayuktaḥ
/Kir/ 8:138c--139a.}
tadadhiṣṭhānaṃ vinā puṃsāṃ jñānānutpādāt/
tathā ca śrutirapi dhiyo yo naḥ pracodayāditi/
/quote{dhiyo yo naḥ pracodayāt
{Ṛgveda} 3.62.10.}
vicārayati puruṣakarmānusāreṇa jagataḥ sādhāraṇāsādhāraṇātmanaḥ sṛṣṭisaṃhārādikamiti
vicāro 'tra pañcamapadārthatayā vidyā vidyeśātmakatattvadvayarūpaṣaḍviṃśatibhuvanabhedabhinno
'rtharāśiḥ pratipādyate /
eṣāṃ pañcānāṃ padārthānāṃ pratipādakaṃ śāstraṃ vidyāpādātmakaṃ śṛṇviti pratijñātārthānuṣaṅgaḥ/
na tu paśupāśapatīnāṃ yat jñānaṃ yaśca vicāro 'numānaṃ tayoḥ pratipādakametacchāstraṃ śṛṇviti vyākhyeyam/
śāstrasya śabdātmakatvenānanvayāt/
na hi śabdāt jñānaṃ pratīyate/ /
crux vācakatvenāsya vācyasaṃketitvāt/
crux /
api tvartha eva/
jñānaṃ tu tato 'numeyam/
atha jñānaśabdo 'trārthātpaśvādijñānahetau vākye prayukto vicāraśabdo 'pi tadanumānahetau liṅga iti vyākhyāyate/
/crux evamapi rūḍhārthatyāgenānayoratra pravṛtteraviśeṣādvaraṃ/crux/
padārtha viṣayataiva yukteti/
padārthānāṃ pañcatvasiddhiḥ/
yaduktaṃ śrīmadraurave
padārthāḥ pañca vikhyātā vidyeśavadanodbhavāḥ/
/quote{padārthāḥ/
devdot samāsataḥ
/RauS/ 4:48; cf.
vidhiḥ kriyā kalā yogaḥ śivaśceti samāsataḥ/
padārthāḥ pañca vijñeyāḥ śaivaśāstre hyanuttare
quoted by Alaka ad {Haravijaya} 6:147.}
vidhiḥ kriyā kalāyogau śivaśceti samāsataḥ/
iti pūrvaiva vyākhyā yuktā/
kriyā karaṇaṃ saṃskaraṇaṃ dīkṣeti/
caryā caraṇaṃ nityādikarmānuṣṭhānaṃ tābhyāṃ samaṃ tulyatvenopetaṃ kriyācaryātmakapādadvaya yuktamapyetacchāstraṃ śṛṇvityarthaḥ/
yo yogaścetaso dhyeyenārthena sambandhastadviṣayaḥ samādhirekāgratārūpo vā
tasya bhūtiḥ pratyāhārādyaṅgāvaikalyena bhavanaṃ tasyābharo 'nantaphalāvirbhāvaḥ
tamāvahati yacchāstraṃ tacchṛṇviti caturthasya pādasya pratijñetyarthādatra pādasaṃkhyāpi pratītā/
kriyādipādatrayapratipādyaścārthaḥ
ṣaṣṭhaḥ padārthaḥ kathyate yaḥ śrīmataṅgādāvupāyapadārthatvenoktaḥ/
arthatathātvasthitiśca saṃhitāntarātsaṃhitāntara saṃśayaviṣayeṣu yuktaikakartṛkatvācchrutyādiśāstreṣvivetya doṣaḥ/
tadevaṃ
catuṣpādamidaṃ śāstraṃ ṣaṭpadārthābhidhāyi ca/
itya syānuṣaṅgikasya pratijñāsūtrasyārthaḥ//
atra pūrvaḥ pakṣaḥ
garuḍa uvāca
yadyevaṃ sa paśustāvat- kīdṛśo badhyate katham /
mucyate kathamākhyāhi saṃdehavinivṛttaye // KirT_1.14 //
Vṛtti:
yadyevaṃ paśvādayaḥ ṣaṭpadārthāstvayā vyākhyeyatvenoddiṣṭāḥ/
tatra yaḥ prathamapadārthatvena saṅgṛhītaḥ paśuḥ sa kīdṛśa iti tasya tāvallakṣaṇaṃ vaktavyaṃ yataḥ
saugatairasau pratikṣaṇaṃ dhvaṃsitvena vijñānasantānātmakaḥ/
vedāntavidbhiśca kaiścidbrahmakāryatvenānitya iṣyate/
naiyāyikādibhistu nityaḥ/
tathā cārvākaiścaturmahābhūtātmakaḥ/
vaiśeṣikādibhistu tadvilakṣaṇaḥ/
tathā sāṃkhyaistu baddhāvasthāyāṃ muktyavasthāyāmiva jñatvasvabhāvaścākartā ca/
jaiminīyādibhistu jñaḥ kartā ceti/
naiyāyikādibhiśca buddhisukhaduḥkhecchādveṣaprayatnadharmādharmasaṃskārairnavabhirguṇairyuktaḥ/
sāṃkhyaistu nirguṇaḥ/
evaṃ puruṣakāravādibhiḥ prabhuḥ svatantraḥ /
daivavādibhiścāsvatantraḥ/
tathā digambarairjīvotpattivādibhiśca vedāntavidbhiravyāpakaḥ/
naiyāyikādibhiśca vyāpaka ityevamanekāpratiṣṭhitakuyuktyadhigamātsaṃśayo 'smākam/
tatastannivṛttyarthamākhyātavyaṃ bhavatā ko 'tra pakṣaḥ sarvajñenānena darśanenānugṛhīto ya āgamasaṃvāditvātpramāṇaṃ
ko vānanugṛhīto ya āgamaviruddhatvādapramāṇamiti/
kiñca badhyate kathamiti kena pra kāreṇa/
kiṃ naiyāyikādīnāmiva śarīrendriyairevātha sāṃkhyādīnāmiva buddhyādibhirapīti saṃśayaḥ/
kiñca mucyate kathamiti kiṃ jñānenaiva sāṃkhyādīnāmiva/
kiṃ yogena pātañjalādīnāmiva sannyāsena vā vedāntavādināmiva kriyayā vā jaiminīyā nāmiva/
yadāhuḥ
nityanaimittike kuryātpratyavāyajihāsayā/
/quote{nityanaimittike/
devdot kāmyaniṣiddhayoḥ
/Sloka/ {sambandhākṣepaparihāra} 110.}
mokṣārthī na pravarteta tatra kāmyaniṣiddhayoḥ// iti/
evamatrāpi sandeho 'tastannivṛttaye vaktavyamiti//
atha sandehāṣṭakanivṛttaye siddhāntaḥ//
bhagavān uvāca
paśurnityo hyamūrto 'jño niṣkriyo nirguṇo 'prabhuḥ /
vyāpī māyodarāntastho bhogopāyavicintakaḥ // KirT_1.15 //
Vṛtti:
nityatvaśrutyātra saugatādimatatiraskāreṇa naiyāyikādidṛṣṭahetūnāmanugrahaḥ/
kiṃ cāmūrta iti/
mūrtiḥ kāṭhinyaṃ vidyate yasya sa mūrtaḥ sparśavadarthaḥ
mahābhūtacatuṣṭayātmaka ucyate tadrūpo na bhavatīti bhūtacaitanyavāditiraskāreṇa tadvailakṣaṇyapratipādakasaugatādidṛṣṭahetūnāmanugrahaḥ/
api cājño niṣkriya ityakalāvasthāyāṃ
jñānakriyārahita eva saka lāvasthāyāṃ
cālavaṇaḥ sūpa itivadalpajño 'lpakriyaśceti sāṃkhyādi pratikṣepeṇa
jaiminīyādipakṣānugrahaḥ/
nirguṇa ityanena tu naiyāyikādidṛṣṭabuddhisukhaduḥkhādinavātmaguṇapratikṣepeṇa sāṃkhyādidṛṣṭasya nirguṇatvasyānugrahaḥ/
aprabhurityane nāpyalpaprabhutvaṃ prāgvaducyate/
 idānīmarjanīyadṛṣṭādṛṣṭaphalavicitrāgniṣṭomādikarmaviṣaya eva prabhuḥ prāga rjitakarmabhoge tvaprabhureveti puruṣakāradaivavādinordvayorapyekāṃśitayānugrahaḥ/ 
vyāpītyanenāvyāpakajīvapudgalavādipratikṣepeṇa tadvyāpakavādinaiyāyikādyanugrahaḥ/
ityata eva sarvānyāgamadarśanajñatvāt garutmato nātrātmanityatvādisiddhau hetavaḥ kathitāḥ/
 tairvināpi sthāṇupuruṣa viṣayasaṃśayasya sthāṇurayamityāptavākyādi vāsyāpi saṃśayasya cakrasyānyatarapakṣānugraheṇa taduktahetvanugraheṇa vā  #
nivṛttisiddhesteṣāmala nupayogāt/ 
 yadivānubhavasiddhatvamane nātmanaḥ pratipādyate anubhavasiddhau hetūnāmanupayogāt yathā ghaṭo 'yaṃ lohitaḥ parivartula ityatrānubhavasiddhatvānnāsya  #
hetuḥ sambhavati/ 
tathā grāhakātmanyapi parātmaprakāśakatayānubhavasiddheḥ sthairyamanubhavasiddhameva tathāvagamāt/
iti kimatra hetunā kāryam/
na ca kṣaṇike tasminkālādāviva vibhramāt sthairyamadhyāropitamiti vācyam/
svātmani kriyāvirodhenāvikalpatvādvikalpānāmadhyāropāsambhavāditi darśitamasmābhirmataṅgavṛttau
/quote{darśitamasmābhirmataṅgavṛttau ad
/Mat/ /VP/ 6:24ab.}
tata evāvadhāryam /
 na ca sthirasyārthakriyānupapattilakṣaṇenānumānenātra kṣaṇikatvaṃ sādhayituṃ śakyam tasyāpyasiddhatvādi doṣaduṣṭatvādityapi darśitamasmābhirnareśvaraparīkṣāprakāśe/ 
/quote{darśitamasmābhirnareśvaraparīkṣāprakāśe
ad /Nar/ 1:22, pp.52--56.}
tato 'vadheyam/
kiñca amūrtatvamasya prāgvadeva mūrtopalakṣitasparśayuktamahābhūtākāraśarīrādanyatvaṃ tadgrāhakatayā prakāśanādityanubhavenaiva
bhūtātmaniṣedhaḥ/
ata eva bhūtodbhūtāccāsya vilakṣaṇatvenānubhavānna bhūtebhyaḥ samutpattiḥ/
pratijanma pūrvatarajanmānubhavasaṃskārotpannasmaraṇapūrvaceṣṭādarśanato 'nāditvena nityatvena siddheśceti pradarśitaṃ rauravavṛttiviveke
/quote{iti pradarśitaṃ rauravavṛttiviveke paramokṣanirāsakārikāsu
ad /Paramoksa/ 44--6.}
paramokṣanirāsakārikāsvasmābhiḥ/
proktañcānyaiḥ
ādyaḥ karaṇavinyāsa ḥ prāṇasyorddhvaṃ samīraṇam/
/quote{ādyaḥ/
devdot pūrvavedanām
/Vakya/ 1:130. Quoted ad /
Paramoksa/
44 and /Nar/ 1:19, p.45.}
sthānānāmabhighātaśca na vinā pūrvavedanām// iti/
tathāsya kiñcijjñatvakartṛtvālpaprabhutvam prāgvadanubhavasiddhameva/
evaṃ nirguṇatvamapi buddhisukhaduḥkhādīnāṃ kādācitkatvenānubhavato ghaṭāderiva grāhyatvena tadviruddhadharmatayānubhavāt/
 sarvadaiva hi krameṇa yugapadvānekagrāhyaviṣaya grāhakarūpamapyabhinnamevātmatattvamanubhavasiddhamiti darśitamasmābhirnareśvaraparīkṣāprakāśe/ 
/quote{iti
darśitamasmābhirnareśvaraparīkṣāprakāśe
ad 1:22, pp.52--6.}
vyāpitvamapyasya dikkālānavacchedena tadgrahītṛtayā
pratyagrūpeṇa bhāsanāt na ca grāhyeṇa ghaṭādineva grāhakasyāvacchedo yuktaḥ/
tadidamāhuḥ
anavacchinnasadbhāvaṃ vastu yaddeśakālataḥ/
/quote{anavacchinnasadbhāvaṃ/
devdot vibhunityate
{Tantravārttika} 2.1.5.}
tannityaṃ vibhu cecchantītyātmano vibhunityate// iti/
anubhavata eva sarvadharmayuktasyāsya siddhiriti darśayituṃ nātra hetavaḥ kathitāḥ/
śrutirapyevamāha
tameva bhāntamanubhāti sarvaṃ tasya bhāsā sarvamidaṃ vibhāti/
/quote{tameva bhāntamanubhāti sarvaṃ tasya bhāsā sarvamidaṃ vibhāti
{Kaṭhopaniṣat} 5:15cd,
{Śvetāśvataropaniṣat} 6:14cd
and {Muṇḍakopaniṣat} 2.2.11cd.}
ityavirodhaḥ/
 tadevaṃ parasparaviruddhārthānekapaśudarśanajanitaṃ paśuviṣayasaṃśayaṣaṭkaṃ tāvadapākṛtya svadarśanaprasiddhamevāsyāvasthābhedena sthānavaicitryamucyate/ 
māyāyā udarañcāntaśca tayoḥ sthita iti/
tatra māyodare pralayakevalī sthitaḥ/
māyāprānte tanmastake tu vijñānakevalīti bhedaḥ/
māyodaramevānta iti tu vyākhyāyamāne viśeṣaṇamaphalameva/
ata eva pralayakevaligatatvena praśno bhaviṣyati/
sthito māyodare kathamiti/
/quote{sthito māyodare katham
/Kir/ 2:6b.}
na tu māyodarānta iti/
sakalastu bhogopāyaḥ kāryakaraṇādistatra cintako 'nubhaviteti tatrastha ucyate/
yadvakṣyati evaṃ tattvakalābaddhastanmaya iti
/quote{evaṃ tattvakalābaddhastanmayaḥ /Kir/
adhunā badhyate kathamityasya saṃśayasya nirāsaḥ//
tasyāśuddhasya sambandhaṃ samāyāti śivātkalā /
Vṛtti:
tasyetyanena prakṛtasya paśoreva parāmarśaḥ/
nātrāśuddhasya malayuktasyeti vyākhyeyam/
nāpi kalādiyuktasya sakalasya anukrameṇa vakṣyamāṇatvāt/
api tu malakarmayuktasyeti tato 'yamarthaḥ --- tasya paśormalakarmayuktasyaiva kalā sambandhamāyāti na tu karmarahitasya vijñānakevalinaḥ/
yadvakṣyati
bhogaṃ bhuṅkte svakarmata iti/
/quote{bhogaṃ bhuṅkte svakarmataḥ
/Kir/ 1:20b.}
viśeṣaṇopādānasāmarthyādevātra vijñānakevalisvarūpaniścayaḥ/
kalāyāñca bhogyatvaṃ parimitatvamucyate/
ata eva ghaṭādivadasyāḥ kāryatvācetanatvayoḥ siddhiriti/
kāraṇamasyāścaturthe 'dhyāye vakṣyati/
/quote{caturthe 'dhyāye vakṣyati see /Kir/ 4:17--22.}
iha tu puruṣaṃ prati bandhakatvamātrameva pratipādyate/
sā ca śivāttena saha sambandhamāyāti/
ata evācetanatvādasvātantryeṇeti etacca tattvāntarāṇāṃ vakṣyamāṇānāmapi mantavyaṃ teṣāmapi parimitatvāt/
yadvakṣyati
evaṃ tattvakalābaddha iti/
/quote{evaṃ tattvakalābaddhaḥ
/Kir/ 1:19a.}
tato 'yamarthaḥ---yadyadacetanaṃ tattadviśiṣṭajñānakriyāyuktakartṛpreritamevānyena saha sambandhamupayāti ghaṭādivat/
acetanaṃ ca kalādyatastadapi viśiṣṭajñānakriyāyuktakartṛ preritameva puṃsā sambadhyata iti/
yaścāsau kartā sa śiva iti patipadārthasyāpyatraiva nirṇayaḥ/
na ca vāyvādibhiranekāntaḥ teṣāmapi pakṣīkṛtatvāt/
sthūlaṃ vicitrakaṃ kāryamityādinā
/quote{sthūlaṃ vicitrakaṃ kāryam
/Kir/ 3:12a.}
tu tasya kāryatvahetuto 'pi nirṇayo bhaviṣyatītyavirodhaḥ//
nanu kalaiva tāvadasiddheti kutastasyāḥ preraṇataḥ kartā sidhyatīti/
tatrocyate
tayodbalitacaitanyo vidyākhyāpitagocaraḥ // KirT_1.16 //
rāgeṇa rañjitaścāpi pradhānaṃ ca guṇātmanā /
buddhyādikaraṇānīka- sambandhādbadhyate paśuḥ // KirT_1.17 //
Vṛtti:
tayā kalayodbalitaṃ malanivṛttidvāreṇa samarthīkṛtaṃ caitanyaṃ yasya puṃsaḥ sa tathoktaḥ/
 etaduktaṃ bhavati --- vakṣyamāṇasya yuktisiddhasya puṃso dṛkkriyāvaraṇātmano malasyāvaśyaṃ sakalāvasthāyāṃ kaścitparimito 'rtho nivarttako 
anyathā pralaya kevalināṃ muktānāmiva saṃvedanasya kiñcidviṣayasyānubhūyamānasyānupapattiḥ/
sa ca na tāvatpuruṣaḥ prāgvadaśakteḥ/
nāpi karma ata eva bhogānyathānupapattisiddheśca/
na hi yatkāryāntarānyathānupapattyā saṃsiddhasattākamatyantātīndriyaṃ
vastu tatkāryāntarakāraṇatvena śakyamadhyavasātumanekendriyādikāraṇāntarakḷpterapyabhāvaprasaṅgāt/
ata eva nendriyādi neśvaro veti yastasya nivartakaḥ sā kaleti kalālakṣaṇena tāvadbandhena prathamaṃ badhyata iti/
tadanu vidyākhyāpito gocaro viṣayo yasya sa tathoktaḥ/
 vinivṛttamalasyāpi hi puṃsaḥ smṛtipratibhāvikalpādivakṣyamāṇabuddhivṛttyātmakasaṃvittau avaśyaṃ karaṇāntareṇa bhavitavyaṃ saṃvittitvādindriyārthasaṃvittivat/ 
na cātra buddhiḥ karaṇaṃ karmatvāttasyāḥ/
na cāpyahaṃkārādayaḥ teṣāṃ śarīradhāraṇādikriyāntara karaṇatvena vakṣyamāṇatvādatrāpi karaṇatvāsiddher /
crux ityuktam/crux /
ato yattatra karaṇaṃ sā vidyeti bandhāntarasiddhiḥ/
kiñca rāgeṇābhiṣvaṅgātmanā rañjito baddhaḥ/
ayamarthaḥ --- yo 'yaṃ viṣaya viṣayo rāgo 'bhiṣvaṅgātmako nāyaṃ viṣayadharmo 'dhyātmanyeva parispanddātmakatvādvītarāgābhāvaprasaṅgācca/
nāpyavairāgyalakṣaṇo buddhidharmaḥ/
tasya bhāvātmakatayā vāsanārūpatvenāvasthiterasaṃvedyatvāt/
nāpi tadvṛttyātmakaḥ abhilaṣaṇīyatānusandhāne 'pi vītarāgasya tadadarśanāt/
nāpi karmādīnāṃ malanivṛttyādivadityuktam/
pāriśeṣyādyasya dharmaḥ sa rāgo 'nyo bandhaḥ/
tataḥ pradhānaṃ sattvādiguṇākāreṇa sthūlabhuvanākāreṇa ca
sambadhyate/
caśabdātkālādīnyapi vakṣyamāṇapṛthivyantatattvasahitāni svasvaguṇātmanā bhuvanākāreṇa ca sambadhyanta iti/
tattvasargavadbhuvanasargo 'pyatra bandhatvenoktaḥ/
tataśca buddhyādīni yāni sāṃkhyādiprasiddhāni buddhyahaṃkāramanolakṣaṇāni karaṇāni
ca yāni ca pañcabuddhīndriyapañcakarmendriyarūpāṇyanīkaṃ ca yatsamūhātmakaṃ bhūtatanmātrātmakaṃ
daśavidhaṃ kāryāntaraṃ tatsambandhāt baddhyata iti sāṃkhyādiprasiddhasya buddhyādervakṣyamāṇaprakāreṇa
bandhasyānugrahaḥ na tu vaiśeṣikādidṛṣṭasya dehendriyātmana eveti /
 ata eva cātra darśanāntarāprasiddhānāṃ kalādīnāmeva bandhānāṃ kāryadvāreṇopanyāso 'prasiddhatvādeva tatprasiddhānāṃ cānuvādamātrameveti na  #
teṣāṃ lakṣaṇānabhidhānādavyāptidoṣa iti/ 
ata eva niyatyātmano 'pi bandhasya kāryadvāreṇa svarūpam upanyasyate
tato niyatītyādi
tato niyatisaṃśleṣāt svārjite 'pi niyamyate /
Vṛtti:
tataḥ kāryakaraṇasambandhādanantaraṃ niyatyā yaḥ saṃśleṣaḥ sambandhastato hetoḥ prāgarjite karmaphale niyamyate puruṣaḥ/
ayamarthaḥ---karmaphalaṃ prati niyamaḥ puṃsāṃ na karmahetukaḥ tasya kṛṣyādikarmavat svaphalajananamātra evopayogāt/
nāpi tattvāntarahetuḥ svakāryaireva teṣāṃ siddheḥ kāryāntarahetutve pramāṇābhāvādityuktam/
ataḥ kṛṣyādau rājaniyuktenevātrāpi kenacinniyāmakena bhavitavyam/
yo 'sau niyāmakaḥ sa niyatyākhyo 'paro bandhaḥ/
ata evāsya māyākāryatvena vakṣyamāṇasyāpi kāryakaraṇasambandhottarakālaṃ vyāpāra iti paścādatra nirdeśaḥ/
tathā kālasyāpītyadoṣaḥ/
atha kīdṛśo niyatyā niyamyata ityucyate/
kālena kālasaṃkhyāna- kāryabhogavimohitaḥ // KirT_1.18 //
Vṛtti:
 kālasya sambandhi yatsaṃkhyānalakṣaṇaṃ kāryaṃ cirakṣiprādi na tu diśaḥ krośayojanādi nāpi saṃkhyāyāḥ śatasahasrādi tena hetunā kālena bhoge  #
mohito yaḥ sa niyatyā niyamyate/ 
kālasyāpi bhogahetutvāt/ yadāhuḥ
cireṇa bata labdhāsi na jāne karavāṇi kim/
/quote{cireṇa bata/
devdot nigirāmi kim
Source unknown. Also quoted with
bhavantīṃ for pibāmi ad /
Mat/VP/ 12:20--1, p.346.}
praviśāmi kimaṃgeṣu pibāmi nigirāmi kim// iti/
sa ca bhogahetutvenāprasiddhatvādatra kāryadvāreṇopanyastaḥ/
svarūpeṇa vaiśeṣikādisiddho 'pi/ yadāhuḥ
kālaścirakṣiprapratyayaliṅga iti/
/quote{kālaścirakṣiprapratyayaliṅgaḥ
Cf. {Padārthadharmasaṅgraha} p.63, lines 15--16.}
or a paraphrase of {Vaiśeṣikasūtra} 2.2.7.}
yattu tasya nityatvādi tairgīyate yadāhuḥ
nityamekaṃ vibhu dravyaṃ parimāṇaṃ kriyāvatām/
/quote{nityamekaṃ/
devdot kālavido viduḥ
/Vakya/ 3.9.1. Also quoted ad /
Mat/VP/ 12:3--4, p.337.}
vyāpāravyatirekeṇa kālaṃ kālavido viduḥ// iti/
tanmāyākāryatvena vakṣyamāṇatvāt
/quote{māyākāryatvena vakṣyamāṇatvāt
/Kir/ 4:22.}
bhūtabhaviṣyadvartamānabhedena ca bhedādyatheha neṣyate tathoktaṃ mataṅgavṛttāvasmābhistata evāvadhāryamiti//
/quote{tathoktaṃ mataṅgavṛttau
Chapter 12 of the /VP.}
athaiṣāṃ kalādīnāṃ tattvarūpatvamavyāpakatvaṃ sthūladehapūrvakatvaṃ cocyate
evaṃ tattvakalābaddhaḥ kiñcijjño dehasaṃyutaḥ /
māyābhogapariṣvaktas tanmayaḥ sahajāvṛtaḥ // KirT_1.19 //
Vṛtti:
tattvāni caitāni kalādikṣityantāni prāguktāni kalāśca tā iti
kāryatvena vakṣyamāṇatvādvyaktatve satyavyāpakatvāt/
/quote{kāryatvena vakṣyamāṇatvāt
/Kir/ 4:22--3.}
yaduktaṃ sāṃkhyaiḥ
hetumadanityamavyāpi sakriyamanekamāśritaṃ liṅgam/
/quote{hetumadanityam/
devdot viparītamavyaktam
/Sankh/ 10.}
sāvayavaṃ paratantraṃ vyaktaṃ viparītamavyaktam// iti/
tābhirevamuktaprakāreṇa baddhaḥ sakala evāprāptabāhyaśarīraḥ praṇaṣṭabāhyaśarīro vā sūkṣmadehatayetyarthaḥ/
vyāpakatve hyeṣāṃ sūkṣmadehatvānupapattiḥ/ yaduktam
antarābhavadehastu niṣiddho vindhyavāsineti/
/quote{antarābhavadehastu niṣiddho vindhyavāsinā
/Sloka/ {Ātmavāda} 62ab.}
 tattvakalābaddhaḥ sansthūladehasaṃyuktaḥ kiñcijjño bhavati na tu tadabaddha iti sakalasya bhedāntarapratipādanena bhūtasṛṣṭerapi bandhatvamuktam/ 
 sthūladehayuktaśca pumān---māyāyāḥ sambandhī bhujyate anubhūyata iti māyābhogo 'nātmanyātmābhimānarūpo yo mohastena pariṣvakto vyāptaḥ san  #
tanmayo 'nātmanyātmābhimānamayo bhavati/ 
na kāryakaraṇebhyo vyatiriktamātmānaṃ manyata iti/
idameva tanmāyāyā mohakatvamiti vakṣyāmaḥ/
/quote{vakṣyāmaḥ
/KirV/ ad 2:15.}
proktaṃ ca śrīmatsvāyambhuve
itthaṃ māyāñjanastho 'ṇurnijadoṣatiraskṛtaḥ/
/quote{itthaṃ/
devdot rañjitaḥ
/Svayam/ 1:14.}
yāti tanmayatāṃ teṣu māyābhogeṣu rañjitaḥ// iti/
malasya tvāvārakatvameva bandhakatvaṃ cakṣuṣaḥ paṭalāderiva pralayakevalādyavasthāyāṃ siddhamityuktam sahajena malenāvṛta iti//
atha karmabandhaḥ/
tataḥ sukhādikaṃ kṛtsnaṃ bhogaṃ bhuṅkte svakarmataḥ /
Vṛtti:
 tataḥ sthūladehasambandhādanantaraṃ prāgarjita śubhāśubhakarmajanitabhāvapratyayātmanā sukhaduḥkhādikaṃ phalaṃ bhuṅkta iti bhāvasṛṣṭeḥ karmabandharūpatvamuktam/ 
 tathā kṛtsnaṃ niravaśeṣaṃ sarvakarmakṣaye 'pi tatsaṃskāraśeṣeṇa cakrabhramavaddhṛtaśarīratvāttatsaṃvedanamātraṃ bhogaṃ bhuṅkta iti sakalasyāvasthāntaraṃ 
tadiyatā badhyate kathamityetatpraśnasya nirāsāya pāśapadārthaḥ sarvo 'bhihitaḥ//
adhunā mucyate kathamityetasya samādhiḥ/
same karmaṇi sañjāte kālāntaravaśāttataḥ // KirT_1.20 //
tīvraśaktinipātena guruṇā dīkṣito yadā /
sarvajñaḥ sa śivo yadvat kiñcijjñatvavivarjitaḥ // KirT_1.21 //
śivatvavyaktisampūrṇaḥ saṃsārī na punastadā /
Vṛtti:
kālayati kṛṣṇatāṃ nayati malinī karotīti kālo malaḥ/
kālanīlādīnāṃ padānāṃ varṇaviśeṣābhidhāyakatvāt/ yadāhuḥ
yanna kiñcidapi tanmahātmanaḥ saṅgamena parabhāvamaśnute/
/quote{yanna kiñcidapi/
devdot yannabhaḥ
Source unknown.}
candramaḥkaranipītakālima kṣīrasindhuriva bhāti yannabhaḥ// iti/
 tasyāntaraṃ pariṇāmastasya vaśaḥ sāmarthyaṃ tasmāt kālāntaravaśāt yastīvraḥ śaktipāto na tvasmādbhūtabhaviṣyadādikālāntaravaśāditi tataḥśabdasyārthaḥ/ 
malaparipākasyaiva śaktipātahetutvāt/
yadvakṣyati
kṛtvā tacchaktisaṃrodhaṃ kriyate bhavaniḥspṛhaḥ/ iti/
/quote{kṛtvā tacchaktisaṃrodhaṃ kriyate bhavaniḥspṛhaḥ
/Kir/ 2:29cd.}
śrīmatsvāyambhuve 'pi
kṣīṇe tasminyiyāsā syātparaṃ niḥśreyasaṃ prati// iti/
/quote{kṣīṇe tasminyiyāsā syātparaṃ
niḥśreyasaṃ prati /Svayam/ 1:17cd.}
tena yadasya samamiṣṭanimittamaniṣṭanimittaṃ ca karma/
yadāhuḥ
na hṛṣyatyupakāreṇa nāpakāreṇa kupyati/
/quote{na hṛṣyatyupakāreṇa/
devdot ucyate
Source unknown,
but frequently cited, e.g.,
by /Agh/ ad /Rat/
313--4 and in {Sarvaj/
ñānottaravṛtti}, IFP T. 985,
p.3; by /Narayana/ ad /
Mrg/VP/ 5:5, p.136,
and in the {anubandha} to vol.1 of
the /Mat/ on p.579 and in the {Śataratnollekhanī} p.82.}
yaḥ samaḥ sarvabhūteṣu jīvanmuktaḥ sa ucyate// iti/
tasmin sañjāte sati guruṇā mantragaṇeneśvareṇācāryādhikaraṇena dīkṣyate nānyathā/
tathābhūtakarmasamatvaṃ vinācāryasya śaktipātāniścayāt/
na tvatra karmaṇāṃ viruddhaphalānāṃ sāmyaṃ yugapatparipākāttīvravegatvena vā vyākhyeyam/
tannimittasya śaktipātasya mokṣahetutvābhāvāt/
ata evāsau viruddhakarmadvayāpekṣa saṃkaṭāt puṃsāṃ mokṣahetuḥ na bandhāntarāttasya prāgvadaviśeṣāditi darśayiṣyāmaḥ/
/quote{iti darśayiṣyāmaḥ
ad /Kir/ 5:12cd and elsewhere in
the commentary on the fifth {paṭala}.}
sa caivaṃ dīkṣitaḥ sadyonirvāṇadīkṣayā yadā bhavati tadā śivavatsarvajñaḥ sarvakartā ca kiñcijjñatvahetubhirbandhairvivarjitaśca bhavati/
yadā tvasadyonirvāṇadīkṣayā dīkṣito na punaḥ saṃsārī yadā
patitaśarīro bhavati tadā śivatvavyaktisaṃpūrṇo bhavati na prāgārabdhakāryakarmabhogoparodhe
na sarvātmanā bandhakṣayasya śivatvasya vyakteścākaraṇāditi vakṣyāmo yenedaṃ taddhi bhogata ityatra /
/quote{yenedaṃ taddhi bhogataḥ
/Kir/ 6:20d.}
śivatvasya vyaktiriha mokṣaḥ na tu siddhe saṃkrāntirāveśaḥ samutpattirvetyetadapyataḥ siddham/
evaṃ ceha dīkṣayaiveśvaravyāpārātmikayā puṃsāṃ vimokṣaḥ na vijñānayogasannyāsaiḥ
/quote{vijñānayogasannyāsaiḥ
/Paramoksa/ 55c.}
dravyatvādbandhasya cakṣuṣaḥ paṭalāderiva teṣāṃ nivṛttihetutvāsiddheḥ/
api tu paṭalādeścakṣurvaidyavyāpāreṇeveśvaravyāpāreṇa mantrakaraṇena dīkṣākhyenaiveti jñānavicāropāyapadārthānāmapyatraiva nirṇayaḥ
siddhaḥ/
atha sarveṣāṃ praśnasamādhānānāmupasaṃhāraḥ/
evaṃ kramādvibaddhaḥ san mucyate kramayogataḥ // KirT_1.22 //
kevalaḥ sakalaḥ śuddhas tryavasthaḥ puruṣaḥ smṛtaḥ /
Vṛtti:
yaduktaṃ badhyate kathaṃ mucyate kathamiti
/quote{/devdot badhyate katham/
mucyate katham
/Kir/ 1:14bc.}
 ca tatroktamevaṃ kalādinā krameṇa viśeṣataḥ sarvabandhena baddhaḥ sakalībhūto yaḥ sa malaparipākaśaktipātakarmasāmyatadanumānadīkṣākrameṇaiva 
tataśca yo 'krameṇa baddho vijñānakevalī pralayakevalī vā sa malaparipākādanantaraṃ śaktipātamātrādakrameṇaiva mucyata ityuktaṃ bhavati/
yadapyuktaṃ sa paśuḥ kīdṛśa iti tasyāpyupasaṃhāraḥ/
kevalaḥ kalādirahitatvāviśeṣādvijñānākalapralayā kalabhedabhinno 'pyeka evoktaḥ/
sakalastu kalādiyogāviśeṣātpūrvaṃ tryavastho 'pi pratipādito 'traikatvenopasaṃhṛtaḥ/
śuddhastu dīkṣitatvāviśeṣātprāk sadehādehabhedena dvividho 'pyatraikatvenopasaṃhṛta
iti muktyavasthāvyatirekeṇāvasthāntarabhedataḥ saṃskāryāḥ ṣaḍatra śrīmadrauravādāviva
tritvenopasaṃhṛtāḥ /
śuddhasyāpi vidyāpadādūrdhvaṃ saṃskāryatvāt/
yaduktaṃ śrīmadraurave
cetanasyāpi śuddhasya kṣetrajñasya śarīriṇaḥ/
/quote{cetanasyāpi/
devdot iṣyate
Not traced.}
jñasvabhāvātmano 'kartustasya saṃskāra iṣyate//
iti saṃkṣepeṇa tryavasthaḥ puruṣo nityatvādidha rmayukta upasaṃhṛta iti/
yastu tryavasthaḥ puruṣa ityetatsūtramavasthāntaravyudāsaparatvena niyamārtha iti
vyācaṣṭe tena sakalasya tāvadavasthābhedena bhedaḥ prāguktaḥ śuddhasya tu yuktisiddhatvādavaśyābhyupagamanīya
ityajñānata eva niyamaḥ pradarśitaḥ /
yadapi vijñānakevalino 'sambhavāt kevalāvasthābhedo nopapanna ityuktaṃ tadapya yuktaṃ,
tasyā sambhavāsiddheḥ/
tathā hi yo yadbandhavyatirikto yasya bandhaḥ sa tadvyatirekeṇa tasya sambhavatīti
nigaḍavyatirekeṇeva vairadaṇḍādi karmamāyīyabandhavyatiriktaśca malo bhavadbhirapi
puṃso bandha iṣyate /
na tadavyatirikto naiyāyikādibhiriveti/
tataḥ kevalamalabaddhaḥ puruṣaḥ saṃbhavati/
yo 'pi tannirākaraṇāya prayogo racito malakevalino karmabandhenāpi baddhā anādimalasambandhitvātpralayakevalivaditi/
tatra pakṣastāvanmātā me vandhyetivat/
kevalamalabandhatve karmaṇo 'pi bandhatvānupapatteḥ/
tadupapattau vā kevalārthānupapattitaḥ svavacananirākṛtatvādduṣṭa ityayukta eva/
yadāhuḥ
na tasya hetubhistrāṇamutpatsyanneva yo hataḥ/ iti/
/quote{na tasya/
devdot hataḥ
Source unknown.}
āgamanirākṛtaśca/
yaduktaṃ śrīmanmālinīvijayādau
vijñānakevalānaṣṭau sargādāvicchayā patiḥ/
/quote{vijñānakevalānaṣṭau /Malini/
/quote{sargādāvicchayā patiḥ
/Moksa/ 72d.}
anugṛhṇāti mantreśānmāyāgarbhādhikāriṇaḥ// iti/
/quote{anugṛhṇāti mantreśānmāyāgarbhādhikāriṇaḥ
/Moksa/ 78ab.}
kiñca yāvatproktayuktisiddhyasaṃbhavāt vijñānakevalino na nirākṛtāstāvadayaṃ
hetuḥ sandigdhavipakṣavyāvṛttatvāt ahetureva/
yāvaccāsya hetutvaṃ na viniścitaṃ tāvanna te nirākartuṃ śakyā iti itaretarāśrayādvyāptyasiddhernāsya hetutvam/
atra ca hetutve pralayakevalinirāse 'pi hetutvameva/
teṣāmapi kalādibandhairbhavitavyam/
anādimalasambandhitvātsakalavaditi/
sādhu samarthitaḥ svanaya ityalaṃ svaśāstravetālotthāpakaiḥ saha nirbandheneti/
atha samastasyāsya prakaraṇasyopasaṃhāraḥ/
paśurevaṃvidhaḥ proktaḥ kimanyatparipṛcchasi // KirT_1.23 //
Vṛtti:
paśupadārtho 'traivaṃvidhaḥ paśvādipadārthapañcakayuktaḥ prakarṣato lakṣaṇenoktaḥ/
vastutaḥ padārthāntarāṇāṃ tādarthyenaiva pravṛttiriti kimanyatparipṛcchasi/
sarvaṃ prāguddiṣṭamatraiva mayā lakṣaṇena
pratipāditamityarthaḥ//
/Colo
iti śrīnārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau prathamaṃ prakaraṇam//
%% CHAPTER 2
atha teṣāmeva padārthānāṃ parīkṣārthaṃ praśnapūrvaṃ prakaraṇāntarametāvata eva praśnasyāvaśiṣṭatvāt
garuḍa uvāca
yo 'sāvātmā tvayā proktaḥ kiṃcijjñaḥ sarvavicchivaḥ /
nimittamanayorbrūhi śuddhāśuddhasvarūpayoḥ // KirT_2.1 //
Vṛtti:
tatrāsya tāvatprakaraṇasyārambhe pañcavidhaḥ sambandho vaktavyaḥ/
taduktaṃ śrīmatpauṣkare
anantaraṃ yatpaṭalātsūtraṃ tantre pravartate/
/quote{anantaraṃ yatpaṭalāt/
devdot paṭalācca
Not traced. Quoted also at the beginnings
of the third {paṭala}//s of the /MatV/
and of the /MrgV.}
vaktavyastasya sambandhaḥ pañcadhā samavasthitaḥ//
tantravastvātmakātsūtrādvākyātprakaraṇāttathā/
paṭalācca/ iti/
tatreha tantravastunaḥ ṣaṭpadārthātmanaḥ pratijñātatvāttatsambandhastatparīkṣātmakaḥ/
sautrastu padārthoddyotakapadena/
vākyena tu paśurnitya ityādinā/
/quote{Kir 1:13 and 1:15a.}
prakaraṇena vidyāpādena/
paṭalena tu lakṣaṇapratipādanānantaraṃ parīkṣetyevaṃ vidyāpādaṃ yāvatsūtraprakaraṇapadārthasambandhāḥ pratipaṭalamanusandheyāḥ/
vākyapaṭalasambandhau tu bhedenaiva pratipaṭalamavasthitāviti
tathaiva darśayiṣyāmaḥ/
 ayañcātra praśnārthaḥ---yo 'sau nityatvādidharmayuktaḥ sakalākalādyavasthābhedena kiñcijjña ityaśuddhaḥ paśurātmā tvayā proktaḥ prāguktaḥ paśurnitya 
/quote{paśurnityaḥ
/Kir/ 1:15a.}
yaścāsau sarvajñaḥ sarvakartā ca śuddhaḥ śivo dṛṣṭāntatvenoktaḥ sarvajñaḥ sa śivo
yadvadityādinānayoḥ śivātmanoḥ sambandhinī ye śuddhāśuddhe nirmalamalayukte svarūpe
tadviṣayanimittaṃ brūhi /
/quote{sarvajñaḥ sa śivo yadvat
/Kir/ 1:21c.}
/quote{Testimonium:
rāmakaṇṭho 'pyāha---yaścāsau
sarvajñaḥ sarvakartā ca śuddhaḥ śivaḥ
tathā kiñcijjño hyaśuddha ātmā/ tayoḥ
śivātmanoḥ samba(ndhī ye? ndhinī) tu
śuddhāśuddhe nirmalamalayukte svarūpe iti
[sic] {/=Iśānaśivagurudevapaddhati}
kena nimittena śiva eva śuddho nātmā kena nimittenātmaivāśuddho na śivaḥ/
na hyaheturniyamo yukta iti praśnaḥ/
atra samādhiḥ/
bhagavān uvāca
anādimalasambandhāt kiñcijjño 'sau mayoditaḥ /
anādimalamuktatvāt sarvajño 'sau tataḥ śivaḥ // KirT_2.2 //
ādimattvaṃ yadā siddhaṃ nimittaṃ kalpyate tadā /
īdṛgrūpaṃ smṛtaṃ tābhyāṃ śuddhāśuddhaṃ yathārthataḥ // KirT_2.3 //
viśuddhaḥ sphaṭikaḥ kasmāt kasmāttāmraṃ sakālikam /
yathāsminna nimittaṃ hi tathā naiva śivātmanoḥ // KirT_2.4 //
Vṛtti:
yathā hyātmano 'nāditvānnānyatsvarūpe nimittaṃ tathā kālikayā saha vartata iti sakālikasya tāmrāderivāśuddhatve 'pi/
yathā ceśvarasya proktena vakṣyamāṇena ca pramāṇena siddhasyānāditvānnānyatsvarūpe nimittaṃ tathā sphaṭikādīnāmiva śuddhatve 'pīti/
ādimato hi vastuno nimittamanviṣyate ghaṭāderivānyathāsiddhyasambhavāditi/
īdṛganādiśuddhāśuddhasvarūpaṃ yathārthataḥ satyārthatvena smṛtaṃ tābhyāmitīśātmābhyāmityarthaḥ/
atra ca malasambandhasyānāditvena malasyāpyanāditvaṃ siddham/
adhunaitadanuvādena praśnāntaram
garuḍa uvāca
kiṃnimittaṃ punarbaddho bandhenātmā kalādinā /
Vṛtti:
dvividhaṃ hi nimittamucyate loke karaṇaṃ prayojanañca/
yathā pākāderindhanādi annāderbrāhmaṇa bhojanādi ca/
tatra kalādibandhasyaiva puṃpravṛttau karaṇanimittamuktaṃ karmāṇi/
tasyāśuddhasya sambandhaṃ samāyāti śivātkaletyādinā
/quote{tasyāśuddhasya sambandhaṃ samāyāti śivātkalā
/Kir/ 1:16ab.}
prayojananimittamākṣiptamityarthaḥ/
pūrvameva kalādinā baddhaḥ sanpuruṣaḥ pralayavaśātkevalaḥ
sampanna iti kena prayojanena punariti paścādbaddhaḥ/
 mahāpralaya iva kasmātkalādyabaddhānpaśūnadhiṣṭhāya bhagavānnānugṛhṇāti sarvadaiva muktyavadhitvenoktaṃ malaparipākāntaṃ yāvannāsta ityarthaḥ/ 
nanu tatrāpi puṃbhogaḥ prayojanamuktameva tataḥ sukhādikaṃ kṛtsnaṃ bhogaṃ bhuṅkte svakarmata iti nākṣepaḥ/
/quote{tataḥ sukhādikaṃ kṛtsnaṃ bhogaṃ bhuṅkte svakarmataḥ
/Kir/ 1:20ab.}
satyam/ ata eva tadapyākṣiptamatra/
prayojanatvābhāvāt/
prayojakasya prayojyasya copakārakaṃ prayojanamucyate vaidyarājñoriva pathyayūṣādinopakāraḥ/
na caitatprayojakasya paripūrṇatvātparopakārāyaiva pravṛtterupakārakam/
 nāpi prayojyasya duḥkhamoharūpatvenātyantavinaśvarasukhamātrarūpatvena cānartharūpatvādityanenāpi bhogātmanānarthena kinnimittaṃ bhagavatā  #
pumāṃsaḥ kadarthyanta ityapi praśnārthaḥ/ 
tanna virodhaḥ/
dvitīyastu praśnaḥ sa māyāntargata ityādi
sa māyāntargataḥ prokto vyāpakaśca tvayā vibho // KirT_2.5 //
vyāpakatvātsa sarvatra sthito māyodare katham /
parasparaviruddhatvāt kathametadbhaviṣyati // KirT_2.6 //
Vṛtti:
yaduktaṃ prāgvyāpī māyodarāntastha iti
/quote{vyāpī māyodarāntasthaḥ
/Kir/ 1:15c.}
tanmātā ca me vandhyā cetivatparasparaviruddhaṃ vyāpitvañcāvyāpitvañcātmano 'bhidadhadayuktameva/
tatra prathamasya praśnasya nirāsaḥ
bhagavān uvāca
muktyarthaṃ sa paśurbaddho nānyathā sāsya jāyate /
yāvaccharīrasaṃśleṣo na sañjāto na bhogabhuk // KirT_2.7 //
māyeyaṃ tadvapustasya tadabhāvānna nirvṛtiḥ /
tena tenāsvatantratvān malino malinīkṛtaḥ // KirT_2.8 //
Vṛtti:
nāmiśraṃ pariṇamata iti
/quote{nāmiśraṃ pariṇamate
Source unknown. Also cited ad /Mat/VP/
2:19, p.35 and /NarP/ 3:2, p.155.}
nyāyena kevalasya malasya paripākābhāvato muktyasambhavānmalaparipākārthameva bhogātmanā bandhena paśuryojitaḥ/
bhogaśca na vinā māyīyaiḥ kalādibhiḥ kāryakaraṇairiti tairapi sthūlasūkṣmaśarīrākāreṇa bandho yataḥ
tato na śarīrābhāvānnirvṛtirmuktiḥ/
yena nāmiśraṃ pariṇamata ityuktaṃ tena kāraṇena baddhatvādeva malinaḥ saṃstena kalādinā malinīkṛtaḥ/ atra
dṛṣṭāntaḥ
yathā vastraṃ sadoṣatvān malāntaḥsthaṃ viśuddhyati /
aśuddhaḥ pudgalo 'pyevaṃ māyodaragato 'pi san // KirT_2.9 //
Vṛtti:
atra malino malinīkṛta ityupakramasāmarthyādantaḥśabdo 'ntaraśabdasyārthe vartate/
tadayamarthaḥ---yathā vastraṃ sadoṣatvānmalinatvādeva bhasmagomayādimalāntarasthaṃ viśuddhyati dārṣṭāntike 'pyucyate/
aśuddhaḥ pudgalo 'pyevamityatrāpiśabdo bhinnakramaḥ/
aśuddho 'pi pudgala ātmā māyodaragataḥ sannevamiti viśudhyatyaśuddhyantareṇa yukta ityarthaḥ/
apiśabdādamāyodaragato 'pi vijñānakevalī/
nanuvijñānakevalināmaśuddhyantarasya nivṛttatvāduktadṛṣṭāntanayena śuddhirnopapadyata eva/ na/
ata evopapatteḥ nivartyamānenāpi tena vastrādermalanivṛttyanuguṇasya saṃskārasya kṛtasya dṛṣṭatvāt/
sarvathā nāśuddhyantaropakāraṃ vinā pūrvāśuddhernivṛttirityatra dṛṣṭāntārthaḥ/
dvitīyasyāpi praśnasya nirāsaḥ/
māyodaraṃ hi yatproktaṃ kalādyavanilakṣitam /
tasminyaśca layaḥ proktaḥ sūkṣmadehavivakṣayā // KirT_2.10 //
Vṛtti:
yaśca vyāpakasyāpyātmano māyodare layo vyāpī
/quote{vyāpī māyodarāntasthaḥ
/Kir/ 1:15c.}
 māyodarāntastha ityatroktaḥ sa sūkṣmadeha vivakṣayeti tatkarmākṣiptasya sūkṣmasyāntarābhavadehasya māyodare 'vasthiterupacāreṇoktaḥ tathā bhauvanaśarīrasyāpi/ 
na tvātmavivakṣayetyavirodhaḥ/
tataśca māyordhvavartitvamapi vijñānakevalinaḥ sūkṣmadehasambandhāyogyatvenopacārādvakṣyamāṇādhvavyāptipratipādanārthamityapi draṣṭavyam/
atha malasvarūpaparīkṣārthaṃ praśnaḥ
garuḍa uvāca
tvayānādirmalaḥ prokto māyeyo 'syātmano 'pi vā /
guṇastadvyatirikto vā malo brūhi kimātmakaḥ // KirT_2.11 //
Vṛtti:
iha hi pūrvamanādimalasambandhādityādinānāditvaṃ malasyoktam/
/quote{anādimalasambandhāt
/Kir/ 2:2a.}
sa tu malaḥ svarūpeṇa kimātmaka ityadhunā vaktavyam/
yataḥ kaiścitsāṃkhyānusāribhirmāyāyāḥ parasyāḥ prakṛterevāyaṃ māyīyo guṇaḥ puṃdharmāvārako malo 'bhyupagataḥ/
naiyāyikādibhistu puruṣasyaivājñatvātmakaḥ svābhāviko guṇo malaḥ manaḥsaṃyogādinā jñātṛtvābhyupagamādiṣyate/
vedāntavādibhiḥ punarmāyā mala ātmaguṇavyatirikto 'narthabhūta evāsau pratipanna iti darśanāntarāṇāmatra trividhā vipratipattiriti/
tatrāvastutvaṃ tāvanmalasya pratikṣipyate
bhagavān uvāca
sahajaḥ syānmalo māyā- kāryamāgāmiko malaḥ /
Vṛtti:
ātmanaḥ paramārthato janmānupapatteḥ sahajaśabdenātra tenātmanā sahānādisiddho 'rthāntarabhūto malaḥ kathyate/
tataśca nāvastubhūtaḥ/
api tu cakṣuṣaḥ paṭalādivadvasturūpa eva mala ityuktaṃ bhavati/
avastutve hi tasya śaśaviṣāṇāderiva nityanivṛttatvāddīkṣājñānādeḥ sarvasyaitannivṛttihetorānarthakyaprasaṅgaḥ/
yadyevaṃ māyākāryātmaka eva vastubhūto malaḥ
prāgukto vidyate/ yaduktam
māyābhogapariṣvaktastanmaya iti/
/quote{māyābhogapariṣvaktastanmayaḥ
/Kir/ 1:19cd.}
tatkimanyenānena kalpiteneti/
tadarthametanmāyākāryamāgāmikastaduttarakālabhāvī
mala /crux ityayamarthaḥ/
crux/
yadyevaṃ malinasya māyākāryaṃ bandhāya
bhavet tadā anādimalamuktasya śivasyāpi na kiṃ bhavediti vakṣyāmaḥ/
/quote{anādimalamuktasya śivasyāpi na kiṃ bhavet
/Kir/ 2:17ab.}
tasmādbandhamokṣānyathānupapattyā māyākāryādvyatiriktaḥ sahajo vastubhūta eva malo 'bhyupagantavyaḥ/
yadyevaṃ māyaivāsau bhaviṣyatīti māyāmalavādinaḥ/
tadapyayuktaṃ yataḥ
māyā no mohinī proktā svataḥ kāryātprakāśikā // KirT_2.12 //
Vṛtti:
 no niṣedhe/ naiva māyāyāḥ svataḥ puṃ malinīkaraṇamupapadyate śaktirūpatvenāvyaktarūpatve satyakriyāvattvāt kṣīrādyavasthitadadhinavanītādiśaktivat/ 
yaduktaṃ sāṃkhyaiḥ
hetumadanityamavyāpi sakriyamanekamāśritaṃ liṅgam/
/quote{hetumadanityamavyāpi/
devdot viparītamavyaktam
/Sankh/ 10.}
sāvayavaṃ paratantraṃ vyaktaṃ viparītamavyaktam// iti/
kiñca yaiva kalādikāryaheturmāyā saiva kiṃ malo 'thānyā/
yadyanyā tato vyatirikta eva mala iti nāsti vivādaḥ/
saiva cettadayuktam/
yataḥ kāryāditi kāryadvāreṇa
prakāśanakartṛsvabhāvāsiddhā tato na mohinī nāvaraṇakartṛsvabhāvā savitṛvat svabhāvaviruddhakāryāsiddhyā gamyata
ityarthaḥ/
na cāyamasiddho heturityucyate/
yataḥ svakāryasaṃśleṣāc caitanyadyotikātmanaḥ /
malaṃ vidārya cidvyaktim ekadeśe karotyasau // KirT_2.13 //
Vṛtti:
yato malanivṛttipūrvamātmanaścidvyaktimekadeśa eva kāryakaraṇādinaiva sā kurvatī dṛśyata ityuktaṃ tayodbalitacaitanya
/quote{tayodbalitacaitanyaḥ
/Kir/ 1:16c.}
ityādinā tatastenaiva kāryakaraṇātmanā svakāryakrameṇa sambandhādātmanaścaitanyopodbalikā siddhaiveti/
atra kalāyā eva malavidāraṇe vidyādīnāṃ cātra cidvyaktau vyāpāra iti darśitaṃ prāgeva/ evañca
sthitā prakāśikā kāryān mohakatve na saṃsthitā /
Vṛtti:
kāryadvāreṇa yataḥ prakāśikā siddhā tato mohakatvena puṃso nāvasthiteti svabhāvaviruddhakāryāsiddhyā pratīyata ityuktam/
 tataśca yena kāryeṇa saha yadviruddhaṃ kāryaṃ tattatkāraṇavyatiriktakāraṇajanyaṃ yathā prakāśalakṣaṇakāryaviruddhamandhakārātmakaṃ kāryaṃ prakāśakāraṇavyatiriktakāraṇajanyam/ 
puṃprakāśakāryaviruddhaṃ ca puṃmohātmakaṃ kāryamatastadapi puṃprakāśakāraṇavyatiriktakāraṇajanyamiti
yattatkāraṇaṃ sa māyāvyatirikto malo 'tra kāryaviśeṣānumānasiddha iti tātparyārtho 'sya nigamanavākyasyeti na gatārthatā/
ata evopasaṃhariṣyati vyatiriktaḥ sa yuktita iti/
/quote{vyatiriktaḥ sa yuktitaḥ
/Kir/ 2:17d.}
na cāvyaktakāryaiḥ sattvarajastamobhiratrānaikāntikatā teṣāmavirodhenāpi siddheḥ/
yaduktaṃ sāṅkhyaiḥ
anyonyābhibhavāśrayajananamithunavṛttayaśca guṇāḥ/ iti/
/quote{anyonyābhibhavāśrayajananamithunavṛttayaśca guṇāḥ
/Sankh/ 12cd. Also cited ad /NarP/ 2:15,
nanu prakāśaviśeṣa eva moho 'nātmanyātmābhimānātmaka iti sāṅkhyāḥ/
yadāhuḥ
bhedastamaso 'ṣṭavidho mohasya ca daśavidho mahāmohaḥ/
/quote{bhedastamaso 'ṣṭavidho/
devdot bhavatyandhatāmisraḥ
/Sankh/ 48.}
tāmisro 'ṣṭādaśadhā tathā bhavatyandhatāmisraḥ// iti//
tato 'tra svabhāvavirodhāsiddheḥ kuto vyatiriktamalasiddhiḥ/
tadayuktam
prakāśo vyaktiśabdena malaśabdena cāvṛtiḥ // KirT_2.14 //
Vṛtti:
ayamarthaḥ---nātra prākṛto 'yaṃ moho vivakṣito 'sya śarīrasadbhāva eva siddheḥ/
 api tu ātmanaściddharmatvena vyāpakatayā vakṣyamāṇasya sarvajñatvaprasaṅgasya parihārāyāvaśyamāvṛtirūpo malaśabdavācyo 'nya eva moho 'bhyupagantavyaḥ/ 
sa ca prakāśāvaraṇarūpatvādvyaktiśabdavācyena puṃprakāśena saha virudhyata iti nāsiddho 'tra vyatiriktamalasādhanasvabhāvavirodha iti/
astvasyāvṛtyātmano malasyājñānahetutvānmohakatvaṃ yastvayaṃ prākṛto mohaḥ kathitastasya puṃvyaktirūpatvāttadayuktameveti/ na yataḥ/
vyaktiryāṇormalaḥ proktaḥ sphuṭaṃ dīpāndhakāravat /
Vṛtti:
yathā dīpaḥ prakāśako 'pi nīlotpalādau raktotpalādiviparītaprakāśakatvāt andhakāro
mohaḥ proktastathātmavyaktirapyanityāśuciduḥkhānātmasu nityaśucisukhātmatvena viparītena
prakāśamānā sphuṭameva kṛtvā malo mohaḥ proktaḥ /
/quote{anityāśuciduḥkhānātmasu
Cf. /Agh's {Sarvaj/ñānottaravṛtti} IFP T.85, p.6, lines 5--6:
yadāhuḥ---anityāśuciduḥkhānātmasu
nityaśucisukhātmapratipattiravidyeti
Cf. also {Yogasūtra} 2:5:
anityāśuciduḥkhānātmasu nityaśucisukhātmakhyātiravidyā}
etaduktaṃ bhavati/
na kevalamajñānameva yāvadviparītajñānamapi moha evetyadoṣaḥ/ ata eva
māyāpi mohinī proktā viṣayāsvādabhogataḥ // KirT_2.15 //
Vṛtti:
tenaiva rūpeṇāsmābhirmāyābhogapariṣvakta
/quote{māyābhogapariṣvaktaḥ
/Kir/ 1:19c.}
ityādinā māyāpi mohinī proktā/
na kevalo mala ityapiśabdārthaḥ/
sā ca viṣayiviṣayayorya āsvādo raso 'sya bhogaḥ prakāśastena mohikā kāryadvāreṇetyarthaḥ/
tataḥ sāṅkhyaiḥ sahātrāsmākaṃ na vivādaḥ/
vivādaviṣayastu prākṛtamohavyatirikto malaḥ sādhita eveti/ evaṃ ca
yatra tatra sthitasyāsya svakarmamalahetutaḥ /
māyotthaṃ bandhanaṃ tasya sanimittaṃ pravartate // KirT_2.16 //
anādimalamuktasya śivasyāpi na kiṃ bhavet /
tasmānmāyā malo naiva vyatiriktaḥ sa yuktitaḥ // KirT_2.17 //
Vṛtti:
kalādikṣityantabhuvaneṣu sarvatra puṃso yathā māyāpravṛttau karmāṇi nimittaṃ tathā malo 'pi/
anyathā tasya ciddharmatvena vakṣyamāṇatvātsarvajñatvasarvakartṛtvena śivatvaprasaṅgato māyīyabandhā pravṛttireva/
nanu karmāṇi tatpravṛttau nimittamastu malena kim/
naivaṃ mala muktasya sarvasya śivatvenānuṣṭhāturabhāvātteṣāṃ karmaṇāmapyasiddheḥ//
nanu karmaivāvaraṇatvena kalpyatāṃ kiṃ maleneti kṣapaṇakāḥ/
tadayuktam/
tasya kṛṣyādāviva svaphalahetumātratvena siddheḥ āvaraṇatvādarśanāt
arthālocanādāvapyevaṃ tasyaiva hetukalpanenendriyāderabhāvaprasaṅgāccetyuktam/
tataśca māyāpravṛttau karmavyatirikta eva malo 'bhyupagantavya iti/
yata evaṃ tasmānna māyā malaḥ/
yathā ca tadvyatiriktastathā yuktito 'numānenaiva sādhita ityupasaṃhāraḥ/
atra pūrvapakṣāśaṅkā
māyākāryaṃ samastaṃ syāt kuto 'nyaḥ sahajo malaḥ /
Vṛtti:
/crux māyākāryaṃ kalādi samastamityavikalaṃ tattvātmakameva bandhanaṃ syāt/crux /
yadvā niravaśeṣabhūtabhuvanātmakaṃ syāditi/
ayamarthaḥ---yadbandhanaṃ tattattvamevādhvani bhuvanādyātmanā vā saṃniviṣṭaṃ yathā
māyākāryaṃ bandhanaṃ tadvanmalo bandhanaṃ bhavadbhiruktaṃ so 'pi tattvāntaramadhvani
vā bhuvanādyantaramiti tattvātireko bhuvanātirekaśca
prasajyata iti/
atha tattvabhuvanādyātmakatvamasya neṣyate tataḥ śaśaviṣāṇāderiva bandhanatvamapyasyāsiddhamityuktam/
kuto 'nyaḥ sahajo mala iti/
atra parihāraḥ
ātmasthaṃ tatpaśutvaṃ syāt paśurapyadhvamadhyagaḥ // KirT_2.18 //
prokto yena matastena malastadbhinnalakṣaṇaḥ /
Vṛtti:
ayamarthaḥ---karmaṇāsya hetoranaikāntikatvaṃ tasya bandhatve 'pi tattvabhuvanādisthitya bhāvāt/
atha māyātattve sthitatvāttasya nānaikāntikaviṣayateti/
ucyate---yadyevaṃ tadapi paśutvamiti malaḥ paśutattvasthaṃ tena vinātmanāṃ paśutvāyogāt/
taddvāreṇa tadapyadhvani sthitamiti māyākāryāttattvabhuvanāderbhinnalakṣaṇo 'pi malaḥ karmavadbandha ityadoṣaḥ//
yastu sahajaḥ syānmalo māye tyevamādibhiḥ padacchedairbalādeva
/quote{sahajaḥ syānmalo māyā
/Kir/ 2:12a.}
sūtrāṇi māyāmalapakṣe 'pi pratyāvṛttyā vyācaṣṭe sa sandigdhaśāstrārtho māyāyā malatve hetuṃ praṣṭavyaḥ/
na hyanyathātyantātīndriyavastunaḥ kāryabhedenendriyāderiva siddhabhedasya śakyamabhedamadhyavasātum/
indriyāderapi kalāntasya satanmātrasyābhedaprasaṅgāt/
nanūkto heturmāyāvyatiriktamalāstitve pramāṇābhāvāditi/
na asyāvyāpakarūpabhāvatvenānaikāntikatvāt/
vyāpako hi nivarttamāno vyāpyaṃ nivarttayati vṛkṣa iva śiṃśapāṃ nānyo ghaṭādiranavasthāprasaṅgāt/
 na prameyasattāvyāpakaṃ pramāṇaṃ sarvasya sarvajñatāprasaṅgāditi pramāṇanirvṛttāvapyarthābhāvāsiddheḥ saṃśaya evātra vyatiriktasattāyāṃ yuktaḥ/ 
asiddhaścāyaṃ hetuḥ vyatiriktamalāstitve svabhāvaviruddhakāryopalaṃbhalakṣaṇasya pramāṇasya prāguktatvāt/
yadapyasya dūṣaṇatvenānayoḥ kāryayoḥ śivatvapaśutvarūpatvenaikasminnātmani samāveśātsahāvasthānavirodho
nāstye vetyuktaṃ tadapyayuktaṃ parasparaparihārāvirodhe 'pyanayoritaretarābhāvarūpatvādvṛkṣatadabhāvayoriva
naikasmātkāraṇādudbhavaḥ sambhavati yataḥ /
ayameva cāsmākamatra pratijñāto 'rtha iti/
viruddhayorapyanayoḥ sahānavasthānopadarśanametaddoṣodbhāvanameva pratijñātārthābādhanāt/
na ca śivatvasyeva paśutvasyāpyātmanyavasthānamiti yuktam/
tasya vastvantarākāramalarūpatvena tadvyatiriktatayāvasthiteḥ/
vakṣyati ca ātmano 'nādisambandhāddharma ityupacaryata iti/
/quote{ātmano 'nādisambandho dharma ityupacaryate
/Kir/ 2:23cd.}
nāpi tatkāryayoḥ prakāśāvaraṇayoḥ sahāvasthānamātmano 'vasthābhedātsakalākalādyavasthābhedavaditi/
 yadapi cakṣurādinālokādisahakārisannidhānāsannidhānābhyāṃ prakāśāprakāśādiviruddhaṃ kāryaṃ kurvatāsya hetoranaikāntikatvamuktaṃ tadatitarāmayuktam/ 
sahakāryasannidhāne hi tatsvakāryamakurvaddṛṣṭaṃ na tu tadviruddhaṃ kurvadabhāvasyāvastutvena karaṇāsambhavāt/
savitā puruṣādīnāmivolūkādeḥ prakāśameva karoti/
 sa tu prakāśako 'tyantabhāsvaratvena tasya netropaghātahetutvāt mandanetrasyeva svakāryā karaṇādaprakāśaka ityupacaryata iti na tu tamovadaprakāśakaraṇāditi 
 tataśca sarvadoṣarahitātprāguktātsvabhāvaviruddhakāryopalambhānmāyāvyatirikta eva malaḥ siddhyatītyalamāgamārthabahiṣkṛtaiḥ saha vivādeneti/ 
tadevaṃ pramāṇato māyāvyatiriktasya malasya siddhasya saṃhitāntarairabhikhyānapradarśanāya paryāyāntarāṇyucyante/
malo 'jñānaṃ paśutvaṃ ca tiraskārakarastamaḥ // KirT_2.19 //
avidyā hyāvṛtirmūrchā paryāyāstasya coditāḥ /
sa cāvidyādiparyāya- bhedaiḥ siddho mate mate // KirT_2.20 //
Vṛtti:
atha kimasau malaḥ saṃhitāntareṣviva darśanāntareṣu prasiddhaḥ/
netyucyate
tatsadbhāvātpaśuḥ pāśyaḥ śodhyo bodhyo matastviha /
Vṛtti:
 tasyāsya malasya sadbhāvādihetyasminneva pārameśvare darśane paśuḥ preryaḥ pāśyaśca kalādinā śodhyaśca dīkṣayā bodhyaśca śāstrātmanā jñānenābhimato  #
na tathā darśanāntareṣu/ 
tataśca darśanāntaramuktāḥ paśava eva malasya tairajñātatvena vicchettumaśakyatvādityuktaṃ bhavati/
yadyevamātmanaḥ pāśyādivṛttibhedā apyanādisthitā eva/
tatasteṣāmapi bandhāntaratva prasaṅgaḥ/
tadayuktam/ yataḥ
pāśyādivṛttayo yāstu tasya bhedāḥ prakīrtitāḥ // KirT_2.21 //
male sati bhavantyetā bhoktṛtvaṃ ca na kevalam /
Vṛtti:
eṣāṃ pāśyādivṛttīnāṃ malanivṛttau nivṛttisiddhermalanimittatvaṃ siddhyati pradīpanimittatvamiva prabhāyā iti/
na pṛthagbandhāntaratvamiti/
tadiyatā malasyāvastutve māyāsvabhāvatve ca niṣiddhe adhunā ātmano 'pi vā guṇa
/quote{ātmano 'pi vā guṇaḥ
/Kir/ 2:11bc.}
iti pūrvoktatṛtīyapraśnāntarānuvādena pūrvaḥ pakṣaḥ/
garuḍa uvāca
yadyevaṃ saṃsthitaḥ pāśyo malo 'sya paśusaṃgataḥ // KirT_2.22 //
ātmanaḥ kiṃ na dharmo 'sau yuktitaḥ kalpyate malaḥ /
Vṛtti:
yadyevaṃ cidrūpa evātmā pāśyo vyavasthita iti kiñcijjñatvānyathānupapattyāsyāvārako 'pi malaḥ kalpyate/
hanta tarhi ātmana evāsau ajñānātmā malo dharmatvena yuktito 'numānena kalpyatām/
yadāhurnaiyāyikavaiśeṣikāḥ---yadyatra kāraṇāntareṇa kriyate tattatra nāstyevāndhakāra iva pradīpādinā kriyamāṇaḥ prakāśaḥ/
kriyate ca kāryakaraṇādibhirātmani vijñānaṃ/
tatastadapi tatra nāstītyajñasvabhāva evātmā sidhyati kuto vyatiriktamalasiddhiḥ/
atra siddhāntaḥ
bhagavān uvāca
ātmano 'nādisambandhād dharma ityupacaryate // KirT_2.23 //
kathaṃ tajjñānayuktatvād ajñānaguṇatāṃ gataḥ /
Vṛtti:
bhavedevaṃ yadyayaṃ heturasmānprati siddhaḥ syāt/
asiddhastu kāryakaraṇādīnāṃ tatrāsmābhirjñānavyañjakatvenābhyupagamāt/
nanu tadbhāvatadabhāvayordarśanādarśanābhyāṃ jñānasya kāryakaraṇādikāraṇatvaṃ sidhyati/
na tayorvyañjakatvenāpi saṃbhavenānaikāntikatvāditi nānenā siddhena hetunātmanyajñatvasiddhiḥ/
tataścāvaśyaṃ tasyāśuddhātmano 'nādisambandhenāvaraṇena vyatiriktena bhavitavyamiti/
tadyogādaśuddha ityupacārādāgame kathito draṣṭavyo nājñasvabhāvatvādeveti/
tarhyata eva tatrājñatvasaṃśayo yukto na tajjñatva niścayo yena vyatiriktamalasiddhiriti/
tatrocyate
tasya dharmo na dharmatve pariṇāmaḥ sphuṭo bhavet // KirT_2.24 //
Vṛtti:
na tasyātmano dharmaḥ svabhāvo vājñānātmā malo ghaṭādivadanātmatvaprasaṅgāt/
atha yatra jñānaṃ samavetamutpadyate sa ātmeti/
tadapyayuktam/
tasya pūrvamajñānaṃ prati dharmitve ghaṭāderiva paścādapi jñānasamavāyo nopapadyata eva/
athājñānātmanastu tasya jñānābhyupagame sphuṭameva rūpāntarapariṇāmaḥ syādāmalakādeḥ pītatotpattyātmaka iveti vakṣyamāṇo doṣaḥ/
/quote{vakṣyamāṇo doṣaḥ
See /Kir/ 2:26ab.}
nanu jñānaṃ tāvadasmadādipratyakṣatve satyacākṣuṣapratyakṣatvādrasādivadguṇaḥ/
guṇena ca dravyāśritena bhavitavyamiti yastasyāśrayaḥ sa tadvilakṣaṇatvādajñānarūpa evātmā siddhyati/
tadapyayuktam/ yataḥ/
ciddharme puṃsītyādi/
ciddharme puṃsi no dharmo yadi syātpariṇāmavān /
Vṛtti:
cit jñānameva dharmaḥ svabhāvo yasya
sa tathābhūtaḥ /
crux pumityanubhavati sarvamiti
pumān/crux/
ātmā svasaṃvedanena svaparātmaprakāśatayā pratipuruṣaṃ siddhyati kimanyena sādhanena/
nanu jñānasya rasāderiva guṇatve heturukta eva/
so 'pyayuktaḥ dṛṣṭāntasyāsmānprati sādhyadharmā siddhatvāt/
 rasādayo hi bhāvāḥ saṃhatā eva jāyamānāḥ saṃhatā eva niruddhāśca sāṃkhyasaugatādibhirivāsmābhirapi pramāṇasiddhatvādarthakriyākaraṇāḥ kathyante/ 
na tvanyaḥ kaścitteṣāmāśrayabhūtastadvyatirekeṇa tasyānupalambhanāditi/
kathaṃ tarhi pṛthivyāṃ gandha ityādivyavahāraḥ/
kudarśanābhyāsamūlo bhrānta eva/
yadi vā viśiṣṭasamudāyaikadeśapratipādanāya vanasya dhavaḥ śobhana
/quote{vanasya dhavaḥ śobhanaḥ
cf./ /NarP/ ad 1:4, p.11.}
itivadyukta eveti/
ataśca jñānasyāpi guṇatvāsiddhestadrūpa evātmā siddha ityuktam/
tarhi jñānasyānityatvena saṃvedanāda nityatvamasya/
tadayuktam/
dvividhaṃ hi jñānamadhyavasāyātmakamitaracca/
tatra yadadhyavasāyātmakaṃ tadbuddhidharmatvenāsmābhirapyanityamiṣyata eva/
 yadanadhyavasāyātmakaṃ pauruṣaṃ saṃvedanātmakaṃ jñānaṃ tasya na kadācidapyabhāvaḥ saṃvedyate sarvadaiva grāhakarūpatayaikarūpeṇa saṃvedanāt/ 
nāpi tasya krameṇārthakriyānupapattirityādi sarvaṃ darśitamasmābhirnareśvaraparīkṣāprakāśe vistareṇeti tata evāvadhāryam/
/quote{darśitamasmābhirnareśvaraparīkṣāprakāśe
ad 1:22, p.52.}
tasmiñjñānātmakatvāccitsvabhāve puṃsi nājñānaṃ malo dharmo yuktaḥ/
āmalakādīnāmiva rūpāntarapariṇāma prasaṅgāt/ tathā hi
ekasminvyajyate jñānam anyasmiṃstattirohitam // KirT_2.25 //
Vṛtti:
ekasminrūpādau viṣaye jñānamutpadyate anyasmiṃstu rasādāvutpannamapi naṣṭaṃ bhavadbhiriṣyate yatastataśca rūpāntarapariṇāmo 'syātmanaḥ/
ko doṣa ityucyate/
pariṇāmo 'cetanasya cetanasya na yujyate /
Vṛtti:
 yaḥ pariṇāmī so 'cetanaḥ siddho yathāmalakādirartha iti pariṇāmitvādātmano 'pyacetanatvaprasaṅga ityavaśyaṃ tatprasaṅgaparihārāyātmā naivājñānasvabhāvo 
api tu vijñānasvabhāva eveti/
tasyāvārakasvabhāvo vyatirikto malaḥ siddhaḥ/
anyathā sarvajñatvaprasaṅgāditi tṛtīyasyāpi praśnasya nirāsaḥ/
yadyevaṃ vyatiriktamalapakṣe 'pyeṣa eva doṣa iti samuccayena codakaḥ/
garuḍa uvāca
tayoścānādisambandhād viśleṣo na vibhutvataḥ // KirT_2.26 //
sahajaprakṣaye prāpte tasya nāśo na kiṃ bhavet /
Vṛtti:
 tayorātmamalayoryo 'nādyāvāryāvārakalakṣaṇaḥ sambandhaḥ sa svabhāvaviśeṣa eva tasmānna viśleṣo nivṛttiranāditvādeva yathā cetanājjaḍādvā svabhāvādityanirmokṣaḥ/ 
atha tasmādviśleṣa iṣyate/
 yadyevaṃ sahajasya svabhāvasya prakṣaye sati tasyāpi nāśaḥ svabhāvāntarotpādarūpaḥ pariṇāmo bhavediti sa eva tadavastho doṣo yaḥ prāgavyatirikta  #
malapakṣe proktaḥ/ 
atha na tayoḥ svabhāvādviśleṣaḥ api tu parasparasaṃśleṣānnetratadāvaraṇayoriva tato naiṣa doṣa ityucyate so 'pi na yuktaḥ/
vibhutvata iti vyāpakatvāt/
avyāpakasya hyavyāpakāddeśāntaranayane viśleṣaḥ/
vyāpakasya tu sarvatrāvasthānānna kutaścidviśleṣaḥ sambhavatītyanirmokṣaḥ/
atha tathābhūtasyāpi viśleṣa iṣyate/
yadyevaṃ sahajasya sahabhāvina āvarakasya prakṣaye tasyāpyāvāryatvasya svabhāvasya nāśo rūpāntarapariṇāma iti sa doṣastadavastha eva/
atra siddhāntaḥ
bhagavān uvāca
vibhorapi malasyāsya tacchakteḥ kriyate vadhaḥ // KirT_2.27 //
upāyācchaktisaṃrodhaḥ kathaṃcitkriyate male /
yathāgnerdāhikā śaktir mantreṇāśu niruddhyate // KirT_2.28 //
tadvattacchaktisaṃrodhād viśliṣṭa iti kathyate /
Vṛtti:
atra malaviṣayastāvadayamadoṣaḥ/
yato na kevalamasyaivāvyāpakasya mohātmanaḥ prākṛtasya malasya yāvadvyāpakasyāpyāṇavamalasyopāyena
mantradīkṣātmanā śakterāvārakasvabhāvasyāgnerdāhakatvasyeva vadho 'nyathābhāvaḥ kriyata eva /
kathañcidityārabdhakāryakarmabhogoparodhenāsarvātmanā tadanuparodhena tu sadyonirvāṇadīkṣayā sarvātmaneti/
tataśca malasya pariṇāminityatvābhyupagamānnaiṣa svabhāvāntarapariṇāmasādhanaprasaṅgo yuktaḥ siddhasādhanādityuktaṃ bhavati/
ata eva malasya svabhāvāntarapariṇateḥ svarūpasattve 'pyāmayādviśliṣṭaḥ puruṣa itīva malaśaktirodhādapi viśliṣṭaḥ kathyate/
tato viśleṣo na vibhutvādityayamapyadoṣaḥ/
idānīṃ puruṣaviṣayo 'pi doṣaḥ pratikṣipyate/
kṛtvā tacchaktisaṃrodhaṃ kriyate bhavaniḥspṛhaḥ // KirT_2.29 //
Vṛtti:
śakteḥ saṃrodhaḥ śaktisaṃrodhaḥ/
tasya malasya taṃ kṛtvā bhavaniḥspṛhaḥ krodharāgādirahitaḥ puruṣaḥ kriyate parameśvareṇa/
ata eva śaktipātaniścayāyākrodharāgādīni liṅgāni dīkṣādhikārārthaṃ gurubhiḥ śiṣyāṇāṃ parīkṣyanta ityuktam/
/quote{/devdot ityuktam See 1:22.10--15.}
tataśca malasya rūpāntarāpattimātrameva tadānīṃ na tvātmanaḥ svabhāvāntarapariṇāmaḥ/
tasmānna pūrvoktadoṣa ityuktaṃ bhavati/
sati hi male yastasya malānapekṣayārthagrāhakasvabhāvaḥ sa evāsatyapi yataḥ/
kathaṃ tarhi sati male 'rthaṃ na gṛhṇāti/
bālabhāṣitametat/
yo hi malānapekṣayārthagrāhakaḥ sa kathaṃ tatsannidhāne bhavet/
nanvadhunāsyārthaḥ prakāśate prāktu neti kathaṃ na svabhāvāntarapariṇāmaḥ/
tadapyayuktam/
tadviṣayīkaraṇamevārthānāṃ prakāśo nānyaḥ/
na tu malānapekṣayātmani sarvadāstītyuktam/
ato na svabhāvabhedālambanagatatvādityevamādi vistareṇa svabhāvāntaratvāpādako viruddhadharmādhyāsaprakāro nareśvaraparīkṣāprakāśe parākṛto
/quote{nareśvaraparīkṣāprakāśe parākṛtaḥ
It is not certain to which passage this refers.}
tata evāvadhāryam/
yo 'pi sahabhāvyāvaraṇanivṛttita ātmano 'pyāvāryatvanivṛttilakṣaṇasvabhāvāntarapariṇāmadoṣa uktaḥ tatrāpyucyate
sahajā kālikā tāmre tatkṣayānna ca tatkṣayaḥ /
yadvattāmre kṣayastadvat puruṣasya malakṣayaḥ // KirT_2.30 //
yathā taṇḍulakambūke prakṣīṇe 'pi na tatkṣayaḥ /
Vṛtti:
 sahacarakālikānivṛttyā na tāmrasya kaścidvikāro dṛśyate yathā tathā malanivṛttyāpyātmano na vikāra ityetāvatāṃśena dṛṣṭāntatvaṃ nānyathā tāmrasya 
etaduktaṃ bhavati---aupādhiko 'yaṃ malasannidhānāsannidhānakṛto bhedaḥ/
 na tvātmano malānapekṣayārthagrahaṇaikasvabhāvasyānyo 'nāvāryasvabhāvo yo bhedaṃ vidadhyāditi svabhāvāntarapariṇāmābhāvānna pūrvoktadoṣaprasaṅgaḥ/ 
ayameva pakṣaḥ pramāṇasiddha ityanumānasiddhenāpi dṛṣṭāntāntareṇa poṣyate
viṣasambandhinī śaktir yathā mantrairniruddhyate // KirT_2.31 //
tathā na tadviṣaṃ kṣīṇam evaṃ puṃso malakṣayaḥ /
Vṛtti:
 mohamāraṇahetutvānmalasthānīyāyāṃ sahajāyāmapi śaktau puruṣasthānīyasya viṣasyanivṛttāyāṃ na kadācidvarṇākṛtyādisvarūpanāśo yathā tathā puṃso  #
malakṣaya iti/ 
aṃśena dṛṣṭāntatvādadhunā pratyakṣasiddhadṛṣṭāntāntareṇa prakaraṇopasaṃhāraḥ
phalaṃ katakavṛkṣasya kṣiptaṃ sakaluṣe jale // KirT_2.32 //
kurute śaktisaṃrodhaṃ kiṃ kṣipatyanyato jalāt /
śivajñānaṃ tathā tasya śaktisaṃrodhakārakam // KirT_2.33 //
Vṛtti:
yathā hi katakābhidhānasya vṛkṣaviśeṣasya phalaṃ /
crux meghajādi sahajakaluṣayukta/
crux/
eva jale prakṣiptaṃ tasyāḥ kaluṣalakṣaṇāyāḥ śakteḥ saṃrodhaṃ vidadhallakṣyate/
na tu jalātkiñcidapi svabhāvāntaramanyato 'nyatra kṣipediti kāluṣyamātrameva tasya nivartayati nānyatkiñcidityarthaḥ/
 tathā śiva eva jñānaṃ sarveṣāṃ cicchaktivyañjakatvena jñānahetutvāttasyeti malasya śaktisaṃrodhakārakaṃ dīkṣayā tadadhikārotpādanāya vā śaktipātenetyuktam/ 
yadi vā śivasya jñeyatayā saṃbandhi yaddīkṣitānāṃ nityakartavyatayā
 vakṣyamāṇajñānaṃ tadārabdhakāryakarmabhogoparodhenākṣapitasya dīkṣayā sarvātmanā malasyaiva pratyahamapacayāt krameṇa śaktisaṃrodhakārakaṃ  #
na tu puruṣasyeti/ 
 tataśca tasyāṃśe 'pi svabhāvāntarapariṇāmābhāvānna pūrvoktamacetanatvaṃ dūṣaṇaṃ malasya tvetadbhūṣaṇameveti na vyatiriktamalapakṣe kaściddoṣa 
/Colo
iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛtau dvitīyaṃ prakaraṇam
%% CHAPTER 3
atha padārthānāmeva parīkṣārthaṃ praśnapūrvaṃ rakaraṇāntaram/
atra ca sūtrapadārthaprakaraṇasambandhāḥ prāgvaddraṣṭavyāḥ/
pāṭalikastu vyatiriktamalasiddheranantaraṃ malasyaivā rāgatvaparīkṣātmako vākyātmako 'pi rāgeṇa rañjitaśceti
/quote{rāgeṇa rañjitaśca vākyena/
/Kir/ 1:17a.}
tathā ca praśnaḥ/
garuḍa uvāca
bhoktṛtvaṃ malataḥ proktam abhilāṣānna kiṃ bhavet /
sa ca rāgādyato rāgo vaktavyo 'tra malena kim // KirT_3.1 //
Vṛtti:
nanu malaśabdena cāvṛtirityādinā
/quote{malaśabdena cāvṛtiḥ
/Kir/ 2:14d.}
prabandhena malata āvaraṇaṃ kāryaṃ puṃviṣayaṃ mukhyamuktam/
ānuṣaṅgikaṃ tu bhoktṛtvādi/ yaduktam
pāśyādivṛttayo yāstu tasya bhedāḥ prakīrtitāḥ/
/quote{pāśyādivṛttayo/
devdot bhoktṛtvañca na kevalam
/Kir/ 2:21c--22b.}
male sati bhavantyetā bhoktṛtvañca na kevalam// iti/
ko 'yaṃ praśnaḥ/
athāvāryatvamevātra bhoktṛtvamucyate na tu bhogaikarasikatvamiti praśnaḥ/
yadyevaṃ tato mala eva vaktavyaḥ kiṃ rāgeṇeti rāgākṣepapraśno yuktaḥ,
na tu malena kimiti/
rāgādyabhāve 'pi pralayakevalādyavasthāyāṃ tatkāryasya bhāvāditi/
satyametat/
kintu nātra sarvathā malābhāvaḥ pūrvapakṣīkṛto yadātra bhoktṛtve malena kimiti/
bhoktṛtvaṃ hi bhogaikarasikatvātmakaṃ rāgakāryātprāguktādabhiṣvaṅgādeva dṛṣṭātsiddhamiti kimatra malasyāpi hetutvena kalpitena/
rāgasyaivātra pāramparyeṇa hetutvamiti praśnārthaḥ/
tanna virodha iti/
ata evātra malasyābhyupagamenaiva samādhiḥ
bhagavān uvāca
bhoktṛtvaṃ nāma yatproktam anādi malakāraṇam /
Vṛtti:
yadetadbhoktṛtvamasmābhiḥ prāguktaṃ tadanādi/
yato malakāraṇamuktaṃ tato
malasyānāditvāttadapyanādi/
etaduktaṃ bhavati---anyadevāsmānmohajanitādbhoktṛtvādbhogayogyatvalakṣaṇametadbhoktṛtvam/
pralayākale vidyate na tu vijñānakevale karmābhāvāt/
tasya karmavanmalo 'pi kāraṇaṃ pariṇatamalasya pralayākalasyāpi parameśvarānugrāhyatvānna tatsambhavati yataḥ/
tataśca nābhilāṣo 'sya nimittamityucyate
abhilāṣastanau satyāṃ sā tanuḥ kena hetunā // KirT_3.2 //
rāgo 'pi tannimittatvāt pravṛttaḥ
Vṛtti:
abhilāṣo 'pyayaṃ sati sthūle 'smiñcharīre bhavatīti/
taccharīraṃ sūkṣmadehātmakarāgādisambandhāt/
rāgādīnāṃ tu pravṛttau tadbhoktṛtvaṃ nimittamiti kathamasyābhilāṣo nimittamāśaṅkyate/
abhilāṣahetorasya rāgāderapyetannimittatvāt/
tatra dṛṣṭāntaḥ
puruṣasya tu /
cauryaṃ hi bījamāpekṣya yathā nigaḍabandhanam // KirT_3.3 //
evaṃ paśutvamāpekṣya rāgatattvaṃ pravartate /
Vṛtti:
yathā cauryaṃ bījabhūtamā samantādapekṣyapuruṣasya nigaḍādibandhanaṃ pravartate tathaiva prāguktanayena
/quote{prāguktanayena
See /Kir/ 1:16 ff.}
pralayakevalinaḥ paśutvaṃ malamapekṣya rāgādayaḥ pravartanta iti kuto rāgasyātra hetutvamāśaṅkyate/ tadevaṃ
etasmādasya bhoktṛtvaṃ tanurbhogo 'nyahetujaḥ // KirT_3.4 //
paśutvena hi bhoktṛtvaṃ māyābandhastanau sthitaḥ /
sukhaduḥkhādiko bhogaḥ karmataḥ saṃsthitaḥ paśoḥ /
nānyathāsya vinirdiṣṭaṃ bhogabhoktṛtvabandhanam // KirT_3.5 //
Vṛtti:
paśutvasaṃjñakānmalādasya bhoktṛtvaṃ māyātastaccharīraṃ karmataḥ punarbhogaḥ karmaṇāmeva
sukhaduḥkhātmanā pariṇāmāditi sākṣānnimittatvamatroktaṃ na tu paramparayā pāramparyeṇa
sarvasyāsya māyātmanaḥ karmākṣiptatvāditi darśayiṣyāmaḥ /
/quote{iti darśayiṣyāmaḥ
ad /Kir/ 3:7--8.}
proktañca śrīmatsvāyambhuve
karmataśca śarīrāṇi viṣayāḥ karaṇāni ca/ iti/
/quote{karmataśca śarīrāṇi viṣayāḥ karaṇāni
ca /Svayam/ 1:13ab.}
nānyathaitasya bhogaśca bhoktṛtvaṃ ca śarīraṃ ca vinirdiṣṭamiti/
tadiyatā paśupadārthaḥ parīkṣita iti//
adhunā pāśapadārthaparīkṣāviśeṣārthaḥ prasaṅgātpraśnaḥ
garuḍa uvāca
yadetatkarma deveśa proktaṃ bhoganibandhanam /
karmārjanaṃ tanau satyāṃ sṛṣṭikāle tanuḥ kutaḥ // KirT_3.6 //
Vṛtti:
yadetatsukhaduḥkhādiko bhoga ityādinā karma bhoganibandhanamuktaṃ tanna vyāpakamityadhyāhāraḥ/
yato mahāpralayādanantaraṃ sargārambhakāle prathamaḥ śarīrādibhogaḥ kutaścideva nimittādiṣyate/
na karmataḥ/
taduttarakālabhāvināṃ karmanimittatvāditi/ yadāhuḥ---
ādyo hi dehaḥ puruṣārthamūlastato 'pyanye karmamūlāḥ pratipannā iti/
/quote{ādyo hi dehaḥ/
devdot pratipannāḥ
Source unknown. Also quoted in /NarP,
p.212 ad 3:87, but with prapannāḥ for pratipannāḥ}
atra siddhāntaḥ
bhagavān uvāca
yathānādirmalastasya karmāpyevamanādikam /
yadyanādi na saṃsiddhaṃ vaicitryaṃ kena hetunā // KirT_3.7 //
Vṛtti:
 puruṣāṇāṃ hi sarvadā śārīrabhogādivaicitryānyathānupapattyā karmaṇaḥ sattvaṃ sṛṣṭikāle 'pi paśumṛgapakṣisarīsṛpasthāvaramanuṣyādi janmavaicitryaśruteḥ/ 
mahāpralaye 'pi karmasiddhitaḥ pravāhānādiḥ karmaśarīraprabandhaḥ siddhyati/
/quote{Testimonium:
kiraṇavṛttau bhagavatā rāmakaṇṭhena
`puruṣāṇāṃ hi sarvathā
śarīrabhogavaicitryānyathānupapattyā
karmaṇaḥ satvam/
prathamasṛṣṭikāle 'pi
paśupakṣimṛgasarīsṛpasthāvaramanuṣyādivaicitryaśruteḥ
mahāpraLaye 'pi karmasiddhitaḥ
pravāhānādiḥ karmaśarīraprabandhaḥ
siddhyatī'ti vyākhyātam/
{Siddhāntasārāvalivyākhyā} ad
/VP/ 7, p.58, lines 18--21.}
tataśca malasyāpi kevalasyātra śarīrahetutvapratiṣedhasya sāmarthyasiddheḥ
ādyo hi dehaḥ puruṣārthamūla ityayaṃ pakṣo 'tyantāyukta ityuktaṃ bhavati/
etadevāsya pravāhānāditvamupasaṃhartuṃ māyādhikaraṇatvaṃ ca darśayituṃ sūtram
tasmādanādikaṃ karma māyāpyevaṃ bhavastathā /
tathānādiḥ śivaḥ kartā sarvasya jagataḥ sthitaḥ // KirT_3.8 //
Vṛtti:
evaṃ karmanibandhano bhavaḥ kalādikṣitiparyantatattva bhūtabhuvanarūpaḥ saṃsāro māyīyastannibandhanaṃ
ca punararjyamānaṃ karmeti karmabhavayoḥ parasparahetutvena pravāhānāditvasiddhiḥ /
bhavānāditvādeva ca tadupādānena karmānāditvācca tadadhikaraṇenāpi prakṛtyātmanānādinā bhavitavyam/
kṛṣyādikarmaṇāṃ prakṛtisaṃskārakatvena dṛṣṭatvānnaiyāyikādiparikalpitātmasaṃskārakatvāyogādātmanaḥ pariṇāmitvaprasaṅgācca/
yacca tadbhavo pādānaṃ karmādhikaraṇaṃ ca sā māyāpyanādisiddhā/
tathā bhavasya tanukaraṇabhuvanātmanaḥ pravāhānāditvenoktatvāttatkartāpīśvaro 'nādiḥ sidhyatīti/
atha pāśapadārthaparīkṣāviśeṣādanantaraṃ prasaṅgātpatipadārthaparīkṣārthaṃ praśnaḥ
garuḍa uvāca
śivaḥ kartā tvayā proktaḥ sa kathaṃ gamyate prabho /
Vṛtti:
īśvare hi jagatkartari siddhe tasyānāditvaṃ sādhayituṃ śakyam/
sa eva kathaṃ gamyate/
na tāvatpratyakṣato 'tīndriyatvena tasya bhavadbhirabhyupagamāt/
taduktaṃ jaiminīyaiḥ
na ca kaiścidasau jñātuṃ kadācidapi śakyate/
/quote{na ca kaiścidasau/
devdot brūyādātmaiśvaryaprasādhanāt
/Sloka/ {sambandhākṣepaparihāra} 57cd, 58ab and 60.
Also cited ad /
Mat/ VP/
3:6, p.49 and before /Nar/ 2:1, p.113.}
svarūpeṇopalabdhe 'pi sraṣṭṛtvaṃ nāvagamyate//
na ca tadvacanenaiṣā pratipattiḥ suniścitā/
asṛṣṭvāpi hyasau brūyādātmaiśvaryaprasādhanāt// iti/
nāpi rūpopalabdhyādinā cakṣurādiriva pūrvoktatanukaraṇabhuvanādikāryānyathānupapatti lakṣaṇenānumānena tasya mahābhūtebhya evotpattidṛṣṭeḥ/
yadāhuḥ saugatāḥ
yasminsati bhavatyeva yattato 'nyasya kalpane/
/quote{yasminsati/
devdot hetūnāmanavasthitiḥ
{Pramāṇavārttika} 1:26 (with
yeṣu satsu for yasminsati).
Also cited ad / Nar/
1:4, p.9 and 2:4, p.120 and /
Mat/VP/ 6:21, p.152.}
taddhetutvena sarvatra hetūnāmanavasthitiḥ//
śastrauṣadhādisambandhāccaitrasya vraṇaropaṇe/
/quote{śastrauṣadhādi/
devdot prakalpyate
{Pramāṇavārttika} 1:24.}
asambaddhasya kiṃ sthāṇoḥ kāraṇatvaṃ prakalpyate// iti/
nāpyāgamena tasyākṛtakatvena bhavadbhiranabhyupagamāt/
tatkṛtasyānyonyasaṃśrayeṇāprāmāṇyāt/
na ca pramāṇāntaramasti bhavatām/
tatsādhanapramāṇābhāvānna kathaṃcidgamyata ityarthaḥ/
yadyevamata evaitadviṣayasaṃśayo 'stu/
nāstīśvara iti kuto bādhakapramāṇābhāvāditi/ ucyate/
vaikaraṇyādamūrtatvāt kartṛtvaṃ yujyate katham // KirT_3.9 //
Vṛtti:
karaṇānāmabhāvo vaikaraṇyaṃ tasmādīśvaro jagataḥ kartā na saṃbhavati/
karaṇābhāvāddaṇḍacakrasūtrādirahitaḥ kumbhakāra iva kumbhe/
tadidamuktaṃ jaiminīyaiḥ
na ca niḥsādhanaḥ kartā kaścitsṛjati kiñcana/ iti/
/quote{na ca niḥsādhanaḥ kartā kaścitsṛjati kiñcana
/Sloka/ {sambandhākṣepaparihāra}
50cd. Also quoted ad /Nar/ 3:2, p.155.}
kiñca mūrtatvaṃ kaṭhinatā/
atra śarīrayogastadabhāvādīśvaro na sambhavati karteti/
tadidamuktaṃ taireva
aśarīro hyadhiṣṭhātā nātmā muktātma vadbhavet/
/quote{aśarīro hyadhiṣṭhātā nātmā muktātmavadbhavet
/Slokas/ 78cd. Also
quoted ad /Nar/
2:8, p.130 and frequently in the /MatV.}
ityevaṃ sādhakabādhakapramāṇābhāvasadbhāvābhyāmīśvarābhāvasiddhiriti
pūrvaḥ pakṣaḥ/
atra siddhānto bādhakanirāsapūrvaḥ/
tasminhyanirākṛte sādhakasya hetorapravṛttireva/
tatpratijñāvacanasyānumānanirākṛtatvāt/ yadāhuḥ
sandigdhe hetuvacanādvyasto hetoranāśrayaḥ/ iti/
/quote{sandigdhe hetuvacanādvyasto hetoranāśrayaḥ
{Pramāṇavārttika}
4:91. Also quoted ad /Nar/ 2:4, p.119.}
tathaivopakramyate
bhagavān uvāca
yathā kālo hyamūrto 'pi dṛśyate phalasādhakaḥ /
evaṃ śivo hyamūrto 'pi kurute kāryamicchayā // KirT_3.10 //
Vṛtti:
tatra yastāvadakartṛtvasiddhāvatrāmūrtatvāditi heturuktaḥ sa kālenānaikāntikastasyāmūrtatve 'pi puṣpaphalādikartṛtvaprasiddheḥ/
atha kālasyācetanatvena svakāryaṃ prati kāraṇatvātkartṛtvāsiddheḥ nānaikāntikaviṣayatā/
tatrocyate tarhi kālasyātropalakṣaṇatvādasmadādyātmanānaikāntikastasyāmūrtasyāpi svadehaspandādikāryadarśanāt/
dṛṣṭānto 'pyatra sādhyadharmāsiddhaḥ muktātmano 'pyasmābhiḥ sarvādhiṣṭhātṛtvenābhyupagamāditi/
yastvatravaikaraṇyāditi heturuktaḥ so 'pyasiddha eva/ tathā hi
icchaiva karaṇaṃ tasya yathā sadyogino matā /
Vṛtti:
icchātmikaiva śaktistasya karaṇaṃ yogina iva vidyate yataḥ/
yoginaśca sarvavādināṃ siddhā eva cārvākairapi viṣagrahacikitsākāritvena
maṇyauṣadhādivanna pratikṣeptuṃ śakyāḥ/ yadāhuḥ
acintyo hi maṇimantrauṣadhīnāṃ prabhāva iti/
/quote{acintyo hi maṇimantrauṣadhīnāṃ prabhāvaḥ
Also occurs in {Ratnāvalī} Act 2, p.39
and in the {Śuklakurukullāsādhana}
(No.180 in {Sādhanamālā}),
p.365. Also quoted ad 6:16 and ad /
Mat/VP/ 7:49, p.249.}
atha vaikaraṇyamatrendriyābhāvo heturabhipretastatrāpyucyate
śalyākṛṣṭikaro dṛṣṭo hy akṣahīno 'pi karṣakaḥ /
vyāpāro na ca dṛśyeta kāryamicchā pratīyate // KirT_3.11 //
Vṛtti:
tadānīmayaskāntamaṇinānaikāntiko hetuḥ/
sa hīndriyahīno 'pi śalyātmakāyaḥsamākarṣako dṛṣṭo yataḥ/
atrāpi prāguktakālavadanaikāntikākṣepatatsamarthanaṃ tathaiva draṣṭavyamiti/
tadevamasattāniścāyake bādhake 'panīte 'dhunā sattāsaṃśayanivāraṇāya
pramāṇamucyate
sthūlaṃ vicitrakaṃ kāryaṃ nānyathā ghaṭavadbhavet /
asti heturataḥ kaścit
Vṛtti:
iha hīśvarasiddhau sāṃkhyasaugatajaiminīyārhatacārvākāḥ pratipakṣāḥ/
 tatra pūrvayoryadetadvicitrakamityadṛṣṭakartṛkaṃ tanukaraṇabhuvanādikaṃ prāguktaṃ jagaddharmitvena cikīrṣitaṃ tatpratikṣaṇaṃ pariṇāmādutpādādvā  #
kāryatvena siddhameva/ 
apareṣāṃ tu
na kadācidanīdṛśaṃ jagat
/quote{na kadācidanīdṛśaṃ jagat
Source unknown. Also quoted ad /Nar/ 2:1, p.115.}
ityabhyupagamāttadekadeśabhuvanādi tathā na siddhamiti tānprati
sthūlatvena kāryatvamatra sādhyate/
yatsthūlaṃ tatkāryaṃ yathā ghaṭādi sthūlaṃ caitadadṛṣṭakartṛkaṃ bhuvanādi tataḥ kāryamiti/
na cātreśvaraśarīreṇa nityena vedena vānaikāntikatvam/
yathoktaṃ jaiminīyaiḥ
anekāntaśca hetuste taccharīrādinā bhavet/ iti/
/quote{anekāntaśca hetuste taccharīrādinā bhavet
/Slokas/ 77ab.
Quoted ad /Nar/ 2:8, p.133 and ad /Mrg/ 1:9, p.21.}
tasyāsmābhiḥ sarvathā vedasya cānityatvenābhyupagamāt/
tasminnapi ca kārye siddhe 'dhunā kāryatvenātra sarvasmiñjagati kartṛpūrvakatvaṃ sādhyate/
na tu sthūlatvena tadvyāpakatvāditi/
yatkāryaṃ tadviśiṣṭajñānakriyāyuktakartrā vinā na sidhyatīti yathā ghaṭādi/
kāryaṃ caitatsarvameva jagat/
atastadapi viśiṣṭajñānakriyāyuktena kartrā vinā na bhavatīti/
yastatkartā sa īśvaraḥ siddha evetyevamatra padatrayasya nānyonyaṃ gatārthatetyavirodhaḥ/
na ca kāryatvamatra tathābhūtaṃ na siddhamityāśaṅkanīyam/
yadāhuḥ saugatāḥ
siddhaṃ yādṛgadhiṣṭhātṛbhāvābhāvānuvṛttimat/
/quote{siddhaṃ yādṛgadhiṣṭātṛ/
devdot hutāśane
Pramāṇavārttika 1:13--14. Also
quoted ad /Mat/ VP/
6:100, p.227 and ad /Nar/ 2:5, p.122.}
sanniveśādi tadyuktaṃ tasmādyadanumīyate//
vastubhede prasiddhasya śabdasāmyādabhedinaḥ/
na yuktānumitiḥ pāṇḍudravyādiva hutāśane// iti/
kāryamātrasya kartṛmātreṇa ghaṭādau kṛtakatvamātrasyānityatvamātreṇeva vyāpteḥ siddhatvāt/
anyathā tatrāpyanyatrāpi ca dṛṣṭāntasādhyadharmabhedena hetubhedakalpane sarvānumānābhāva eva/
aviśeṣātpāṇḍutvasya tu bhāvāt dhūmābhāve 'pi himamakkolādiṣu ca taddarśanāt vahnyanumāpakatvamayuktameva/
nāpyanaikāntikaḥ sarvasyādṛṣṭakartṛkasya vanatṛṇāderapi pakṣīkṛtatvāt/
na ca viruddho hetuḥ yathāhurjaiminīyāḥ
tathāsiddhe ca dṛṣṭānte bhaveddhetorviruddhatā/
/quote{tathāsiddhe ca dṛṣṭānte/
devdot prasajyate
/Sloka/ {sambandhākṣepaparihāra} 80. Also
quoted ad /Mrg/
3:1, p.101; ad /Nar/ 2:7, p.128
and frequently in the /MatV.}
anīśvaravināśyādikartṛkatvaṃ prasajyate// iti/
viparyayavyāptyabhāvāt/
dṛṣṭānte hi ghaṭādāvayaṃ hetuḥ svasādhye svakāryasarvajñatvasarvakartṛtvalakṣaṇeneśvaratvena
vyāptaḥ siddho yatastasyāṃśenāpi vaikalyena ghaṭādarśanādavināśitvenāpi kumbhakārātmano
nityatvāttasyaiva ca kartṛtvāt /
nāpi dharmisvarūpaviparītasādhano 'yaṃ viruddhaḥ/
yathāha maṇḍanaḥ
sanniveśādimatsarvaṃ buddhimaddhetu yadyapi/
/quote{saṃniveśādimatsarvaṃ/
devdot upakāryopakārakāḥ
{Vidhiviveka} pp.219 and 224.
Quoted ad /Mat/VP/
6:100, p.229 and (second
verse only) ad /Nar/ 2:20, p.146.}
prasiddhasanniveśāderekakāraṇatā kutaḥ//
rathādyavayavā nānātakṣanirmāpitā api/
dṛśyante jagati prāya upakāryopakārakāḥ/ iti/
yato rathādyavayavānāmanekatakṣanirmitānāmapi naikasthapatibuddhikriyābhyāṃ vinaikarathārambhakatvaṃ dṛṣṭamiti/
nāpyanīśvarakartṛkaṃ jagat kāryatvāt ghaṭādivaditi viruddhāvyabhicāryākrāntatvādaheturayamiti vācyam/
dhūmādagnyanumānavadatra vastubalapravṛttatvena tadasambhavāditi bhavatāmabhyupagamaḥ/
anyathā parvatādāvapi dhūmādagnyanumāne 'trāparvatavartī vahniḥ dhūmāt yatra dhūmastatrāparvatavartī
vahniryathā mahānase 'tra ca dhūmastasmādaparvatavartī vahniriti sarvatra viruddhāvyabhicāryanumānāvaskarasaṃbhavādanumānābhāva
evetyevamādayo 'tra hetudoṣā vistareṇāsmābhirnareśvaraparīkṣāprakāśe pratikṣiptā
iti tata evāvadhāryāḥ /
/quote{nareśvaraparīkṣāprakāśe pratikṣiptāḥ
Chapter 2.}
atra parābhiprāyaḥ/
karma cet
Vṛtti:
anena hi prayogavacanena bhavadbhiḥ kartṛmātraṃ sādhyamupakṣiptam/
taccobhayavādisiddhaṃ karmāstviti śrāvaṇaḥ śabda itivatsiddhasādhanatvādayuktametat/
yadāhurjaiminīyāḥ/
kasyaciddhetumātrasya yadyadhiṣṭhātṛteṣyate/
/quote{kasyaciddhetumātrasya/
devdot siddhasādhanam
/Slokas/ 75. Quoted ad /Nar/ 2:14, p.136.}
karmabhiḥ sarvabhāvānāṃ tatsiddheḥ siddhasādhanam// iti/
atra siddhāntaḥ/
na hyacetanam // KirT_3.12 //
Vṛtti:
na siddhasādhanaṃ yasmātkarmācetanamiti/
ayamarthaḥ---nāsmābhiratra kartṛtvamātraṃ sādhyate 'pi tu viśiṣṭajñānakriyāyuktaḥ karteti kuto 'cetanaiḥ karmabhiḥ siddhasādhanamiti/
yadyevaṃ dharmiviśeṣaviparītasādhano 'yaṃ viruddhaḥ/ yadāhuḥ/
kāryaṃ śarīrayuktena kartrā vyāptaṃ sadaiva yat/
/quote{kāryaṃ śarīrayuktena/
devdot prasajyate
Source unknown. Also cited ad
/Mat/VP/ 6:100, p.229 with ghaṭādi for sadaiva}
kāryatvāttena jagataḥ kartā dehī prasajyate// iti/
tadayuktaṃ yataḥ
proktaḥ sa niṣkalaḥ sthūlas tathā sakalaniṣkalaḥ /
īśaḥ sadāśivaḥ śāntaḥ kṛtyabhedādvibhidyate // KirT_3.13 //
Vṛtti:
kāryasya śarīravyabhicārāt svadehaspandātmakaṃ kāryamasmadāderna dehāntarapūrvakaṃ siddhamityuktaṃ yataḥ/
/quote{ityuktaṃ yataḥ
/KirV/ ad 3:10.}
tataśca kumbhakārādyātmano 'pi svakāryaṃ prati śaktodyuktapravṛttātmanā tryavasthasya siddherjagatkartāpi tryavastha evānumīyate/ yadāhuḥ
śaktodyuktaḥ pravṛttaśca kartā trividha iṣyate/ iti/
/quote{śaktodyuktaḥ pravṛttaśca kartā trividha iṣyate
Source unknown. Also cited ad /Mat/VP/
3:20, p.69. Bhatt there observes that it
appears as {Śataratnasa/
ṇgraha} 14 (p.22) and
is attributed to the /
Mrg. In both those places the
first {pāda} reads
śaktodyuktapravṛttaśca---an `improved'
reading in which it is no longer necessary to assume a double sandhi.}
tatra yacchaktatvaṃ kāryaṃ prati yogyatvaṃ sā niṣkalāvasthā śānta ityucyate/
yattūdyuktatvaṃ sā sakalaniṣkalāvasthā sadāśivaḥ kathyate/
pravṛttakriyatvaṃ tu sthūlāvasthā īśvara iti/
kṛtyaviṣayo 'yamavasthābhedastenopacārādetattattvatrayaṃ bhinnamityucyate/
na paramārthatvādityarthaḥ/
yadvakṣyati
puṃsāmanugrahārthaṃ tu paro 'pyaparatāṃ gataḥ/ iti/
/quote{puṃsāmanugrahārthaṃ tu paro 'pyaparatāṃ
gataḥ
/Kir/ 3:23ab and 9:17cd.}
evaṃ ca jñānapadārthasyāpyatraiva parīkṣāsiddhiḥ/
atra praśnaḥ
garuḍa uvāca
niṣkalaḥ sa kathaṃ jñeyaḥ sakalo 'pi pumāṃstadā /
dvisvabhāvastathā yo 'nyo viruddhaḥ sa parasparam // KirT_3.14 //
Vṛtti:
iha hi pūrvaṃ śivajñānaṃ tathā tasyetyādinā
/quote{śivajñānaṃ tathā tasya
/Kir/ 2:33c.}
dīkṣitānāṃ śivo jñeyatvenoktaḥ/
na ca niṣkalo jñātuṃ śakyate sākāraviṣayatvādbuddheḥ/ yadāhuḥ
ākāravāṃstvaṃ niyamādupāsyo na vastvanākāramupaiti buddhiḥ/ iti/
/quote{ākāravāṃstvaṃ/
devdot buddhiḥ
Source unknown. Cited ad /Mat/VP/
3:23, p.71; by /Agh/ ad /TatP/ 6;
and by /Tryambaka/ ad / Kir/
3:20, p./thinspace
66, lines 1--2. Bhatt observes that it is
cited [by J/ñānaprakāśa]
in the [{Śiva-}]{yogasāra} (p.49) and
attributed to a {Yogasa/ṇgraha}.}
tataścāśakyānuṣṭheyatvāttadviṣayajñānamanupadeśyameva/
nāpīśvaraḥ sakalo bhavati śarīritvena devadattādivatsarvajñatvakartṛtvābhāvāt/
nāpi sakalaniṣkalaṃ nāma vastu sambhavati viruddhayorghaṭatadabhāvayorivaikatra samāveśāsambhavāditi
tattvatrayādasmādekasya jñānopadeśavaiyarthyāddvayośca svarūpānupapatterevāvaktavyateti praśnārthaḥ /
siddhāntastu
bhagavān uvāca
paśoḥ śaktinipātena mantraśaktyā ca sarvadā /
niṣkalaṃ lakṣyate śaktyā sūkṣmaṃ viṣavikāravat // KirT_3.15 //
Vṛtti:
 paśoryaḥ parameśvarācchaktipāto yā ca mantraśaktirdīkṣā tābhyāṃ yā śaktirjñānakriyātmikā nirmalīkṛtā tayā sarvadaiva niṣkalatattvaṃ lakṣyate/ 
viṣadīkṣāśuddhasya mantriṇaḥ śaktyaiva viṣasya vikāro mṛtitāpātmaka iva/
śaktyatiśayakhyāpanāṃśatvena dṛṣṭāntatvam/
ayaṃ tvatrārthaḥ---yadi niṣkalatvādevāsya jñeyatvaṃ nopapadyata iti praśnastadātmanā vyabhicāraḥ/
tasya kāryakaraṇavyatirekeṇa svataḥ parataśca kāyavāgvyavahārātmanānumānena jñeyatvāt/
atha bauddhasya jñānasyākāragrahaṇenaiva vastuvyavasthāpakatvādanākāro na jñeya iti praśnārthaḥ/
tadā siddhasādhanatvameva jñānaśaktyaivātra tasya jñeyatvenoktatvānna buddhyādibhirityadoṣaḥ/
yo 'pi sakalatvāt bhagavato 'nīśvaratvaprasaṅga uktaḥ so 'pyayukta ityucyate
sakalo 'pi pumānnaiva māyāvayavavarjanāt /
Vṛtti:
anyadevaitatsakalatvaṃ sakalaśaktiprasarātmakaṃ yadyogādīśvaro 'pi sakala ityucyate/
na tu puruṣavanmāyīyakalādiśarīrayogāditi sakalaśabdavācyatve 'pyatra na puruṣatvaṃ tathābhūtasya sakalatvasyāsiddhatvāditi bhāvaḥ/
atha kartṛtvāttasya puruṣasyeva kathaṃ na māyātmikāstāḥ kalāḥ kalpyanta iti/
tatrocyate
nirmalatvācchivasyātra na kalpyāstvasitāḥ kalāḥ // KirT_3.16 //
Vṛtti:
anyathāsiddhatvādasya hetoryato na māyātmikāstāḥ kalāḥ puṃsaḥ kartṛtvaṃ janayanti yena tadanyathānupapattyātra kalpyāḥ syuḥ/
pariṇāmitvenācetanatvaprasaṅgādityuktaṃ pariṇāmo 'cetanasyetyādinā/
/quote{pariṇāmo 'cetanasya
/Kir/ 2:26a.}
api tu nirmalīkurvantīti/
 tattu nirmalīkṛtaṃ svata eva kāryakaraṇāya pravartata itīśvare svabhāvanairmalyāttathāsvabhāvā na kalāstāḥ kalpayituṃ samarthā iti kutaḥ kartṛtvāttatra 
kathaṃ tarhyasau sakalaḥ kathyata ityucyate/
mantrātmikāḥ kalāstasya te ca mantrāḥ śivātmikāḥ /
Vṛtti:
śivasyātmabhūtā ye mantrāḥ sadyojātādayo vakṣyamāṇāsta eva
/quote{mantrāḥ sadyojātādayo vakṣyamāṇāḥ
See /Kir/ 62 (/edD/ pp.171--3).}
 tasyātyantabhinnasṛṣṭyādikāryapañcakanirvartanāya kalāḥ śakterbhāgā iva kathitāstābhiḥ saha tadānīṃ kāryanirvartakatvena vartata iti sakalaḥ 
etaduktaṃ bhavati---nātra niṣkalātsakalādeḥ pariṇāmāntaratvena cetanānyatvaṃ pariṇāmo 'cetanasyetyādinā tasya niṣedhāt/
/quote{pariṇāmo 'cetanasya
/Kir/ 2:26a.}
nāpi vivartabhedenāsatyatvāttadākārasyāsatyarūpopagrāhitā vivarto yataḥ/
na cāpyaṇvantaratayānantādīnāmiva parameśvarātmano 'traikatvenaiva śruteḥ/
prāgavasthābhedena kalpita eva bhedaḥ proktaḥ/
 saṃskāryāṇvapekṣayā tatra sthūlasūkṣmaparabhedena kriyāśaktyabhivyaktikrameṇa sātiśayatvādīśvarasadāśivaśivatattvadīkṣitānāṃ vāstavabheda iti 
kathaṃ tarhi pañcavaktrādyākāraḥ śāstre bhagavānuktaḥ iti tadarthametat
taiḥ prakalpya śarīraṃ svaṃ śuddhākṣādhyāsitaṃ mahat // KirT_3.17 //
yāvadevaṃ na kurute tāvanno gurupaddhatiḥ /
Vṛtti:
tairīśānādibhiḥ śivātmakairmantrairmūrdhādibhedena tadavāntarāṣṭatriṃśatkalābhedenendriyādyātmanā
cādhyāsitaṃ svaṃ śarīraṃ dhyeyādyākāraṃ parikalpya bhagavānatra yāvadevamiti vakṣyamāṇaprakāreṇa
sṛṣṭyādyanugrahaṃ na karoti tāvanna gurusādhakādikrama iti vakṣyati lakṣyate sakalaṃ dhyānāditi /
/quote{lakṣyate sakalaṃ dhyānāt
/Kir/ 3:20c.}
ayamarthaḥ---bhogamokṣapradadhyānādikarmopāyabhūtatvena svātmano rūpaṃ kalpitaṃ na tu tattasya pāramārthikaṃ śarīramiti/ tathā hi
kurute 'nugrahaṃ dehī sarveṣāmeva dehinām // KirT_3.18 //
Vṛtti:
śarīradvāreṇa hi sevyamāno rājādiranugrahaṃ kurvandṛśyate nāśarīrī/
asmadādyagocaratvādityatrārādhanopāyatvenākāropadeśo 'yaṃ bhagavata iti//
nanu yadi bhagavatastvapāramārthikaṃ śarīraṃ kathamadhiṣṭheyam/
adhiṣṭhīyamānaṃ kathaṃ na śarīramiti/
tatrocyate
yathaiva yoginaḥ śaktir grahaṇe mocane 'pi hi /
tadvadevātra boddhavyaṃ grahaṇaṃ mocanaṃ vibhoḥ // KirT_3.19 //
Vṛtti:
yathā yogaśaktyā yogī kuḍyādikamaśarīrabhūtamapi saṃsāryanugrahārthamadhiṣṭhāya parityajati/ yadāhuḥ
sānniddhyamātratastasya puṃsaścintāmaṇeriva/
/quote{sānnidhya/
devdot deśanāḥ
/Sloka/ {codanāsūtra} 138. Quoted
ad /Nar/ 2:8, p.131.}
niḥsaranti yathākāmaṃ kuḍyādibhyo 'pi deśanāḥ// iti/
tathaiva parameśvaro 'pyanugrahārthaṃ bāhyapratimādivattaddhyeyākāraṃ buddhinirmitaśarīrabhūtamapyadhiṣṭhāya parityajatītyadoṣaḥ/ api ca
mudrāmaṇḍalamantraiśca tridhāsiddhiviceṣṭitaiḥ /
lakṣyate sakalaṃ dhyānāt sarvajñānapravṛttitaḥ // KirT_3.20 //
Vṛtti:
mudrāḥ parameśvarasyāvāhanavisarjanādau tacchaktyabhivyaktisthānatayā vakṣyamāṇāḥ karasanniveśaviśeṣāḥ/
/quote{vakṣyamāṇāḥ karasanniveśaviśeṣāḥ
See /Kir/ 15 (/edD/ pp.44-5).}
maṇḍalāni ca tasyaivāvāhanapūjanādyadhikaraṇatvena vakṣyamāṇā
/quote{vakṣyamāṇā rajovinyāsaviśeṣāḥ
See /Kir/ 20/ (/edD/ pp.60--3).}
rajovinyāsaviśeṣāḥ/
mantrāśca tasyaivāvāhanādau ye sadyojātādayaḥ te sarva eva/
uttamādibhedena triprakārāyāṃ siddhau viceṣṭitaṃ yeṣāṃ te tathābhūtāstairapi hetubhūtaiḥ sakalametadupāyatattvaṃ lakṣyate/
niṣkalasya vyāpakatvenāvāhanādyanupapattestadupadeśānarthakyāt/
dhyānāccaitatsakalaṃ lakṣyata ityetatprāgeva darśitam/
/quote{ityetatprāgeva darśitam
/Kir/ 3:18--19 and commentary thereon.}
tathā sarveṣāṃ daśāṣṭādaśabhedabhinnānāṃ jñānānāṃ yā pravṛttistayāpi sakalaṃ lakṣyate/
yaduktaṃ śrīmatpauṣkare
mūrdhnastu vijayaṃ tantraṃ lalāṭātpārameśvaram/
/quote{These lines of the [/
Pau-]{Pārameśvara}
as quoted by Takṣakavarta on f.4/recto,
lines 6--7 (see Appendix III) read thus:
mūrdhnastu vijayaṃ jñānaṃ lalāṭātpārameśvaram/
netrebhyaścaiva niśśvāsaṃ jñānarājamanuttamam/
śravaṇābhyāṃ ca prodgītaṃ mukhācca mukhabimbakam}
vinirgataṃ maheśasya mukhācca mukhabimbakam// ityādi/
niṣkalasya tvavayavavibhāgābhāvādetāḥ śrutayo 'nupapannāḥ syuriti/
evametatprakaraṇaṃ dhyeyākāraniṣṭhatvena buddhyākāraniṣṭhatvena ca vyākhyeyam/
na tu baindavaśarīrapratipādakatvena tasya bhagavatyasambhavāt/
śarīraṃ hi yadacetanamapi vyavadhānena jñānakriyāśaktyabhivyañjakaṃ tadasmadāderityucyate/
vidyāvidyeśānāṃ tu kriyāśaktyabhivyañjakameva teṣāṃ sarvajñatvādbhagavatastvabhivyaktasarvaśaktitvānna
kathañcittadupapadyata ityadhiṣṭhānamātreṇa tu śarīratve sarvaṃ sarvasya śarīraṃ syādityanavasthā /
tasmātpūrvaiva vyākhyā yukteti/
evaṃ sakalaviṣayamapi dūṣaṇaṃ parihṛtyādhunā sakalaniṣkalaviṣayaṃ parihriyate
dvisvabhāvagato yo 'nyo devaḥ prokto na niṣkalaḥ /
bṛhaccharīramāpekṣya kalāhīna iti smṛtaḥ // KirT_3.21 //
Vṛtti:
yastvābhyāṃ niṣkaleśvarābhyāmanyastṛtīyo devaḥ sadāśivabhaṭṭārakaḥsa
dvisvabhāvagatatayā sakalaniṣkalatvenāpekṣābhedātkevalamasmābhiḥ prokta eva/
na tu viruddhasvabhāvo 'bhyupagataḥ/
śivāpekṣayā hyasāvudyuktaśaktyavasthātmakatvāda niṣkalaḥ sakala ityucyate/
īśvaraśarīraṃ tu pravṛttakriyātmakatvena bṛhaditi sthūlataramapekṣya niṣkala ityavirodhaḥ/
tataśca na niṣkalavadatrājñeyatva doṣaḥ prāgukta ucyate/
evamīśaḥ sthitaḥ sākṣād yogināṃ yogakāraṇam /
Vṛtti:
evaṃ dhyeyākāraśarīrayogeneśvaraḥ sadāśivaśca sākṣādākāravattvena cittaviṣayatvādyogādikāraṇaṃ samupapadyate/
tadevam/
yogo na lakṣyahīnatvān na nāḍī na ca dhāraṇā // KirT_3.22 //
puṃsāmanugrahārthaṃ tu paro 'pyaparatāṃ gataḥ /
Vṛtti:
yato niṣkale lakṣyabhūtasyākārasyābhāvānna yogo jñānaṃ vopapadyate/
nāpi madhyanāḍyādinā yogaprakaraṇavakṣyamāṇanayena gamāgamādi vyāpake tadanupapatteḥ/
nāpi deśabandhaścittasya dhāraṇeti tataḥ samastapuruṣānugrahānupapattirityālocya
bhagavānniṣkalo 'pi dhyeyākāraśarīreṇāparatāṃ śarīritvaṃ gata iti tathātve prayojanamapyatroktamiti /
 na kevalamanenaiva sadāśivādyātmanā dhyeyaśarīrabhedenāparatāṃ gato yāvatsvavācakamantrāvasthābhedena mantrāntaravācyavācakabhedena cetyucyate/ 
nādabindukhamantrāṇu- śaktibījakalāntagaḥ // KirT_3.23 //
Vṛtti:
tatra nādaḥ kuṇḍalinyabhidhānāyāḥ parasyā vākcchakteravyaktaśabdātmakaḥ prathamaḥ kṣobhaḥ/
binduśca tasyaiveṣatsthūlatāntaḥsaṃjalpātmakatvam/
khaṃ cātra paramākāśaṃ mahāmāyaiva sarvapuruṣasaṃyuktā śaktistata eva nādātmanaḥ śabdasyodayādisaṃvedanāt/
proktaṃ ca śrīmatkālottare
āgopālāṅganā bālā mlecchāḥ prākṛtabhāṣiṇaḥ/
/quote{āgopālāṅganā/
devdot nityaṃ bruvanti tam
/Sar/ 1:6cd--7ab.}
antarjalagatāḥ sattvāste 'pi nityaṃ bruvanti tam// iti
saiva paśyantya vasthetyāgamāntarānusāriṇaḥ/
yadāhuḥ
avibhāgāttu paśyantī sarvataḥ saṃhṛtakramā/
/quote{avibhāgāttu/
devdot vāganapāyinī
Quoted thus ad /Mat/VP/
7:45--6, p.247 and /Sar/ 1:8, p.16.
Bhatt observes that it is cited in the supposed
auto-commentary on the /Vakya/ (ad 1:143).
Rau includes the verse (with avibhāgā
tu) in small type as /Vakya/ 1:166.
Cf./ also /Rat/ 75c--76d:
avibhāgena varṇānāṃ sarvataḥ saṃhṛtikramāt/
svayaṃprakāśā paśyantī māyūrāṇḍarasopamā/
svarūpajyotirevāntaḥ sūkṣmā vāganapāyinī}
svarūpajyotirevāntaḥ sūkṣmā vāganapāyinī// iti
mantraśca sthūlaśabdaḥ parameśvarābhidhāyako 'tra vyomavyāpyādika ityevamavasthābhedena catvāri sthānāni vācaḥ proktāni/
śrutirapyāha
catvāri vākparimitā padāni tāni vidurbrāhmaṇā ye manīṣiṇaḥ/
/quote{catvāri/
devdot manuṣyā vadanti
{Ṛg Veda} 1.164.45. Quoted ad /Sar/ 1:8, p.16.}
guhā trīṇi nihitā neṅgayanti turīyaṃ vāco manuṣyā vadanti//
śrīmatkālottare tu bindunādayordvayorapi sūkṣmatayā viśeṣābhāvāttrīṇi rūpāṇyasyāḥ
sthūlaṃ śabda iti proktaṃ sūkṣmaṃ cintāmayaṃ bhavet/
/quote{sthūlaṃ/
devdot parikīrtitam
/Sar/ 1:8.}
cintayā rahitaṃ yacca tatparaṃ parikīrtitam// iti/
āgamāntare 'pi tisro vācaḥ proktāḥ/
ghoṣiṇī jātanirghoṣā aghoṣā ca pravartate/
/quote{ghoṣiṇī/
devdot garīyasī
{Mahābhārata} 14.21:
16. Quoted ad /Sar/ 1:8, p.15.}
tayorapi ca ghoṣiṇyornirghoṣeha garīyasī// iti
kevalamātmasamavetā evaikāntatastairiṣyante/
asmābhistu tasyāpariṇāmitvātparigrahavartinya iti darśitaṃ nādasiddhau/
/quote{iti darśitaṃ nādasiddhau
{Nādakārikā} 18--20b.}
aṇuśca mantrāntaravācyo mantramantreśvaravargaḥ śaktiśca tadadhiṣṭhāyikā pārameśvarī/
ata eva mantrābhiyuktasya dvayamapyārādhyaṃ śivo mantraścetyuktaṃ bhavati/
bījaṃ cātra prāguktamantrārambhakaṃ praṇavādi/
 kalāśca praṇavādibījāvayavabhūtā akārādyāstāsāmanto vigalatkalāvibhāgarūpo 'prāptaviśrāntyātmatvenopalabhyamāna eva ca dhvanirbindunādaḥ kathyate/ 
tānetānmantrāvasthāviśeṣānpuṃsāmanugrahārthaṃ śarīratayā tadākāradhyeyatvena gato bhagavān/
 ata eva teṣāṃ śarīrātmanādhiṣṭheyānāmutkarṣāpakarṣabhedena svarṇarajatapratimādīnāṃ pratiṣṭhayevopakāraṃ sevāviśeṣaṃ jñātvā tadanurūpameva  #
phalaṃ sādhakebhyo bhagavānprayacchati/ 
anyathā kaḥ sukhasādhyaṃ sthūlaṃ sthūlataraṃ vā sādhanaṃ parihṛtya sūkṣme sūkṣmatare vā pravartteta/
yadāhuḥ
arke cenmadhu vindeta kimarthaṃ parvataṃ vrajet/
/quote{arke cenmadhu/
devdot yatnamācaret
Source unknown. Quoted (variously with akke cen and atraiva)
ad /Moksa/ 153--4; /
Sar/ 8:12, p.69 and in the
{Śābarabhāṣya} 1.2.1.4,
where the first word is
indisputably arke.}
iṣṭasyārthasya samprāptau ko vidvānyatnamācaret/ iti/
atra dṛṣṭāntaḥ/
yogī yathopakārajñaḥ sarvajñatvātphalapradaḥ /
Vṛtti:
sa hyupakārakebhyaḥ svalpamahadupakārāpekṣayā tathārūpameva phalaṃ dadaddṛṣṭo yataḥ/ tadevaṃ
icchānugrahakartṛtvāl layabhogādhikāravān // KirT_3.24 //
trividhaḥ kṛtyabhedena darśito nāmabhedataḥ /
Vṛtti:
 dhyeyākāraśarīrabhedabhinno 'pi bhagavānparamārthata icchāmātreṇānugrahādikartṛtvādeva prāguktanayataḥ kṛtyabhedena vibhinno layabhogādhikāravān  #
bhinna ityucyate/ 
sarvajñatvasyābheda iti yāvat/
atha jñānapadārthaparīkṣānantaraṃ vicārapadārthaparīkṣā/
īśvaro 'dhaḥsthavidyānāṃ patīnsaṃprerayatyasau // KirT_3.25 //
/quote{Testimonium:
/Narayana/ quotes this unit exactly as
constituted ad /Mrg/ 13:160, p.133.}
tena preritamātrāste kurvate 'dhastanaṃ jagat /
Vṛtti:
prakṛtatvātpatibhyo 'dhastiṣṭhantīti adhaḥsthā vidyāḥ saptakoṭisaṃkhyātā mantrāsteṣāṃ ye patayo 'nantādayo vakṣyamāṇāstānprerayati/
/quote{anantādayo vakṣyamāṇāḥ
See /Kir/ 3:26c--27 and commentary and
Chapter 4 passim.}
ata eveśvarātteṣāṃ kriyāśaktyā nyūnatvamiti bhāvaḥ/
te ca yadaiva tena niyuktāstadaivādhastanaṃ māyātmakaṃ jagatkurvantaḥ svakāryāya pravartante na tu mantravatkālāntareṇeti/
yadyevamuparitanaṃ jagatkaḥ karotītyucyate/
śuddhe 'dhvani śivaḥ kartā prokto 'nanto 'site prabhuḥ // KirT_3.26 //
Vṛtti:
śuddhe vidyātattvabhuvanādyātmake mantramantreśādhvani śivaḥ kartā/
tatkṛtāste tadbhuvanādikaṃ ca samastamityarthaḥ/
ananto 'nantādirityarthaḥ/
anantādiko vargo 'site māyāvartmani prabhuḥ sthityādikarteti/
atha śuddha ivāśuddhe 'pi kathaṃ na sa eva prabhuriti/ ucyate/
yathā bhūmaṇḍaleśena niyuktaḥ svasamaprabhuḥ /
tathāsau kurute sarvaṃ tacchaktipratibodhitaḥ /
Vṛtti:
dṛṣṭavadadṛṣṭakalpanā/
 yathā bhūmaṇḍaleśo 'tra nṛpatirantaraṅgamamātyapurohitādiprakṛtivargaṃ svayameva kurvandṛśyate bahiraṅgamātmakalpāmātyādipreraṇenaivetyevamatrāpi 
tacchaktipratibodhita ityanena vijñānakevalinaḥ sato 'nantādivargasyānugraha iti/
apratibuddho hi pratibodhyate/
taccāpratibuddhatvaṃ malata evoktaṃ yataḥ/
/quote{malata evoktaṃ yataḥ
e.g./ /Kir/
2:14d and commentary thereon.}
athānantādeḥ svarūpam
sarvajñaḥ śuddhadehaśca sarvajñānaprakāśakaḥ // KirT_3.27 //
Vṛtti:
īśvarādayaṃ kartṛtvenaiva kalayā nyūno,
na tu jñatvenāpītyarthaḥ/
śuddhadehaśca na māyāgarbhādhikārivadaśuddhadehaḥ/
sarveṣāṃ ca daśāṣṭādaśabhedabhinnānāṃ śivajñānānāmupadeṣṭṛtvena sthitaḥ,
na tu gurvantaravatkatipayānāmiti//
/Colo
iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau tṛtīyaṃ prakaraṇam//
%% CHAPTER 4
atha vicārapadārthasyaiva vistaraparīkṣārthaṃ praśnapūrvakaṃ prakaraṇāntaram/
garuḍa uvāca
śivaśaktiprabhāvācca kilānantaḥ prabudhyati /
prabodhikā ca sā śaktiḥ sarvagā paripaṭhyate // KirT_4.1 //
anyeṣāṃ sannikṛṣṭāpi bodhaṃ sā kurute na kim /
yogyānāmupakārī ced rāgavānsyācchivastadā // KirT_4.2 //
Vṛtti:
atra ca sūtrapadārthaprakaraṇasambandhāḥ prāgvadeva draṣṭavyāḥ/
pāṭalikastu vicārapadārthasyaivānantaraṃ viśeṣaparīkṣātmakaḥ/
vākyātmakastu prokto 'nanto 'site prabhurityādibhiranekavidhaḥ/
/quote{prokto 'nanto 'site prabhuḥ
/Kir/ 3:26d.}
ayaṃ cātra praśnārthaḥ/
tacchaktipratibodhito 'nanteśādivarga ityuktam/
/quote{tacchaktipratibodhitaḥ
/Kir/ 3:27d.}
tataśceśvaraśaktervyāpakatvena sarvatra sannihitatvato viśeṣābhāvāt sarveṣāmātmanāmanantādirūpatā syāt na vā kasyacidapi/
sevanādiyogyatāpekṣayā tatkaraṇe ca tasya rāgadveṣādiyogāt puruṣavadanīśvaratvaprasaṅga iti/
atra siddhāntaḥ
bhagavān uvāca
yathārkaraśmisamparkāt padmabodhaḥ samo na kim /
kānicitpratibudhyanti tathānyāni na jātucit // KirT_4.3 //
rāgadveṣau na cārkasya tatheśasya na tau yataḥ /
adhikārānniyogo 'sya na niyogaṃ vinā sthitiḥ // KirT_4.4 //
tatsāmarthyādanantasya sarvajñatvaṃ bhavetkhaga /
Vṛtti:
satyam/ vyāpikā śaktiryogyatāpekṣayā cānugrāhikā/
na ca tayā rāgadveṣānumānam/
tathābhūtāyāstasyā atrāsiddhatvādyato 'dhikāriṇāmadhikāro malasya pakvatvamatra yogyatā/
pakvamalānāṃ sā bodhapradetyucyate/
yathā savitrā pratibodhayogyaṃ pratibodhyate/
tasmādadhikārādyogyatālakṣaṇādanantasya niyogastanniyogaṃ vinā bahiraṅgakāryasya na vyavasthānamupapadyata ityuktaṃ yataḥ/
na ca tathābhūtasya yogyatānusaraṇasya rāgadveṣādyavinābhāvaḥ siddha iti na tato 'trānīśvaratvaprasaṅgaḥ/
adhunātraiva parīkṣāntarāya praśnaḥ/
garuḍa uvāca
sarvajñatvaṃ tanau satyām anantasya na yujyate // KirT_4.5 //
niyatāni yato 'kṣāṇi niyatagrāhakāṇi ca /
Vṛtti:
yaduktaṃ sarvajñaḥ śuddhadehaścānanta ityetannopapadyate/
yataḥ prāguktanayena pratiniyatakāryakaraṇātmakaśarīrayogaḥ pratiniyatagrāhakatvena vyāptaḥ sarvaśarīrigatatayā siddhaḥ/
ataḥ śarīritvena viruddhavyāpyopalabdhyā sarvajñatvaniṣedhaḥ kriyata ityarthaḥ/
nanvasiddho 'yaṃ heturanyatvātkāryakaraṇādeḥ śuddhadehatvenānantasyoktatvāditi/ atrocyate
māyātmakaṃ śarīraṃ tac chiṣṭakarmanimittajam // KirT_4.6 //
yadi nāma viśeṣaḥ syāt sudūraśravaṇādikaḥ /
Vṛtti:
na tāvadamāyātmakatvamakarmajatvaṃ vā taccharīrasya śuddhatvaṃ saṃbhavati śarīratvādasmadādiśarīravaditi/ yadāhuḥ
māyordhvaṃ dehasadbhāva iti vārtaiva bhadrikā/ iti/
/quote{māyordhvaṃ dehasadbhāva iti vārtaiva bhadrikā
Source unknown. Cf./
verses with the
same concluding formula in {Nyāyama/ñjarī} Vol.1,
p.81 (84d) and p.91 (104d).}
/crux yadi paraṃ brahmādiśarīrasyeva viśiṣṭakarmajatvameva tato 'sya vācyam/crux /
tataśca tathābhūtaśarīrayogāttasya tadvadeva sudūraśravaṇādika eva viśeṣaḥ sidhyatīti/ yadāhuḥ
yo yatrātiśayo dṛṣṭaḥ sa evānyatra laṅghanāt/ iti/
/quote{yo yatrātiśayo dṛṣṭaḥ sa evānyatra laṅghanāt
Source unknown.}
na tu sarvajñatvamato nāyamasiddho heturiti pūrvaḥ pakṣaḥ/
atra siddhāntaḥ/
bhagavān uvāca
śuddhayonimayaṃ tasya vapuruktamakarmajam // KirT_4.7 //
tasyaivaṃ pāśamuktatvāj jñānaṃ kena nivāryate /
Vṛtti:
śarīrasya māyātmakatveneha vyāptirasiddhā,
śuddhavidyātmano 'pi sambhavādityuktaṃ śuddhe 'dhvani śivaḥ kartā ityādinā/
/quote{śuddhe 'dhvani śivaḥ kartā
/Kir/ 3:26c.}
ata eva na tat karmajaṃ māyādhikaraṇatvāt karmaṇāṃ tatrāsambhavāt/
api tvadhikāranibandhanameva/
tasyānantasyaivamuktena prakāreṇa pāśairmāyātmakairmuktatvātsarvajñatvaṃ kena vārayituṃ śakyamityavirodhaḥ/
astu vā śuddhayonerapi pāśatvaṃ dīkṣayā vicchedyatvāt/ tathāpi
tatsthaṃ sarpaṃ viṣaṃ yadvat tadgataṃ na vibādhate // KirT_4.8 //
bādhate 'nantamevaṃ na tadgataḥ pāśasañcayaḥ /
Vṛtti:
yathā hi viṣasraṣṭuḥ sarpasya śarīrasthamapi viṣaṃ
sarpāntarādvā pratisaṃkrāntaṃ tanna viṣatayā bādhakaṃ tathānantasya
/crux tatsthānasādhakagataḥ śarīrādijanakatvākṣiptaśuddhavidyākartṛtvāttadātmakaḥ/
crux/
pāśasañcayaḥ śarīrātmako na bādhaka iti/
evaṃ māyā garbhādhikāriṇo 'pi vīrabhadrādayo na māyāpāśasañcayena bādhyanta ityuktaṃ bhavati/
taduktaṃ gurubhiḥ
kalāyoge 'pi no vaśyāḥ kalānāṃ paśusaṅghavat/
/quote{kālayoge 'pi/
devdot taduparyataḥ
/Moksa/ 82c--83b. Also quoted ad /Nar/ 2:8, p.133.}
vaśyāstāḥ paśubhiḥ sārdhaṃ teṣāṃ te taduparyataḥ/ iti/
yadyevaṃ pāśāntaravacchuddhavidyāpi pāśatvenānantasya bhagavato vicchinneti kathaṃ tato 'yaṃ śarīrātmakaḥ pāśasañcaya iti/
tatrocyate
chinnā chinnodbhavā yadvat sthānāśrayavaśādbhavet // KirT_4.9 //
sthānayogena mantreśe haṭhavattanudhāraṇam /
Vṛtti:
yathā chinnodbhavā gaḍūcī mūlato vicchinnāpi sthānaviśeṣamāśrayamāśritya punaḥ prarohaṃ yāti/
evaṃ śuddhavidyāpi chinnāpi anantasya tadadhikāritvalakṣaṇaṃ sthānaviśeṣamāśritya
taccharīrādyātmanā punaḥ prarohamāyātītyadhikārasāmarthyādananteśasyānicchato 'pi
balādiva śarīradhāraṇamityavirodhaḥ /
yadapi taccharīrasya karmajatve 'numānamuktaṃ tadapyanaikāntikamityucyate/
mantraśaktyā yathā deho vidhṛtastiṣṭhate ciram // KirT_4.10 //
prāpnotyabhīpsitaṃ sthānaṃ kāladaṣṭo 'pi śaktitaḥ /
evaṃ tacchaktisāmarthyād āste tasya vapuryataḥ // KirT_4.11 //
ataḥ sunirmalaṃ jñeyaṃ bisinīpattravadvapuḥ /
Vṛtti:
maraṇakāla eva yo daṣṭaḥ sarpeṇa sa kāladaṣṭaḥ kṣīṇakarmetyarthaḥ/
tasya yathā mantraśaktyaiva dhṛto dehaściraṃ tiṣṭhatyabhīpsitañca sthānaṃ prāpnoti
prāguktasyaiva puṃsaḥ śaktyā jñānakriyātmikayā tatheśvaraśaktisāmarthyādadhikārākhyādananteśasya
śarīramakarmajameveti /
atastatpūrvayuktyā ca kārmamāyīyalakṣaṇaiḥ/
asaṃspṛṣṭaṃ malairjñeyaṃ padmapatramivāmbhasā// iti/
asmadādīnāmapi keṣāñcidakarmajadehadarśanāccharīratvādityasya hetoratrānaikāntikatvamityuktaṃ bhavati/
nanu bodhāyatanaṃ śarīramasmadādīnāmiva tasyeti kimucyate haṭhavattanudhāraṇamiti tadarthametat/
tantrairupakṛtaḥ kalyo yathā dehagato rasaḥ // KirT_4.12 //
sa tiṣṭhati śarīre 'smiṃs tadvadbodho mahābalaḥ /
Vṛtti:
yathā kalane gatau sādhuḥ kalyo 'tyantānavasthitaḥ śarīre rasaḥ pārataḥ sa eva tantraistatkuṭumbadhāraṇādibhirdravyāntarairupakṛtaḥ
/quote{tatri kuṭumbadhāraṇe
{Dhātupāṭha} 10:139.}
tasmiñcharīre tiṣṭhati tathaivānanteśasyeśvarecchāśaktyātmakaiḥ tantrairupakṛto 'pi bodho mahābalo 'pi vicchinnamalatvena sarvārthaḥ śarīre
etaduktaṃ bhavati---avicchinnamalānāṃ bodhābhivyañjanāya śarīramupapadyate na tu
vicchinnamalānāmīśvaratattvāśritānāmapītyanantasya na bodhopakārāya śarīradhāraṇamiti haṭhataḥ proktam /
kiṃ sarvathā tasyaitadanupakārakameva/
netyucyate
yathā bheṣajasāmarthyād aśaktānāṃ balaṃ param // KirT_4.13 //
yāti tacchaktisāmarthyād anantasya pare balam /
tena sāmarthyayogena yoniṃ prerayate kṣaṇāt // KirT_4.14 //
Vṛtti:
aśaktānāṃ yathauṣadhādisāmarthyācchaktirupacayaṃ yāti/
 evaṃ tasya śarīrasya yā śaktiḥ tayā yatsāmarthyaṃ kartṛtvasamarthanaṃ tasmādananteśasya parasmiñchivatattve balaṃ saṃskāryasaṃyojanādyātmakaṃ 
ayamarthaḥ---sarvajñatve 'pi tasya śivātkalayā kartṛtvanyūnatvenātra saṃskāryasaṃyojanādivyāpārānupapatteravaśyaṃ
tāvato 'pi kartṛtvāṃśasyābhivyañjanāyāsmadāderiva śarīramupayujyata ityadoṣaḥ /
atraiva parīkṣāntarāya praśnaḥ
garuḍa uvāca
prerako 'dhastane mārge māyāyāḥ prerakeṇa kim /
svata eva vikāreṇa jagatyasminvikāriṇī // KirT_4.15 //
jagadyoniryataḥ proktā tadvikārāḥ kalādayaḥ /
vikārātsarvanāśaḥ syād vikāro na jagatkatham // KirT_4.16 //
Vṛtti:
nanu cāyaṃ praśno 'nupapannaḥ pūrvameveśvarasiddhau nyāyanirākṛtatvātsamādhirapi prāgukta eva yataḥ/
yaduktaṃ karma cenna hyacetanamiti/
/quote{karma cenna hyacetanam
/Kir/ 3:12d.}
atha kimatra prayojyena prerakāntareṇeti praśnaḥ/
so 'pi yathā bhūmaṇḍaleśenetyādinā nirākṛtatvādayukta eva/
/quote{yathā bhūmaṇḍaleśena
/Kir/ 3:27a.}
nāpi sāṃkhyadṛśātra punarīśvarākṣepa iti yuktaṃ vyākhyātum/
pūrvameva sthūlaṃ vicitrakaṃ kāryamityādinā taddṛṣṭerapi nirāsasya sambhavāt/
/quote{sthūlaṃ vicitrakaṃ kāryam
/Kir/ 3:12a.}
tadasambhave hi praśnāntaramupapadyetāpi nānyathā kalāderapi prasaṅgāditi/
tatrocyate anya evāyamabhyupagataḥ mahāpralayāpekṣayātreśvarābhāvaprasādhanaprasaṅgaḥ praśnārthaḥ/
mahāpralaye hyanantādīnāmupasaṃhṛtatvādbhagavataśceśvarādyavasthātiraskāreṇa śāntatayaivāvasthiteḥ
prerakābhāve sati jagadyonitvānmāyā yathā svata eva sūkṣmasūkṣmatarādyavasthāvikāreṇa
svakāryavyaktiyogyatayā pariṇāminī samabhyupagamyate tathaiva sargārambhakāle kalādikāryātmanā
bhaviṣyatīti kiṃ tasyāḥ prerakeṇa kalpiteneti /
atha tadāpi prerakopasaṃhāro neṣyate mahāpralayānupapattiraviśeṣāditi prasaṅgaviparyayaḥ/
kiñca vikāritvānmāyāyā niraṃśatve sati sarvātmanā pariṇāmataḥ kṣīradadhyādīnāmiva kāryakāle vināśaprasaṅgaḥ/
sāṃśatve hi tasyā ghaṭādivatkāraṇapūrvakatvena paramakāraṇatvābhāvaḥ/
atha vikārastasyā neṣyate tato 'nupādānatvājjagata utpattyabhāva iti prasaṅgadvayena pūrvaḥ pakṣaḥ/
atra siddhāntaḥ
bhagavān uvāca
acetanatvātpreryā sā puruṣārthena hetunā /
svato na vikṛtistasmād ananto 'syāḥ pracodakaḥ // KirT_4.17 //
Vṛtti:
mahāpralaye 'pi puruṣārthatayā kalādivyaktyanuguṇena sūkṣmasūkṣmatarādyavasthābhedena bhagavataḥ sākṣātpreryaiva/
tadānīmapīśvarādyavasthānupasaṃhārānna pūrvaḥ prasaṅga ityarthaḥ/
yaduktaṃ śrīmanmṛgendre
svāpe 'pyāste bodhayanbodhayogyānrodhyānrundhanpācayankarmikarma/
māyāśaktīrvyaktiyogyāḥ prakurvanpaśyansarvaṃ yadyathā vastujātam// iti/
/quote{svāpe 'pyāste/
devdot vastujātam
/Mrg/VP/ 4:15. Also quoted ad /Nar/
mahāpralayaśca bahiraṅgakalādikāryopasaṃhāraḥ/
tatraiva cānantādeḥ kartṛtvamityuktaṃ yataḥ/
nāpi dvitīyaprasaṅga ityucyate
vāyuvegādyathodanvān uparyeva vikārabhāk /
akṣobhyatvāttathā māyā savikārā kalādibhiḥ // KirT_4.18 //
Vṛtti:
yathā hyudadhiḥ parimitābhiḥ śaktibhistaraṅgātmakaṃ vikāramanubhavati na sarvābhirevaṃ
śaktisamāhārātmakatvānmāyāyāḥ katipayābhireva śaktibhiḥ sā kalādivikāramanubhavati
na sarvābhistena rūpeṇākṣobhyatvāditi /
atra parābhiprāyaḥ
nākṣubdhā kāryakartrī cet
Vṛtti:
vikṛtānāmapyavikṛtānāmiva śaktīnāṃ tatsahabhāvitvādakṣobhe tāsāmapi vikārānupapatteḥ
kāryānupapattirityavaśyaṃ sarvaiva kṣubdhābhyupagantavyetyakṣobhyatvādityayaṃ heturatrāsiddha iti /
atra siddhāntaḥ/
kṣobho 'syāḥ syāttadīraṇam /
sā śaktiḥ preritā tena nityaṃ kāryakarī bhavet // KirT_4.19 //
Vṛtti:
ayaṃ sāmānyakṣobhaḥ sarvaśaktiviṣayaḥ preraṇātmakastasyā abhyupagamyata eva/
kāryātmakastu viśeṣakṣobhaḥ kasyāścideva śakteriti/
evañca nātrāsiddhatetyucyate
uktākṣobhyā vibhutvātsā kāraṇaṃ jagataḥ sthitā /
yathā māyādhikā vyāpya na tatkāryagaṇo 'dhvani /
bhāvānkalādikānvyāpya sthitākṣobhyā tataḥsmṛtā // KirT_4.20 //
Vṛtti:
vibhutvena sarvaśaktyātmanā na kāryatayā kṣobhyata ityakṣobhyatvenoktā bhavati/
jagatkāraṇātmanānumīyate/
tena rūpeṇākṣobhyaiva yato bhavantīti bhāvāstatkāryātmakāḥ kalādayaḥ tānvyāpya sthitā/
ghṛtakīṭanyāyena tadgarbha eva teṣāmutpattirityarthaḥ na tu tadbhāvabhāvitvāt/
ghaṭādeḥ kāryasya mṛdādidravyameva kāraṇaṃ loke dṛṣṭaṃ na tu tacchaktiḥ/
tatkimucyate śaktiḥ kāryakarīti/
tatrocyate
tatkāryakārikā śaktiḥ kriyākhyā sūkṣmarūpiṇī /
sthūlakāryāsu sūkṣmāpi sthitā nyagrodhabījavat // KirT_4.21 //
Vṛtti:
loke 'pi nyagrodhabījavat sūkṣmāpi śaktistasya sthūlasya kāryasya kārikā pariṇatiśabdavācyā nityānumeyadharmiṇī siddhaiva/
na tu dravyamaśaktyavasthāyāmapi
tasya bhāvāt/ yadāhuḥ
śaktiḥ kārakaṃ na dravyaṃ vyabhicārāditi/
/quote{śaktiḥ kārakaṃ na dravyaṃ vyabhicārāt
Source unknown.}
nāpi sahakārisannidhānamaśaktasya tatsahakāriyoge 'pi tatkāryādarśanāditi śobhanamuktam śaktiḥ kāryakarīti/
tataḥ prakṛte kimucyate
kāraṇaṃ tena sā jñeyā sthūlasyāsya samantataḥ /
Vṛtti:
yenaivamanekaśaktirūpāpi māyā na sarvaśaktyātmanā pariṇamata ityuktaṃ
tena kāraṇena sā kācideva śaktirasya sthūlasya kalādeḥ kāryasya sāmastyena kāraṇaṃ proktā/
na tu śaktyantaramiti dvitīyo 'pi prasaṅgo 'nupapanna iti/
atha kiṃ sarvasya jagataḥ sākṣātkāraṇam/
netyucyate
tasmātkalā tuṭiḥ saṃsthā bodhinī hyabhilāṣakṛt // KirT_4.22 //
sūkṣmaṃ cāto guṇāstebhyo buddhirbuddherahaṃkṛtiḥ /
tasmādekādaśākṣāṇi pañca tanmātrakāṇi ca /
tebhyo bhūtāni jātāni sarvamīśaḥ sṛjatyadhaḥ // KirT_4.23 //
Vṛtti:
tasmānmāyātattvātkalā tuṭiśca kālaḥ saṃsthā ca prāguktā niyatireva sākṣādutpannāḥ/
yaduktaṃ śrīmatsvāyambhuve
tasmātkālakale iti
/quote{tasmātkālakale
/Svayam/ 2:9a. Cf./ /Sadyo's
interpretation (p.43):
kalā ca kalā cetyekaśeṣaḥ/
kālaśca kalā ca kālakale/
tatraikaḥ kalāśabdo niyatimabhidhatte,
dvitīyastu kalāmeva/
kathaṃ kalāśabdo
niyatimabhidhatte/
yataḥ sāpi kalayati
prerayatīti niyatiḥ karmaphalabhojakatvena/}
kalāśabdena tatra niyaterapyupādānāt/
bodhanī tu prāguktā vidyā/
hīti yasmātkāraṇādutpannā tasmādevābhilāṣakṛt prāgukto rāgaḥ/
sūkṣmaṃ ca guṇakāraṇatayā prāguktaṃ pradhānamutpannaṃ tata eva/
prakramāntaranirdeśānna māyātaḥ kintu kāryaprakramātpūrvaśrutāyāḥ kalāta eva/
yaduktaṃ śrīmadraurave
kalātattvādrāgavidye dve tattve sambabhūvatuḥ/
/quote{kalātattvādrāgavidye/
devdot avyaktaṃ ca
/RauS/ 2:15.}
avyaktaṃ ceti
ata iti sūkṣmapadopāttāttattvātpradhānādguṇāḥ sattvādayastrayastebhyo buddhiriti guṇebhyaḥ/
buddhyādeḥ sāmānyaśāstraprasiddhasya tattvādivastunaḥ prakāraviśeṣaparigrahārthamanuvāda iti darśitaṃ prāgeva/
proktaṃ ca sāṃkhyaiḥ
prakṛtermahāṃstato 'haṃkārastasmādgaṇaśca ṣoḍaśakaḥ/
/quote{prakṛtermahāṃstato/
devdot pañcabhūtāni
/Sankh/ 22.}
tasmādapi ṣoḍaśakātpañcabhyaḥ pañcabhūtāni// iti/
sarvamiti bhūtabhāvabhuvanātmakam/
yaccādhaḥ sthūlabhūtamayaṃ brahmāṇḍaṃ tadapyasṛjat/ tadevaṃ
so 'sṛjadbhagavānīśaḥ śivaśaktisamanvitaḥ /
/quote{Cf. /RauS/ 2:19c and /
Svayam/
2:11c, and /
RauS/
1:12d and /Svayam/ 2:10d.}
kṛtsnaṃ māyātmakaṃ kāryaṃ śuddhāśuddhavimiśritam // KirT_4.24 //
Vṛtti:
pāramparyeṇaitatsarvaṃ māyātaḥ sa evānanteśo 'sṛjat/
tat pratisthānaṃ śuddhaiścāśuddhaiścādhikāribhirvimiśritam/
te 'pi tenaiva nirmitā ityarthaḥ/
yaduktaṃ śrīmadraurave
patayaścāñjanātītāḥ sāñjanāśca pṛthagvidhāḥ/
/quote{patayaścāñjanātītāḥ/
devdot vyavasthitāḥ
/RauS/ 2:20 (Ed./ reads vāpi for devās).}
bhuvane bhuvane devāstanniyogādvyavasthitāḥ// iti/
svarūpeṇāpi tacchuddhamaśuddhaṃ ca vimiśritaṃ so 'sṛjaditi/
yaduktaṃ sāṃkhyaiḥ
ūrdhvaṃ sattvaviśālastamoviśālaśca mūlataḥ sargaḥ/
/quote{ūrdhvaṃ/
devdot @paryantaḥ
/Sankh/ 54. Also quoted ad /Nar/ 3:178, p.271.}
madhye rajoviśālo brahmādistambaparyantaḥ// iti/
atra parābhiprāyaḥ
yonijaṃ buddhibhedācca tadekaṃ ceddvidhā katham /
Vṛtti:
yonirmāyā tajjatvenāviśeṣāt sarvameva /
crux śuddhānāṃ śarīraṃ śuddhaṃ /
beginsupply śuddhaṃ /
endsupply vā bhuvanaṃ syāt/crux /
ekarūpamevetyarthaḥ/
kiñcittvaśuddhānāmaśuddhaṃ vā miśritaṃ vetyevaṃ dvidhā kathamasṛjat/
asaṃbhavāt/ yadāhuḥ
nopādānaṃ viruddhasyeti/
/quote{nopādānaṃ viruddhasya
{Pramāṇavārttika},
{pratyakṣapariccheda} 263c.}
athaikasmāddvitayametatprakāratayā bhidyate/
yathānnādodanāpūpāviti/
tato nānayorvirodhasambhava iti/
tadayuktamityucyate buddhibhedācceti/
buddhibhede hyannādodanādestatprakāratayā dvitayatvam/
yasya tvekasmādbuddhibhede 'satyanekatvaṃ nāsau tatprakāratayā dvidhā bhavati/
ghaṭa iva tadabhāvatayā/
buddhibhede 'satyanekatvaṃ ca/
prāguktādaśuddhācchuddhaṃ śuddhāccāśuddham/
atastadapi tatprakāratayā dvidhā katham/
naiveti/
prakārabhedābhāvādatra ghaṭatadabhāvayoriva vastubheda eva/
ato nopādānaṃ viruddhasyeti yukta eva praśnaḥ/
siddhāntastu
dṛṣṭaṃ khadyotakādestad viruddhaṃ caikahetukam // KirT_4.25 //
Vṛtti:
ayuktametadasiddhatvāt/
na hi /
crux prakārāntarasya prakārāntarakāraṇaprakārāntaratvamasmābhistadbuddhibhedādiṣyate/crux /
api tu prakāriṇa eva tathādṛṣṭatvāt/
khadyotamaśakamakṣikādīnāṃ hi prakāśāprakāśarūpeṇa buddhibhede 'pi svedaikayonijatvena buddhyabhedāttatprakāratvaṃ dṛṣṭam/
tadvadatra śuddhāśuddhayorutpadya jñānājñānarūpeṇa buddhibhede 'pi yonijatvena buddhibhedābhāvāttatprakārabhedenaiva
dvidhābhāvo yukta iti prakārāṇāṃ parasparaparihāravirodhe 'pyekaprakāryupādānahetutvaṃ
khadyotamaśakamakṣikādīnāmiva dṛṣṭaṃ na virudhyata ityadoṣaḥ / tathā hi
evaṃ tadbhinnasaṃsthānaṃ śuddhāśuddhāṅgasaṃyutam /
jñeyaṃ kāraṇaśaktyutthaṃ kāryaṃ bījanimittajam /
Vṛtti:
evamekabījabhūtayoniśaktinimittatve 'pi śuddhāśuddhāmita pakṣasthaṃ bhinnasaṃsthānaṃ bhinnaprakāratayā jñeyam/
na ghaṭatadabhāvavadbhedeneti/
atha prakṛtopasaṃhāraḥ
evametatsamādiṣṭaṃ tatkāryaṃ vigrahāśrayam // KirT_4.26 //
Vṛtti:
vigrahe 'sminsthūlaśarīre sūkṣmadehatayāśrayo yasya tanmāyākāryaṃ kalādi sūkṣmadehatayaivamādiṣṭaṃ parameśvareṇa/
kathamityucyate
yadyapyetanmithaḥ kāryaṃ viruddhamasitātmakam /
tathāpyetatsusaṃśliṣṭam ekasminvastuni sphuṭam // KirT_4.27 //
narārthaṃ sādhayedbhinnaṃ narasya śakaṭāṅgavat /
Vṛtti:
yadyapyaśuddhaṃ māyākāryaṃ kalādyetatparasparaparihārasvabhāvatayā ghaṭatadabhāvādivattadviruddhaṃ
tathāpyetadekasminsūkṣmadehe vastuni saṃśliṣṭaṃ sphuṭaṃ kṛtvā puruṣasyārthaṃ prāguktena
caitanyopodbalenopalabdhaṃ kalādivyāpārabhedena sādhayatīti sambhāvyate śakaṭāṅgānīva śakaṭāśliṣṭānīti /
evametadanantena sṛṣṭaṃ dehanibandhanam // KirT_4.28 //
Vṛtti:
 yasmādevaṃ puruṣārthasādhakametattasmātkāraṇāddehe nibandhanaṃ sthitiryasya taddehanibandhanaṃ sthūladehādhāratvena puruṣārthasādhakatayānanteśena  #
sṛṣṭaṃ nānyatheti/ 
atha ko 'sau puruṣārthaḥ kathaṃ ca dehanibandhano 'sāvityucyate
na dehena vinā muktir na bhogaścitkriyāguruḥ /
Vṛtti:
tatra muktirbhogaśca yaścitkriyayorgururupadeṣṭā bhogena hi citkriye upadiśyete/
yenābhoge na pralayakevalādyavasthāyāmityeṣa dvividhaḥ puruṣārthaḥ/
sa ca dehena vinā nopapadyate/
muktirhi malaparipākaṃ vinā nopapannā/
nāmiśraṃ pariṇamata iti nyāyena/
kevalasya ca tasya paripākāsambhavādavaśyaṃ tatparipākasahabhāvitvena śarīrāpekṣetyuktam/
bhogo 'pi bhogasādhanānāmeṣāmadhikaraṇaṃ vinā vyāpārādarśanāddehāpekṣā susiddhaivetyavirodhaḥ/
na kevalamatrānanta eva kartā yāvat
etacca kurute śambhuḥ svatantratvātprabhutvataḥ /
sarvānugrāhakaḥ śāntas tadvaśādakhilaṃ phalam // KirT_4.29 //
Vṛtti:
parameśvaraśca tatkaroti na kevalo 'nanteśa iti cakāro 'tra bhinnakramaḥ/
prayojyaprayojakabhāvena dvayoratra kartṛtvamityarthaḥ//
/Colo
iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau caturthaṃ prakaraṇam//
%% CHAPTER 5
atha pāśapadārthasyaiva parīkṣāntarārthaṃ praśnapūrvaṃ prakaraṇāntaram//
garuḍa uvāca
śaktipātādbhaveddīkṣā nipāto na vibhutvataḥ /
Vṛtti:
atra sūtrapadārthaprakaraṇasaṃbandhāḥ prāgvaddraṣṭavyāḥ/
vākyātmakastu
tīvraśaktinipātena guruṇā dīkṣito yadā
/quote{tīvraśaktinipātena guruṇā dīkṣito yadā
/Kir/ 1:21ab.}
ityādibhiranekavidhaḥ/
pāṭalikastu sarvānugrāhakaḥ śānta ityādi/
/quote{sarvānugrāhakaḥ śāntaḥ
/Kir/ 4:29c.}
ayaṃ cātra praśnārthaḥ/ yaduktaṃ
tīvraśaktinipātena guruṇā dīkṣita ityetadayuktam/
 pāto hyavyāpakatvena vyāptaḥ kuṇḍabadarādisiddhastadviruddhaṃ ca vyāpakatvaṃ tato vyāpakaviruddhopalabdhyātra vyāpakatvena śakteravyāpakatvābhāve  #
patanābhāvaḥ sādhyata iti/ 
na cāyamasiddho hetuḥ/
prabodhikā ca sā śaktiḥ sarvagā paripaṭhyata iti
/quote{prabodhikā ca sā śaktiḥ sarvagā paripaṭhyate
/Kir/ 4:1cd.}
pūrvameva vyāpakatvenāsyāḥ samabhyupagamāditi/
na tu māyayā naikāntikatvamatretyucyate
śivasya samavetatvāt sarvadaiva sthitā paśau // KirT_5.1 //
Vṛtti:
parigrahavarttinī śaktiracetanā māyetyuktam/
tataśca pariṇatisvabhāvatvātkāryakrameṇa puṃsaḥ pralayottarakālaṃ sā patatīti yujyate vaktum/
iyaṃ tu parameśvarasamavetatvāccidrūpatvenāpariṇatidharmiṇī/ yaduktam
pariṇāmo 'cetanasya cetanasya na yujyata iti/
/quote{pariṇāmo 'cetanasya cetanasya na yujyate
/Kir/ 2:26ab.}
tataśca sarvadaiva paśau sānugrāhikātvena saṃsthiteti nānaikāntikatā samavetatve satīti viśeṣitatvādatra hetorityarthaḥ/
atha saiva sthitiḥ pāta ityucyate/ yadyevaṃ
sthitatvātsarvadā śakter bhavocchittirna kiṃ bhavet /
Vṛtti:
tasyāḥ sarvapuruṣagatatvenānādivyavasthiteḥ sarvapuruṣāṇāmapyanādireva dīkṣāyogānmokṣa iti saṃsārābhāvaprasaṅgaḥ/
abhyupagamyāpi śakteḥ prāguktaṃ pātamityucyate
kālo vā sa ca kaḥ prokto yadi kālaḥ śivena kim // KirT_5.2 //
Vṛtti:
vāśabdaḥ pakṣāntarābhyupagamasūcanārthaḥ/
athavā yaduktaṃ prāk
same karmaṇi sañjāte kālāntaravaśāditi/
/quote{same karmaṇi sañjāte kālāntaravaśāt
/Kir/ 1:20cd.}
malaparipākakālaḥ proktaḥ/
caśabdāt ko 'nyaḥ prokta iti/
kiṃ prāgukta eva śaktipātasya kālo 'nyo vetyarthaḥ/
na tu tasyaivājñātatvena vyākhyeyaṃ prāk pratipāditatvena tasyājñānasambhavābhāvāt/
yadapi kālaḥ śaktipātasya nimittaṃ,
śaktipāto dīkṣāyā iti prāguktaṃ tadapyayuktam/
yataḥ kālo yadi śaktipātasya heturiṣyate tataḥ sa eva dīkṣāheturastu kiṃ śivenātra śaktipātadvāreṇa mokṣahetunā kalpitena/
bhoge tu sthūlaṃ vicitrakaṃ kāryamityādinā pratipāditatvāttasya kartṛtvamastviti praśnārthaḥ/
/quote{sthūlaṃ vicitrakaṃ kāryam
/Kir/ 3:12a.}
idaṃ praśnajātaṃ krameṇa nirākaroti/
bhagavān uvāca
upacāreṇa śabdānāṃ pravṛttiriha dṛśyate /
yathā pumānvibhurgantā nityo 'pyukto vinaśvaraḥ // KirT_5.3 //
pāśacchedo yathā prokto mantrarāḍ bhagavāñchivaḥ /
evaṃ śaktinipāto 'pi procyate sopacārataḥ // KirT_5.4 //
Vṛtti:
tatra yaduktaṃ nipāto na vibhutvataḥ śakteriti tatsiddhasādhanameva/
ata eva tvaduktapramāṇabādhitatvānmukhyārthāsambhavenāsmābhirapi śaktipātaśrutīnāmupacaritārthatvamabhyupagataṃ/
yathā nityavyāpakadharmayukto 'pi puruṣo gantā vinaśvaraśca svaśarīreṇopacāreṇocyate/
yathā ca pāśānāṃ dīkṣitaṃ puruṣaṃ pratyapravartanameva ccheda iva ccheda ucyate/
na tu vāstavo dvaidhībhāvaḥ/
yathā ca mantrairvirājata iti mantrarāṭ parameśvaro 'pi san bhagavānupacārāducyata ityavirodhaḥ/
athātropacārasya nimittamanādisthitāyā vāmaśaktestāvat pātapadapravṛttāvucyate
nipāto bhayado yadvad vastunaḥ sahasā bhavet /
tadvacchaktinipāto 'pi prokto bhavabhayapradaḥ // KirT_5.5 //
tasmādanyatra yātyeva tathātmā deśikaṃ prati /
Vṛtti:
yathā hi pāṣāṇādipāto bhayadaḥ puṃsāmevamanādirapi parameśvaraśakteḥ sambandhaḥ saṃsārabhayahetutvātpāta ivocyate/
jyeṣṭhāśaktisambandhino 'pi dīkṣāpūrvabhāvitvena prāguktasya pātasyopacāranimittamucyate
gururyathāgrataḥ śiṣyān suptāndaṇḍena bodhayet // KirT_5.6 //
śivo 'pi mohanidrāyāṃ suptāñchaktyā prabodhayet /
yadā svarūpavijñānaṃ patiteti tadocyate // KirT_5.7 //
tasmācchaktinipātaḥ syān nipātaścihnavācakaḥ /
Vṛtti:
yathāgre sthitatvāviśeṣe 'pi śiṣyāñchāsane 'rhān yogyāneva gururdaṇḍena bodhayati na tvaśiṣyān/
 evaṃ moho malastasya nidrā kāryaṃ pratyasāmarthyaṃ paripākaviśeṣastasyāṃ satyāmapi ye suptāstannivṛttyupāyasaṃvidvikalāstānparameśvarastayaiva  #
pūrvavyavasthitayā śaktyā bodhayati/ 
 evaṃ saiva malaparipākayogyatānusāreṇa yadā viśiṣṭaṃ tannivṛttyupāyavijñānaṃ saṃsāravaitṛṣṇyādikrameṇa janayati tadā jyeṣṭhā śaktitvena kāryahetuḥ  #
patitetyupacārāducyate/ yaduktaṃ 
kṛtvā tacchaktisaṃrodhaṃ kriyate bhavaniḥspṛhaḥ/ iti/
/quote{kṛtvā tacchaktisaṃrodhaṃ kriyate bhavaniḥspṛhaḥ
/Kir/ 2:29cd.}
śrīmanmataṅge 'pi
saṃsārātsa virajyeta pradhvastakaluṣaḥ sadā/ iti/
/quote{saṃsārātsa virajyeta pradhvastakaluṣaḥ sadā
/Mat/VP/ 10:25cd.}
śrīmatsvāyambhuve 'pi
tannipātātkṣaratyasya malaṃ saṃsārakāraṇam/
/quote{tannipātāt/
devdot paraṃ niḥśreyasaṃ prati
/Svayam/ 1:17.}
kṣīṇe tasminyiyāsā syātparaṃ niḥśreyasaṃ prati/ iti//
tataśca yaduktaṃ
sthitatvātsarvadā śakterbhavocchittirna kiṃ bhavediti/
/quote{sthitatvātsarvadā śakterbhavocchittirna kiṃ bhavet
/Kir/ 5:2ab.}
tadapyadūṣaṇameva/
sarvadāsthitatve 'pi tasyāstatra malaparipākānusāreṇa tadaiva bhavavicchittikāraṇatvaṃ nānyadānyatra ceti yataḥ/
tṛtīyo 'pi praśnaḥ pratiṣidhyate/
tannipātasya saḥ kālaḥ karmaṇāṃ tulyataiva ca // KirT_5.8 //
Vṛtti:
yaduktaṃ kālo vā sa ca kaḥ prokta
/quote{kālo vā sa ca kaḥ proktaḥ
/Kir/ 5:2c.}
iti tatrocyate---karmaṇāṃ tulyataiva ceti/
caśabdāttuśabdato vā casthānīyāt prāguktaśca malaparipākaḥ/
evakāreṇa cātra tṛtīyasya kālasyābhāvaḥ kathyate/
na prāguktasyāpi samuccīyamānāvadhāraṇatvāt/
tulyaśabdasyobhayārthatvāt karmaṇordvayoḥ sāmyaṃ paripākastīvravegatā ceti darśayiṣyāmaḥ karmāṃśo yo 'dhikaḥ pūrvaṃ bhogada ityatra/
/quote{karmāṃśo yo 'dhikaḥ pūrvaṃ bhogadaḥ
/Kir/ 5:10cd.}
tadānīṃ hi
yugapattulyabalaviruddhakarmadvayākṛṣṭasya puṃsaḥ kāmukadvayā kṛṣyamāṇāyāḥ kāminyā iva bhogānupapattiriti vakṣyāmaḥ
samatve sati yo bhogaḥ kathaṃ tasya prajāyata iti/
/quote{samatve sati yo bhogaḥ kathaṃ tasya prajāyate
/Kir/ 5:11ab.}
evaṃ ca satyanādau saṃsāre kasyacitkadācittathābhūtakarmasaṃkaṭāntaḥpraveśena bhogānupapatteḥ
saṃsārābhāvaprasaṅga ityavaśyaṃ tatparihārāyānīśvaravādibhirapyatreśvaraśaktipātaḥ
kāminyādau rājaśaktivadabhyupagantavyo gatyantarābhāvāt /
anenaiva ca rūpeṇa karmaṇoḥ samatvamatra śaktipātasya kālo jñeyo na tu saṃkhyākṛtamiti darśayituṃ punaruktiḥ/
tulyatvaṃ karmaṇaḥ kālaḥ
Vṛtti:
samasaṃkhyatvena hyavirodhato na kadā cidbhogānupapattiḥ/
anyathā viśeṣābhāvāt sarvadaiva śaktipātaprasaṅgataḥ karmabhogāsambhavāt/
nābhuktaṃ karma naśyatītyāgamavirodhaḥ/
/quote{nābhuktaṃ karma naśyati
Source unknown. Also quoted (as {śruti})
ad /Mat/VP/
8:103, p.288 and thereafter (see note to translation).}
ata eva malaparipākaliṅgatvena prāguktādapi karmasāmyādidamanyadeva karmavirodhātmakaṃ śaktipātaikanivartyaṃ karmasāmyamityadoṣaḥ/
atha śaktipātātkīdṛśaṃ tatkarmadvayaṃ bhavatīti tadarthametat
kṣīṇaṃ vā yadi vāsamam /
Vṛtti:
yadā tayorviruddhayorapi karmaṇoravaśiṣṭaṃ sarvameva karmāvāpagatatvena samameva
sampadyate tadānīṃ karmāntarasyānāvāpagatasyānurodhyasyāsambhavāttattvaiḥ samagraireva
saha kṣīṇaṃ bhavatīti puṃsāṃ vijñānakevalitvameva /
yadvakṣyati same bhogastadā na hīti/
/quote{same bhogastadā na hi
/Kir/ 5:11d.}
yadi veti pakṣāntaram/
yadā punarna sarvameva tayorviruddhayorapi karmaṇoravaśiṣṭamāvāpagamanāya yogyamapi
tu kiñcijjātyantarādihetutvenāpi sambhavatīti tadānīṃ tadanuroghena śaktipātādanyataradasamamapatitaśaktikaṃ
bhavatīti virodhābhāvātsarvāṇyeva bhogyāni sampadyanta iti vakṣyati
adhikanyūnasambandhādvyākulatvaṃ na jāyata iti/
/quote{adhikanyūnasambandhādvyākulatvaṃ na jāyate
/Kir/ 5:12cd.}
atra parābhiprāyaḥ
samatvaṃ tatkathaṃ gamyaṃ
Vṛtti:
yadetadyugapatparasparavirodhātmakaṃ samatvaṃ tatkathaṃ tābhyāṃ karmaviśeṣābhyāṃ prāpyam/
naivetyarthaḥ/
anuṣṭhānakramasyaiva phaladānāpekṣitatvāditi bhāvaḥ/
atra siddhāntaḥ
nyūnādhikatuṭiḥ katham /
Vṛtti:
nyūnā cādhikā ca tuṭiḥ kālaḥ/
sa kathaṃ gamyate/
kṛṣyādibhirdṛṣṭaiḥ karmabhirityadhyāhāraḥ/
etaduktaṃ bhavati---kṛṣyādikarmabhirayaṃ heturanaikāntikaḥ/
yatasteṣāṃ krameṇāpyanuṣṭhitānāṃ kadācitpaścādanuṣṭhitasya nyūnaḥ kālaḥ śīghrameva pūrvānuṣṭhitena sahabhāva phalaṃ kurvandṛśyate/
pūrvānuṣṭhitasya tvadhikaścirātmaka iti tadvadatrāpi sambhavādgamyamevaitat karmaṇoḥ samatvamityavirodhaḥ/ tataśca
evaṃ sūkṣmaṃ samānatvaṃ yasminkāle tadaiva sā // KirT_5.9 //
svarūpaṃ dyotayatyāśu bodhacihnabalena vai /
Vṛtti:
 evaṃ dṛṣṭasyevādṛṣṭasyāpi karmaṇaḥ sambhāvyamānaṃ parasparavirodhātmakaṃ samānatvamasmadādyagocaratvāt sūkṣmaṃ yasmin kāle bhavati tasminneva  #
kāle sā pārameśvarī śaktiḥ/ 
bodhacihnasya yadbalaṃ malaparipāko yaduktam
kṛtvā tacchaktisaṃrodhaṃ kriyate bhavaniḥspṛhaḥ/ iti/
/quote{kṛtvā tacchaktisaṃrodhaṃ kriyate bhavaniḥspṛhaḥ
/Kir/ 2:29cd.}
śrīmanmataṅge 'pi
saṃsārātsa virajyeta pradhvastakaluṣaḥ sadeti/
/quote{saṃsārātsa virajyeta pradhvastakaluṣaḥ sadā
/Mat/VP/ 10:25cd.}
śrīmatsvāyambhuve 'pi
kṣīṇe tasminyiyāsā syātparaṃ niḥśreyasaṃ pratīti/
/quote{kṣīṇe tasminyiyāsā syātparaṃ niḥśreyasaṃ prati
/Svayam/ 1:17cd.}
tena svarūpaṃ sarvajñatvādi puṃso dīkṣādvāreṇa dyotayati/ yaduktaṃ
guruṇā dīkṣito yadā/
/quote{guruṇa dīkṣito yadā/
sarvajñaḥ sa śivo yadvat
/Kir/ 1:21bc.}
sarvajñaḥ sa śivo yadvaditi
na tatra malaparipākāpekṣo 'nyaḥ śaktipātaḥ api tu sa eva prasaṅgādubhayanimittaṃ sampadyata iti bhāvaḥ/
vaiśabdo 'pi prakārāntare bodhacihnabalābhāve tu
kṣīṇaṃ vā yadi vāsamamityuktameva
/quote{kṣīṇaṃ vā yadi vāsamam
/Kir/ 5:9b.}
prakārāntaraṃ yataḥ/
evaṃ ca yaḥ śaktipāto malaparipākanimittatvena saṃhitāntareṣu śrutaḥ sa dīkṣākrameṇātrāpi mokṣahetutayā prokta eva/
 yastu karmasāmyanimitto 'tra śrutaḥ tatsāmyaparihārāyaproktena nayena tatkṣayāya vā paryavasyatītyavirodho 'tra saṃhitāntarairasya viśeṣasya 
nanūbhayorapyanayormokṣahetutvamastu/
evamapyeṣa virodho na bhavatyeveti/
astu yadi malaparipākasyeva karmasāmyasyāpi tannimittatvapratipādakaṃ sphuṭaṃ vacanaṃ
bhavettasya tu karmasāmyaparihāramātraphalaṃ śaktipātaṃ prati tannimittatvaṃ pratipādayati nānyatretyuktam /
vakṣyati ca same bhogastadā na hīti/
/quote{same bhogastadā na hi
/Kir/ 5:11d.}
sāmānyaśāstreṣvapi tasya karmasāmya nivṛttiphalatvena siddheriti darśayiṣyāmaḥ/
/quote{darśayiṣyāmaḥ
ad /Kir/ 5:12cd.}
na codbhūtavirodhanivartanāya pravṛttasyānudbhūtavirodhamala nivartanamapi śaktipātasya yuktam/
sarvātmasvaviśeṣatastannivartanaprāptermokṣaprasaṅgāt/
nanu yathā malaparipākanimittaśaktipāto dīkṣayā karmaṇāṃ kṣayamanudbhūtavirodhānāmapi vidhatta iti bhavadbhiriṣyate,
tadvatkarmasāmyanimitto malasyānudbhūtavirodhasyāpi tayaiva kṣayaṃ vidhāsyatīti naiṣa prasaṅgaḥ/
na teṣāṃ tadānīmapyanupajātavirodhitvāsiddheḥ/
karmaṇāṃ hi bhogadānāya malaḥ sahakārikāraṇamavidyānubandhaṃ vinā muktasyeva bhogāyogāditi
tasyānyathābhāve teṣāmudbhūtavirodhitvameveti yukta eva tadā kṣayaḥ na tvevaṃ karmāvirodho
malasyāvasthiteḥ sahakārikāraṇaṃ yena tannivṛttau tasyāvasthānānupapattestadānīmudbhūtavirodhitvena
kṣayaḥ sambhāvyeta /
 anāditvena siddheranudbhūtavirodhasyāpi kṣayābhyupagame prokta eva prasaṅga ityanya evāyaṃ karmavirodhaparihāramātraphalaḥ śaktipātastridhāyuktito  #
'bhyupagantavya ityavirodhaḥ/ 
atha kena hetunā viruddhayoḥ karmaṇoryugapatsambhava ityucyate
karmāṃśo yo 'dhikaḥ pūrvaṃ bhogadastvitaraḥ punaḥ // KirT_5.10 //
Vṛtti:
śubhāśubhānekakarmavattve 'pi puṃso ya eva karmaviśeṣaḥ kṛṣyādivatpaścādanuṣṭhito
'pi karmāntarādyupakārajanitaparipākavaśāttīvravegatvena cādhikaḥ śaktyā bhavati
sa eva prathamaṃ bhogapradaḥ /
proktaṃ cānyairapi tīvravegānāmāsannaṃ phalamiti/
yastu tasmādanyaḥ punariti paścātkutaścitkarmāntarapratibandhakāpagamataḥ śaktipratilambhato vā bhogada iti/
kimata ityucyate
samatve sati yo bhogaḥ kathaṃ tasya prajāyate /
Vṛtti:
 evaṃ ca sati kutaścitkāraṇasāmarthyāddvayoḥ śubhayoraśubhayorvā paripākavaśāttīvravegatvena vā samatve saṃjāte sati tasya puṃso yugapadviruddhakarmadvayākṛṣṭasya  #
kathaṃ bhogaḥ/ 
naiva jāyata ityavaśyaṃ virodhaparihārāyātra śaktipāto 'bhyupagantavya ityuktaṃ prāgeva/
nanvevaṃ sarvāṇyeva karmāṇi svasvaphalamātrasādhakatvātparasparaviruddhatvena
samānānīti sarvadā śaktipātaprasaṅgaḥ/
netyucyate
miśraṃ vārambhakaṃ karma same bhogastadā na hi // KirT_5.11 //
vaktavyaścādhikaḥ kaścid anyathā na sukhetaram /
Vṛtti:
trividhaṃ hi karma jātyāyurbhogadaṃ puṃso bhogārambhakaṃ na kevalaṃ bhogapradamevāyuḥpradaṃ vā jātiviśeṣaṃ vinā bhogānupapatteḥ/
nāpi jātipradameva tābhyāṃ vinā janma samanantarameva puṃso maraṇāt bhogā nupapatteriti/
 same vijātīyenāmiśre kevalabhogaprade kevalāyuḥprade kevalajātiprade vā karmaṇi sati bhogo nopapadyata iti tatrādhikaḥ kaścitkarmaviśeṣo vijātīyaḥ/ 
bhogaprade jātipradaḥ/
tasminvā bhogaprada ityādirvaktavyaḥ/
 anyathā sukhaduḥkhabhogānupapattestathābhūtakarmasadbhāve 'pi vijñānakevalitvameva tasyeti na sarvadā karmaṇāṃ virodhena śaktipātaprasaṅgaḥ/ 
tadavirodhasyaiva sarvadā sambhavāditi/
adhikanyūnasambandhād vyākulatvaṃ na jāyate // KirT_5.12 //
Vṛtti:
 yatrāpi puruṣe dvayorviruddhayoryugapadupasthitayoḥ karmaṇoḥ sāmyaṃ tatrāpi prāguktanayena karmāntarānurodhataḥ śaktipāto na kṣayaṃ vidhatte/ 
api tu kasyacidadhikatvaṃ kasyacinnyūnatvamiti tayorvyākulatvaṃ virodho na jāyata iti/
ayamevāyurvede 'pyāyuṣyānāyuṣya karmaṇorvyākulatvaparihārāya prakāraḥ proktaḥ
śilājatuprayogādvā prasādādvāpi śāṅkarāt/
ajāsatraprayogādvā kṣayaḥ kṣīyeta nānyathā// iti/
nidrāstotrādau ca nārāyaṇabhaṭṭokta eva mahābhārate ca darśitaḥ
kāntāreṣu ca sannānāṃ magnānāṃ ca mahārṇave/
/quote{kāntāreṣu ca/
devdot gatiḥ paramā nṛṇām
Not traced in {Mahābhārata}.}
dasyubhirvā niruddhānāṃ tvaṃ gatiḥ paramā nṛṇām//
saugatairapi tārāstotrādau
harikariśikhiphaṇitaskaranigaḍamahārṇavapiśācabhayaśamani/
/quote{harikariśikhiphaṇitaskara@/
devdot bhagavati tāre namastubhyam
Source unknown.}
śaśikiraṇakāntihāriṇi bhagavati tāre namastubhyam// iti/
kathaṃ tarhi tajjāyata itītyāha
adhikanyūnaśūnyatvāt tatsthānamabhigacchati /
Vṛtti:
yadā tayorviruddhayordvayorapi karmaṇoḥ sarvamevānyat karmāvāpagatatvenādhikanyūnarahitaṃ
samameva saṃpadyate kasmiṃścitpuruṣe tadānīṃ vyākulatvaṃ na jāyata iti karmāntarasyānurodhyasyā
sambhavena śaktipātātteṣāṃ sarveṣāṃ kṣayaḥ prokta iti
sa kṣīṇakarmā puruṣastadānīṃ tatsthānaṃ prāk yatsame bhogastadā na hītyatroktaṃ
/quote{same bhogastadā na hi
/Kir/ 5:11d.}
vijñānakevalitvaṃ prāpnotītyetattadānīṃ śaktipātasya prayojanamityarthaḥ/
atha yathāyaṃ śaktipāto 'smadādyagocaratvena prāksūkṣma ukto vyādhyādinivṛttyanumeyo vā tathaiva kimasau prāgukto na vetyucyate
sa pāta iti mantavyas tasya bhaktirvilakṣaṇā // KirT_5.13 //
Vṛtti:
sa prāgukto malaparipākakālabhāvī śaktipāta ityevaṃ niyatapuruṣagatatvena mantavyaḥ/
yasya hyasau bhavati tasya bhaktirvilakṣaṇā bhavatīti/
yaduktaṃ prāk
kṛtvā tacchaktisaṃrodhaṃ kriyate bhavaniḥspṛha iti/
/quote{kṛtvā tacchaktisaṃrodhaṃ kriyate bhavaniḥspṛhaḥ
/Kir/ 2:29cd.}
śrīmatsvāyambhuve 'pi kṣīṇe tasminyiyāsā syādityādi/
/quote{kṣīṇe tasminyiyāsā syāt
/Svayam/ 1:17c.}
athāsmātkāladvayāt
kāla eva sa niṣṇātaḥ śakterātmaparigrahaḥ /
Vṛtti:
sa eva prāguktaḥ śakteḥ pātakālaḥ/
sa niṣṇātaḥ kuśalaḥ yasmādātmā parigṛhyate anugṛhyate tasminnityātmaparigrahaḥ sa kāla iti/
tasmāttameva tatrāpekṣate bhagavānnānyaṃ punaḥ
anādikarmasambandhāc chivaḥ kālamapekṣate // KirT_5.14 //
kālacchidramiti proktaṃ tajjñaśca bhagavāñchivaḥ /
Vṛtti:
anādiryaḥ karmātmakaḥ samyagbandhastasmādeva yo bhogastasyānupapattyā kālacchidramityanena śabdena proktaḥ karmavirodhātmakastamatrāpekṣate
śaktipātātteṣāṃ virodhaparihāraḥ kṣayo vā nānyathā sambhavatītyevaṃ bhagavān jānāti yataḥ/
atha kathamasau tameva kālaṃ karmaṇāṃ kṣaye 'pekṣate/
na tu tadavirodhakālamapītyucyate/
yathā kaściccale lakṣye kañcitkālamapekṣate // KirT_5.15 //
tajjño 'pi sa śivastadvat samakālamapekṣate /
Vṛtti:
yathā hyatyantasuśikṣito 'pyarjunādirdhanurdharo na sadaiva śatruto vinirgataṃ śarādyāyudhajātaṃ svaśaraiśchinatti/
api tu yadā svaśarīropaghātāyāyuṣyakarmavirodhena tadupasthitaṃ bhavati tasminneva
kāle viruddhatvādeva tadvadeva tat bhagavānapi karmavirodhalakṣaṇaṃ sāmyameva śaktipāte
'pekṣate viruddhatvādeva tadānīṃ bhogāsambhavādityuktam /
na tu tadavirodhakālamapyavirodhenaiva tadānīṃ bhogopapatteriti/
yadā tvetannābhyupagamyate tadā
abhāvāttatsamatvasya yugapanmuktiranyathā // KirT_5.16 //
Vṛtti:
anyathā virodhābhāvena sarvapuruṣāṇāṃ yugapacchaktipātaprasaṅgāt karmabhyo
muktirvijñānakevalitvaṃ syādityavaśyaṃ tatparihārāyātra karmasāmyameva hetutvena vācyamityavirodhaḥ/
yadyevaṃ sa malaparipākalakṣaṇaḥ kālo bhagavatānugrahe 'pekṣyate/
na tu tadaparipākalakṣaṇo 'pītyatra ko heturityucyate
nopāyasādhanāpekṣā kramo yadi sa neṣyate /
Vṛtti:
yadi sa kramaḥ kālo 'nugrahe nāpekṣyate tadā gurvādyupāyadīkṣādisādhanāpekṣā nātra bhavet/
sarveṣāṃ yugapadanugrahastadānīṃ prasajyata ityarthaḥ/
tataścāvaśyaṃ tatparihārāya kenāpi nimittena bhavitavyam/
taccakṣurādau paṭalādīnāmiva malasya paripākātmakamevoktamiti na kaściddoṣaḥ//
adhunā caturthamapi praśnaṃ nivartayati
prabhuratra śivo jñeyaḥ prabhutvaṃ kiṃ tuṭermatam // KirT_5.17 //
prabhutvaṃ jñasvabhāvatvād ajñatvānna tuṭiḥ prabhuḥ /
Vṛtti:
yaduktaṃ kāla eva mokṣaheturastu/
kiṃ śaktipātahetunātra śivena kalpiteneti/
tadayuktaṃ hetutvabhedāt/
nimittaṃ hi kālo 'trācetanatvādamāvāsyādiryāgāderiva kartā tu bhagavānamāvāsyādiyāge dvijātivaccetanatvāt/
na ca nimittābhyupagame kartrabhāvaprasaṅgo yuktaḥ/
virodhābhāvāt/
kartrantarābhyupagame tu sa yukta eva/
sa evāvirodhaḥ kārye kartṛnimittayordṛṣṭāntenocyate
sati kāle prabhutvaṃ syāt padmabodhe yathā raveḥ // KirT_5.18 //
na ca kālādṛte tatra vikāsaḥ pratipadyate /
tathāpi bhāskaraḥ prokto loke 'sminpadmabodhakaḥ // KirT_5.19 //
kālo 'pi yogyatā sā ced dyotako 'pyupacārataḥ /
Vṛtti:
dārṣṭāntike 'pyucyate
evaṃ yadyapi tulyatvaṃ karmaṇaḥ kāla eva saḥ /
tathāpi prabhuratreśaḥ śaktipātasya saṃsthitaḥ // KirT_5.20 //
Vṛtti:
paśūnāmaśaktatvenāndhādīnāmiva pāśavimokṣakartṛtvāsambhavāt/
 pāśānāñca jaḍatvena paṭalādīnāmiva svataḥ paśubhyo nivṛttyanupapattestatpatireva pratiniyatakālāpekṣayā cakṣurvaidyādiriva mokṣakartā yukta  #
eva prokta ityadoṣaḥ/ 
atra śakteranekapuruṣaprabodhakartṛtvādanekatvaprasaṅgadoṣa iti parābhiprāyaḥ
ekā satī bahūnāṃ sā kathaṃ bodhaṃ karoti cet /
Vṛtti:
siddhāntastu
bahūnāmapyadoṣaḥ syād vibhutvānna nivāryate // KirT_5.21 //
Vṛtti:
yato vyāpakatvena bahūnāmapyupakāro 'syāḥ śakterna nivāryate/
tato 'yamadoṣa iti/
atha prakaraṇārthopasaṃhāraḥ
evaṃ śaktisamāyogaḥ proktaḥ sūkṣmo 'tra śāsane /
Vṛtti:
evaṃ śaktipātaḥ prāguktaḥ/
sarvapraśnaśūnyo mayā prokto 'treti/
atra prasaṅgātpraśnaḥ
garuḍa uvāca
evaṃ tacchaktisaṃyogād dīkṣā yadi ca saṃsthitā // KirT_5.22 //
dīkṣitottarakāle 'pi tirobhāvaḥ pradṛśyate /
tirobhāvakarī śaktir yadi tasya na nirvṛtiḥ // KirT_5.23 //
tathā karotu sa svāmī yathāsau nānyathā bhavet /
Vṛtti:
evamanena krameṇa viśiṣṭāt parameśvaraśaktisambandhādyadi puṃso dīkṣeti mokṣaheturanugrahastato
dīkṣottara kālamapi tacchaktisambandhasya bhāvāttirobhāvaḥ samayollaṅghanādyātmako na bhavet /
dṛśyate cāsau tatastadbhāvabhāvitvasya vyabhicārācchaktipātasyānugrahahetutvāsiddheḥ/ yaduktaṃ
tīvraśaktinipātena guruṇā dīkṣito yadā/
/quote{tīvraśaktinipātena guruṇā dīkṣito yadā
/Kir/ 1:21ab.}
ityetatpunarapyayuktameva/
 athānugrahaheturasāviṣyate yadyevaṃ tathā karotu sa śaktipātalakṣaṇaṃ svamasyāstīti svāmī yathāsau puruṣo nānyathā bhavenna tirobhāvahetuṣu  #
pravartata ityarthaḥ/ 
na ca tathā karoti tadānīmapi tirobhāvahetuṣvanuṣṭhānadarśanāttat nānugrahahetuḥ śaktipāta iti pūrvaḥ pakṣaḥ/
atra siddhāntaḥ
bhagavān uvāca
tirobhāvagatānāṃ sā puruṣāṇāṃ śivecchayā // KirT_5.24 //
na tirobhāvakartṛtvād ucyate sā tirohikā /
tirobhāvāya pāto na yato 'nugrahadharmiṇī // KirT_5.25 //
Vṛtti:
iha tāvattirobhāvagatānāmapariṇatamalānāṃ na sā śaktiranugrāhikā saṃsthiteti sambandhaḥ/
nāpi sā dīkṣā teṣāmācāryairlobhājñānādibhiḥ kṛtā śivecchayā tasyāḥ saṃsthitatvādityuktam/
na tasyā jñānaṃ sambhavatīti śūdrāṇāmupanayanādivadanadhikāriṇāṃ sā niṣphalaiva/
teṣāṃ tu tirobhāvakartrī tadānīmanyaiva tirohikā śaktiḥ saṃsthitetyucyate/
yatastasyā naiva tirobhāvāya pātaḥ sambhavati anugrahadharmitvāditi yaduktam
tirobhāvakarī śaktiryadi tasya na nirvṛtiḥ
/quote{tirobhāvakarī śaktiryadi tasya na nirvṛtiḥ
/Kir/ 5:23cd.}
ityetattāvadasiddhameva/
yadyevamanugrahadharmitvāt kathaṃ na sarveṣāmanugrahaṃ vidhatta iti/
tatrocyate
yenāsannatamaḥ kālas tenātmānaṃ prakāśayet /
Vṛtti:
yena kāraṇena yasyaiva puṃso malaparipākakālo 'sāvāsannastena tasyaivātmānaṃ prakāśayatītyuktam
kṛtvā tacchaktisaṃrodhaṃ kriyate bhavaniḥspṛha iti/
/quote{kṛtvā tacchaktisaṃrodhaṃ kriyate bhavaniḥspṛhaḥ
/Kir/ 2:29cd.}
tato 'yamapyadoṣaḥ/
yaduktaṃ dīkṣottarakālamapi sā śaktiḥ kathaṃ tirobhāvahetutvena saṃsthiteti/
tadapyayuktam/ yataḥ
prakāśya yāti vidyudvat sā śaktiḥ puṃprabodhinī // KirT_5.26 //
Vṛtti:
puṃsastadānīṃ pratibodhaṃ malakṣayātmakaṃ kṛtvā sā śaktiracireṇaiva kālena vidyudvadyāti tasmādvyāpārānnivarttate/
kṛtasya punaḥ karaṇāsambhavāditi nyāyasiddha evāyamartha iti bhāvaḥ/
dīkṣottaraṃ tu mokṣaprāptiryāvat sāmānyena sā tasyādhiṣṭhāyakatvena sthiteti na śaktipātasyānugrahaṃ prati vyabhicāradoṣaḥ/
evamapi dīkṣāyā mokṣavyabhicāraprasaṅgadoṣastaduttarakālaṃ tirobhāvadarśanāditi/
atrāpyucyate
yadi sarvātmanā vāyaṃ dīkṣito 'pi tirohitaḥ /
dvividhe 'pi tirobhāve sthānaprāptiḥ kvacidbhavet // KirT_5.27 //
Vṛtti:
/crux adīkṣitastāvatsarvātmanā tirohito 'pi sankṛtadīkṣastasyetyuktam/
yadi samyagdīkṣito 'pyayaṃ kadāciddaivānmānuṣādvā pratibandhātsarvātmanā tirohito
vāśabdādasarvātmanā ca tadāsyāsmin dvividhe 'pi tirobhāve kvaciditi kasmiṃścitkravyādayonyādau
samayātikramaphalaprāptirbhavatīti /
yaduktaṃ śrīmatpauṣkare
samayollaṅghanātproktaṃ kravyādatvaṃ śataṃ samāḥ/ iti/
/quote{samayollaṅghanātproktaṃ kravyādatvaṃ śataṃ samāḥ
Not traced in /
Pau, but = /Sar/ 25:2cd.
Cf./ note ad /KirV/ 1:10.5.
The same half-verse is quoted there and in 6:8.12.}
na tu sarvasminsamayātikrame vakṣyamāṇaiḥ prāyaścittaiḥ kṣapita iti kvacidgrahaṇam/
kimata ityucyate/
tatra sthitasya tasyeha vāsanā saiva jāyate /
tadyuktasya vimokṣaḥ syād ātmano nirvikalpakaḥ // KirT_5.28 //
Vṛtti:
tatra samayātikramaphalabhogasthāne kravyādayonyātmani piśācādiśarīre 'pyavasthitasya samayātikramakarturdīkṣitasya vāsanā saiveti/
yaivānatikrāntasamayānāṃ śivabhaktyādiheturvāsanā dṛṣṭā saivābhivyajyate/
ataśca dīkṣitatvavāsanāyogāttatprāyaścittaphalaṃ kāmyavaddīkṣāphalavighnabhūtaṃ bhuktvāsāvātmā mokṣaṃ dīkṣāphalaṃ prāpnotyeva/ yaduktam
prāyaścittaviśuddhasya gatiḥ śuddhā prakīrtitā/ iti/
/quote{prāyaścittaviśuddhasya gatiḥ śuddhā prakīrtitā
Source unknown.}
tathā hi
anena kramayogena tirobhāvagato bhavet /
ānarthakyaprasaṅgaḥ syād yadi muktirna sā bhavet // KirT_5.29 //
Vṛtti:
pūrvaṃ malaparipākastataḥ śaktipātastato dīkṣetyanena kramayogena yo dīkṣitaḥ kathañcittirobhāvagato
bhavettasya yadi samayātikramaphalabhogādanantaraṃ na taddīkṣāphalaṃ muktirbhavet /
tatastaddīkṣākramasyānarthakyaṃ prasajyeta/
 na ca parameśvaravyāpāratvāttasyāsāvupapadyata iti avaśyaṃ tata eva tasya tadānīṃ muktirabhyupagantavyeti na dīkṣāyā api svakāryavyabhicāraprasaṅgadoṣa 
nanu tulye śaktipāte dīkṣāyoge vā kathaṃ kaścidevottarakālaṃ tirobhāvena yujyate nānya ityatrocyate/
mandā mandatarā śaktiḥ karmasāmyavivakṣayā /
Vṛtti:
karmaṇā malaparipākalakṣaṇena yatsāmyaṃ mandatvaṃ mandataratvaṃ vā tasya vivakṣāhetutvādvivakṣā
jñānameva tayā hetubhūtayā mandā mandatarā vā śaktiḥ pārameśvarī dīkṣā vā yasyopatiṣṭhate
tasya pratyavāyayogo bhavatyeva /
 yasya tu malaparipākalakṣaṇena karmaṇā tīvreṇa tīvratareṇa vā sāmyaṃ tadvivakṣayā tīvrā tīvratarā vā śaktiḥ patati tasya na pratyavāyaḥ kathamapi  #
sambhavatītyuktaṃ bhavati/ 
evamanugrahaśaktermandatvopacāreṇa pratyavāyahetutvaṃ mantavyam/
nānyathetyucyate
na punastādṛśī śaktiḥ kṣīravatpariṇāminī // KirT_5.30 //
yataḥ śaktimataḥ śaktiḥ kṛtyasaṃsthānabhedagā /
dvijādivarṇaniśreṇī sā ca mocayati sphuṭam // KirT_5.31 //
Vṛtti:
 na punaranugrahaśaktireva tirobhāvātmatāṃ gacchatītyupapadyate yataḥ parameśvarasya śaktiḥ kṛtyasya yatsaṃsthānaṃ sthitiḥ tenaiva bhedaṃ prāptā  #
na mukhyata ityuktam/ 
īśaḥ sadāśivaḥ śāntaḥ kṛtyabhedādvibhidyata iti/
/quote{īśaḥ sadāśivaḥ śāntaḥ kṛtyabhedādvibhidyate
/Kir/ 3:13cd}
tataśca parameśvaravatsāpyapariṇāminyeva/ yaduktam
pariṇāmo 'cetanasya cetanasya na yujyate/ iti/
/quote{pariṇāmo 'cetanasya cetanasya na yujyate
/Kir/ 2:26ab.}
sā ca dvijādīnāṃ varṇānāṃ paramapadaṃ mokṣākhyaṃ gacchatāṃ niśreṇī sopānapaṅktiḥ ūrdhvagatihetutvāditi/ evaṃ
tīvraśaktinipātena guruṇā dīkṣito yadā
/quote{tīvraśaktinipātena guruṇā dīkṣito yadā
/Kir/ 1:21ab.}
ityetatsūktameveti//
evaṃ samāptaśca pañcamo 'dhyāyaḥ//
/Colo
iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau pancamaṃ prakaraṇam//
%% CHAPTER 6
athopāyapadārthasya parīkṣārthaṃ praśnapūrvakaṃ prakaraṇāntaram
garuḍa uvāca
sarvānugrāhakaḥ proktaḥ śivaḥ paramakāraṇaḥ /
dvijātayastu ye varṇā nyūnādhikatayā sthitāḥ // KirT_6.1 //
saṃskāro 'pi yadaivaṃ syāt phalamevaṃ na kiṃ bhavet /
saṃskāraḥ sadṛśasteṣāṃ nyūnādhikagatiḥ katham // KirT_6.2 //
Vṛtti:
atra sūtrapadārthaprakaraṇasambandhāḥ prāgvaddraṣṭavyāḥ/
vākyātmakastu guruṇā dīkṣito yadetyādibhiranekavidhaḥ/
/quote{guruṇā dīkṣito yadā
/Kir/ 1:21b.}
pāṭalikastu pūrvapaṭalopasaṃhāra eva darśita iti/
ayaṃ cātra praśnārthaḥ---parameśvarastāvanmalaparipākādanu paścātsaṃskāryatayā sarveṣāṃ grāhaka ityuktam/
eteṣāṃ madhyāddvijātayastrayo varṇāḥ,
naikaḥ/ yaduktam
mātṛtaḥ prathamā jātiraupanāyanikāparā/
brahmakṣatraviśāṃ yena tenoktāste dvijātayaḥ// iti/
/quote{mātṛtaḥ prathamā/
devdot tenoktāste dvijātayaḥ
Source unknown.}
jātisvābhāvyādevagogavayagardabhādivatsāmānyaśāstreṣūttamamadhyamanyūnatvena sthitāsteṣāṃ
ca yaḥ sāmānyaśāstravihito garbhādhānādiraṣṭacatvāriṃśadbhedabhinnaḥ saṃskāraḥ tajjātereva
patitatvamātranivṛttiphalo vedavidbhiriṣyate taccharīrasya vā /
yadāha manuḥ
kāryaḥ śarīrasaṃskāraḥ pāvanaḥ pretya ceha ca/
gārbhairhomairjātakarmacaulamauñjīnibandhanaiḥ// iti/
/quote{kāryaḥ śarīrasaṃskāraḥ/
devdot @mauñjīnibandhanaiḥ
{Manusmṛti} 2:26.}
tataścāyamapi dīkṣākhyaḥ saṃskāraḥ saṃskāratvā devamiti jāteḥ śarīrasya vā syāt/
tathā ca phalaṃ tadvadevāsyānugrahātmakaṃ na kiṃ bhavet/
naiva kiñcidbhavediti/ tataśca
guruṇā dīkṣito yadā/
sarvajñaḥ sa śivo yadvad
/quote{guruṇā dīkṣito yadā/
sarvajñaḥ sa śivo yadvat
/Kir/ 1:21bc.}
ityasyāḥ śrutervirodha ityarthaḥ/
yato vaidikenāyaṃ saṃskāraḥ sadṛśasteṣāṃ tato vaidikāt nyūnā gatirasmāccādhiketyetatkatham/
naivopapadyata iti praśnaḥ/
siddhāntastu
bhagavān uvāca
na jāterna śarīrasya saṃskāraḥ prāṇino mataḥ /
Vṛtti:
nāyaṃ saṃskāro jāteḥ śarīrasya vā mataḥ/
api tu prāṇinaścetanasyaivānugrahātmakaḥ tathāśruteriti na sādharmyamātreṇānyathā kalpanīyaḥ/
tannaiṣa doṣa iti/
 ye tvayamapi saṃskāratvājjāteḥ śarīrasya vā saṃskāro bhavanna dṛṣṭenaiva rūpeṇa śrāddhādi pitṛpitāmahāderiva puruṣasyopakāro bhaviṣyatīti kalpayanti 
yadi jātestadekasmin dīkṣite 'khiladīkṣaṇam // KirT_6.3 //
tena jāterna vaktavyo jaḍatvānna tanormataḥ /
cidrūpānugrahaḥ proktaḥ sarvānugrāhakaḥ śivaḥ // KirT_6.4 //
Vṛtti:
jāteḥ sarvapuruṣagatatvenāviśeṣādekapuruṣamokṣoddeśena saṃskāre sarvapuruṣamokṣaprasaṅgaḥ/
śarīrasya tu puruṣabhedena bhedādetatprasaṅgābhāve 'pi jaḍatvānniṣphala eva saṃskāraḥ proktaḥ/
atha taddvāreṇa cetanasyaivāsau saṃskāra ityucyate yadyevamavirodhaḥ/
yataścidrūpānugrahaḥ prokto 'smābhiriti/
atraiva parīkṣāntarāya praśnaḥ
garuḍa uvāca
sarvānugrahakartṛtvād bālabāliśabhoginām /
kartavyo 'nugraho deva sa ca saṃskārapūrvakaḥ // KirT_6.5 //
saṃskāreṇaiva muktiḥ syāt proktā tantre yadā tadā /
kriyājñānavratādīnām upāyānāmahetutā // KirT_6.6 //
Vṛtti:
iha hi parameśvaraḥ sarveṣāmeva malaparipākātpaścātsaṃskāryatayā grāhakaḥ/
teṣāṃ madhyāt
āṣoḍaśādbhavedbālaḥ
/quote{ā ṣoḍaśādbhavedbālaḥ
Source unknown. More of the verse is quoted in the
/MrgVD/ ad /VP/ 10:14, pp.266--7 and ad
/Mat/VP/ 12:5c--6c, p.339, where
Bhatt observes that it appears (with some
differences)
in the {Śabdakalpadruma}
(s.v. {bāla}) attributed to Bharata.}
iti smṛterbālo bālo 'prāptapadavākyapramāṇaśāstrābhyāsakālaḥ kathyate/
bāliśastu na tato 'pi nyūnavarṣaḥ śaktipātaniścayābhāvādātmano 'nadhikāritvādasaṃskārya evāsau yataḥ/
api tu strīśūdrādivat padavākyapramāṇaśāstraśravaṇāyogyo bāliśa iva bāliśaḥ kathyate/
bhogī punarna bhoganiṣṭha eva/
tasya malaparipākābhāvena saṃskārānadhikārāt/ yaduktam
kṛtvā tacchaktisaṃrodhaṃ kriyate bhavaniḥspṛhaḥ/ iti/
/quote{kṛtvā tacchaktisaṃrodhaṃ kriyate bhavaniḥspṛhaḥ
/Kir/ 2:29cd.}
śrīmadvidyādhipatirapyāha
te tvacchaktyā naiva niyuktāḥ kila nūnaṃ yeṣāṃ bhoge saṃsṛtikartaryabhilāṣaḥ/
kiṃ te tīrṇā bhīmamahāmbhonidhipāraṃ ye yādobhirluptaśarīrāḥ prataranta iti/
/quote{te tvacchaktyā/
devdot ye yādobhirluptaśarīrāḥ pratarante
Probably from the lost {Mānastotra}, three
verses of which are quoted in {Tantrāloka} 14:10--12. These
are also in {mattamayūra} metre and have a
similar rhetorical structure. (A Vidyādhipati is
also cited ad /Moksa/ 69.)}
api tu śrutapadavākyādiśāstraḥ saṃprāptatadabhyāsakālaścaiśvaryavyākṣepāttvakṛtatadabhyāso rājā direvocyate/
teṣāṃ malaparipāke sati avaśyamanugrahaḥ śaktipātātmakaḥ kartavyaḥ parameśvareṇa/
sa ca tathābhūto 'nugrahaḥ saṃskārasya dīkṣātmanaḥ pūrva eva pūrvokto heturityarthaḥ/ tataśca
tīvraśaktinipātena guruṇā dīkṣito yadā/
sarvajñaḥ sa śivo yadvaditi
/quote{tīvraśaktinipātena guruṇā dīkṣito yadā/
sarvajñaḥ sa śivo yadvat
/Kir/ 1:21.}
śrutyātrāgame saṃskāreṇaiva bālāderiva
proktā sarvasya muktiḥ syāditi dīkṣottarakālamanuṣṭheyatvenoktānāmasmākaṃ jñānādīnāṃ
niṣprayojanatvameva padavākyapramāṇasaṃskārarahitatvenehāpi jñānādyayogyānāṃ bālādīnāṃ
saṃskārādeva mukteḥ siddhatvādityasmākamapi puruṣārthānupāyabhūtametatkriyājñānādyanuṣṭhānamakartavyamiti praśnaḥ /
siddhāntastu
bhagavān uvāca
ye yathā saṃsthitāstārkṣya tathaiveśaḥ prasādakṛt /
Vṛtti:
 ye padavākyādisaṃskāreṇa vyavasthitā ye ca prakārāntareṇa bālādayaḥ teṣāṃ sarveṣāmeva bhagavānmalaparipākaparīkṣayā tatprakārānusāreṇa prasādaṃ 
na tu jñānāyogyānparityajatītyarthaḥ/ tathā hi
keciccātra kriyāyogyās teṣāṃ muktistathaiva hi // KirT_6.7 //
jñānayogyāstathā cānye caryāyogyāstathāpare /
evaṃ yeṣāṃ yathā prokto mokṣasteneśayojanāt // KirT_6.8 //
Vṛtti:
yeṣāṃ muktiḥ sadā śivatvalakṣaṇā tathaiva dīkṣāprakaraṇenaivoktā teṣāṃ madhyātkecidatra
dīkṣottarasminkāle kriyāyāṃ yāgātmikāyāṃ japabāhyamānasabhinnāyāmeva yogyā bālā bhoginaśca na jñāne /
nanu jñānaṃ vinā kriyāyāṃ yogyataiva na sambhavatīti/ yadāhuḥ
jñātvā cānuṣṭhānamiti/
/quote{jñātvā cānuṣṭhānam
Source unknown. Cf. Jayaratha ad {Tantrāloka} 15:11:
jñātvā hi anuṣṭhānaṃ bhavediti bhāvaḥ}
satyam/ tattu kriyākṣiptatvājjñānaṃ śāstraikadeśamātraviṣayaṃ
kriyaivoktamityavirodhaḥ/
ye tu proktebhyo 'nye padavākyapramāṇakuśalāste jñāne vyākhyāne ca tadartha vicāre ca yogyatvādācāryā evādhikriyanta ityarthaḥ/
ye tvapare bāliśatvenoktāḥ kriyāyāmapyayogyāste caryāyāmeva kṛcchracāndrāyaṇādivratarūpāyāṃ
yogyatvādadhikriyanta ityevamīśaniyojanāddīkṣānantaraṃtena bhagavatā yeṣāṃ kriyājñānādyadhikāriṇāṃ
yathā nityanaimittikānuṣṭhānaprakāreṇa mokṣaḥ pratyavāyaphalebhyaḥ proktastaistathaivānuṣṭheya
ityadhyāhāraḥ / anyathā
samayollaṅghanātproktaṃ kravyādatvaṃ śataṃ samāḥ/ iti/
/quote{samayollaṅghanātproktaṃ kravyādatvaṃ śataṃ samāḥ
/Sar/ 25:2cd; but cf. /KirV/ 5:27.6 and 1:10.5 and the
footnote to the translation of the latter.}
na pratyavāyaphalebhyasteṣāṃ mokṣa ityarthaḥ/
evaṃ tāvadyathādhikāraṃ jñānādīnāṃ coditatvātsarvānuṣṭheyatvadoṣaḥ parihṛtaḥ/
yattūktaṃ kimarthamanuṣṭhīyanta iti tatrocyate
jñānādīnāmupāyānāṃ dīkṣā kāraṇamiṣyate /
dīkṣayaiva na mokṣaḥ syād upāyaḥ sa niyāmakaḥ // KirT_6.9 //
Vṛtti:
na jñānādīnāṃ niṣprayojanatvamatropāyatvena śrutatvāt/
kevalaṃ dīkṣāpūrvatvena teṣāṃ śrutatvāt na dīkṣayā kāryabhūto bandhamokṣaḥ tasya tayaivāsampāditatvāt/
 api tūpāyaḥ sa niyāmaka iti yeṣāṃ yathā bandhanānāṃ mokṣārthaṃ vicchedātmako niyamo dīkṣayā na kṛtaḥ teṣāṃ keṣāñcideva sa jñānādirupāyo niyāmako  #
vicchedako heturuktaḥ/ tathā hi 
sarvānugrahakartṛtvād upāyāste prakīrtitāḥ /
ekaḥ kasmādupāyo na proktastena yadanyathā // KirT_6.10 //
Vṛtti:
iha hi vakṣyamāṇayuktyārabdhakāryakarmopabhogoparodhenāsadyonirvāṇadīkṣayā
/quote{vakṣyamāṇayuktyā
/Kir/ 6:20 and commentary.}
sarvātmanā malādivicchedaśivatvavyakyātmako 'nugraho yo bhagavatā na kṛtaḥ so 'pi tena tathaivopadeśadvāreṇa kartavyaḥ/
tataśca tasmindīkṣayā pariśiṣṭe tāvatyapi malacchedādau te jñānādaya upāyāḥ prakīrtitāḥ/
tairupāyaiḥ pratyahaṃ krameṇa tathā malādinivṛttiḥ śivatvavyaktiśca kartavyā dīkṣitairyathā naivārabdhakāryakarmavirodho jāyate/
 nāpi punastathābhūtabandhanivṛtteḥ śivatvavyakteśca kāraṇāntarāpekṣeti yadyevaṃ nābhimataṃ parameśvarasya syāt tadaika eva kasmādupāyo dīkṣākhyastena 
yaditi yasmādanyathetyanekaḥ prokto mokṣo vātha catuṣṭayādityādiśrutibhiḥ/
/quote{mokṣo vātha catuṣṭayāt
/Mat/VP/ 26:63d.}
tasmādetadgamyate---yo dīkṣayā na kṛto 'nugrahastatra jñānādīnāmupāyateti/
evaṃ ca/ yaduktam
kriyājñānavratādīnāmupāyānāmahetutā/ iti/
/quote{kriyājñānavratādīnāmupāyānāmahetutā
/Kir/ 6:6cd.}
saṃskāreṇaiva muktiḥ syāditi ca,
/quote{saṃskāreṇaiva muktiḥ syāt
/Kir/ 6:6a.}
tadasiddhaṃ darśitameva viśiṣṭādhikāraviṣayatvena caitatsiddhasādhanamityucyate
samayāṃścāṅganādīnām aśaktatvādviśodhayet /
ajñatvānna ca doṣo 'sti
Vṛtti:
bāliśāstāvadatyantājñatvena
/quote{Testimonium:
from bāliśāstāvadatyantājñatvena
up to and including dīkṣāyāmanadhikāra eva
is quoted (prefaced by tathā coktaṃ śrīmatkiraṇavṛttikāreṇa
bhagavatā rāmakaṇṭhaguruṇā
``samayāścetyādi/devdot'')
by Nirmalamaṇi (=/
Nirmala) in his {Prabhāvyākhyā} on the
{Kriyākramadyotikā}, pp.346--7.}
caryāyogyā ityuktam/
ye tu jñatve 'pi vyādhinā jarayā vā atyantamaśaktāsteṣāṃ vṛddhavyādhitāṅganādīnāṃ
nityatayā vaśyānuṣṭheyatvena coditatvādye samayaśabdenoktāḥ kriyājñānacaryātmakā
upāyāstānviśodhayedācāryo dīkṣayaivetyuktaṃ kvacitparameśvareṇa
teṣāṃ nirbījikā dīkṣā samayādivivarjitā/ iti/
/quote{teṣāṃ nirbījikā dīkṣā samayādivivarjitā
{Svacchandatantra} 4:88ab.}
na tvatra niṣiddhāḥ samayatvena mantavyāḥ/
teṣāṃ devagurvagnidrohātmanāṃ pātakopapātakamahāpātakabhedena kṛcchracāndrāyaṇādiprāyaścittakṣapaṇīyatvena vakṣyamāṇatvāt/
/quote{kṛcchracāndrāyaṇādiprāyaścittakṣapaṇīyatvena vakṣyamāṇatvāt
/Kir/ Chapters 43 and 44.}
tataścājñatvādityatyantaśaktivaikalyena jñānakriyādyananuṣṭhāne 'pi na doṣaḥ pratyavāyātmakasteṣāmastīti/
caśabdādye pūrvaṃ tadanuṣṭhitavanto 'pi paścādaśaktyā nānutiṣṭhanti teṣāmapi na doṣaḥ/
yato 'rthī śakto vidvān śāstreṇāparyudastaḥ karmaṇyadhikriyata ityāha
/quote{arthī śakto vidvān śāstreṇāparyudastaḥ karmaṇyadhikriyate
Quoted also ad /Sar/ 1:2, p.6.
Bhatt notes (ad loc.)
that it appears as number 719 of
a {Laukikanyāyasāhasrī}. Cf. {Śābarabhāṣya} 1.3.25.}
jñatvāddoṣo mahānbhavet // KirT_6.11 //
tena teṣāṃ vimuktiḥ syād dīkṣayā bhaktiyogataḥ /
ye 'tra śaktā na teṣāṃ tu śodhyāsteṣāṃ prakāśayet // KirT_6.12 //
Vṛtti:
jñatvamatra śaktatvameva/
yathāha ye 'tra śaktā na teṣāṃ dīkṣayā śodhyāḥ/
kiṃ tu nityānuṣṭheyatvena prakāśayediti/
tataśca śaktatve sati ye nityādyanuṣṭhānaṃ na kurvanti teṣāṃ mahāndoṣaḥ prāyaścittalakṣaṇo bhavet/
nāśaktānāmiti/
tarhi kiṃ tairnityamanuṣṭheyam/
laukikena rūpeṇa śivadharmoditena vā yathāśakti devagurutadbhaktaparicaraṇādikameva svataḥ putrabhṛtyādipreṣaṇena vā/
tadeva ca teṣāṃ prāguktajñānādikṛtyaṃ sādhayati/
yathāha bhaktiyogata iti/
anyathā teṣāmatyantamūḍhatvena tiraścāmiva śaktipātakāryasya bhaktyāderaniścayāddīkṣāyāmanadhikāra eva/
na ca putrādestatsaṃskārārthitayā teṣāṃ śaktipātānumānaṃ yuktaṃ vyadhikaraṇatvāt/
na hi dhave dhūmaḥ khadire svakāraṇamagnimanumāpayatīti/
kāraṇaṃ ca śaktipāto bhaktyādīnāmityuktam/
na tvarthitādeḥ/
viśeṣato bhinnādhikaraṇasya snehasaṃskārapūrvakatvenaiva tasya siddheḥ/ yadāhuḥ
iṣṭaṃ dharme niyojayediti
/quote{iṣṭaṃ dharme niyojayet
Source unknown.}
na tataḥ śaktipātānumānaṃ yuktaṃ pratibandhābhāvāditi/
bhaktiyogata eva teṣāṃ tiryagvailakṣaṇyena jñānasiddheratyantāśaktatvena ca śāstracoditānuṣṭhānāsambhavādaprāptadīkṣāṇāmivopāsakānāṃ
bhagavadviṣayastutinamaskārasaparyādyeva nityamanuṣṭheyaṃ yuktamityavirodhaḥ /
yenaiva teṣāṃ jñānādyananuṣṭheyamityuktaṃ tena kāraṇena yaduktam
kriyājñānavratādīnāmupāyānāmahetutā/ iti
/quote{kriyājñānavratādīnāmupāyānāmahetutā
/Kir/ 6:6cd.}
saṃskāreṇaiva muktiḥ syāt
/quote{saṃskāreṇaiva muktiḥ syāt
/Kir/ 6:6a.}
iti ca tasminviṣaye siddhasādhanatvādayuktamiti/
athopasaṃhāraḥ
evaṃ jñānādikaṃ sarvaṃ tacchaktasya prakāśayet /
anyathā sthitibhaṅgaḥ syāt sthitiścoktā śivāgame // KirT_6.13 //
tadabhāve na kiñcitsyāt tenāyaṃ niyamaḥ sthitaḥ /
sarvānugrāhakatvena sthityupāyavivakṣayā // KirT_6.14 //
Vṛtti:
jñānayogyasya jñānaṃ nityānuṣṭheyatayā prakāśayedācāryaḥ/
kriyādiyogyasya tu kriyādīni/
so 'pi tathaivānutiṣṭhet/
anyathāgamavihitāyā nityādyanuṣṭhānātmikāyāḥ sthiterananuṣṭhānāt bhaṅgaḥ syādeva/
evaṃ sthiterbhaṅge jāte sati na kiñcitsyāditi vakṣyamāṇaprāyaścittākrāntatvāt tasya na dīkṣāphalaṃ samanantaraṃ syāt/
prāyaścittavighnākrāntatvāditi tena kāraṇenāyaṃ jñānādīnāṃ nityānuṣṭheyatayā puruṣārthatvena niyamaḥ sthita iti/
tadananuṣṭhāne tu teṣāṃ prāyaścittaphalabhoktṛtā/
tadante tu viśuddhajñānakevalitvena parameśvarādanugrahastāvato 'pi malasya dravyatvena
svato nivṛttyasaṃbhavādityevaṃ sthityupāyavivakṣayāpi sarveṣāṃ pariṇatamalānāmanugrāhako bhagavānityadoṣaḥ /
atraiva parīkṣāntarāya praśnaḥ
garuḍa uvāca
pāśaviśleṣaṇārthaṃ tu dīkṣāpi kriyate kila /
viśleṣo 'pi na dṛśyeta adṛṣṭatvātkathaṃ vada // KirT_6.15 //
Vṛtti:
dīkṣā pāśaviśleṣahetuḥ/
apiśabdācchivatvavyaktihetuśca na bhavati kriyātvāddarśanāntaradṛṣṭajyotiṣṭomabrahmahatyādikriyāvat/
karmaṇāṃ ca pāśānāṃ dīkṣayā viśleṣo na sambhavet/
śarīrāntarabhogyatve sati tato deśakāladūravartitvena dṛṣṭatvāt/
khaḍgavicchedo dūrasthitabhaṭādīnāmiveti praśnārthaḥ/
siddhāntastu
bhagavān uvāca
pāśastobhātkṣayaḥ siddhaḥ saṃsiddhaiḥ so 'pi śambaraiḥ /
śambarāṇāmacintyatvād yathā mūrtaviṣakṣayaḥ // KirT_6.16 //
Vṛtti:
pāśānāṃ duṣkṛtakarmarūpāṇāṃ stobhātkṣayaḥ/
 yasmātpāśastobhakarma prāyaścittātmakamucyate tasmātkṣayo duṣkṛtalakṣaṇānāṃ karmaṇāṃ yena bhavatāṃ siddhaḥ tenātra prathamo heturanaikāntika 
asiddhaścākarmatvāddīkṣāyā mantraśaktirhyācāryavyāpārābhivyaktā dīkṣetyuktam/
mantrāṇāṃ ca samyaksiddhānāmacintyaśaktitvādviṣakṣayādiriva so 'pi pāśaviśleṣādiḥ sambhāvyata ityadoṣaḥ/
loke 'pyāhuḥ
acintyo hi maṇimantrauṣadhīnāṃ prabhāvaḥ/ iti/
/quote{acintyo hi maṇimantrauṣadhīnāṃ prabhāvaḥ
Occurs also in {Ratnāvalī} Act 2,
p.39 and is quoted ad /Mat/VP/
7:49, p.249 and ad /KirV/ 3:11.}
dvitīyo 'pi heturanaikāntika ityucyate
nāmasaṃkīrtanādeva yathā kaścitprasādhyate /
dūrastho mantramukhyaistu tadvatkarmakṣayastviha // KirT_6.17 //
Vṛtti:
atra dūrasthito 'pi kāminyādirarthaḥ tannāmnā saṅkīrttitamātreṇa mantraviśeṣaiḥ sādhyamāno dṛṣṭaḥ/
aśubhasūcakaiśca karmabhirakāla eva puṣpaphalādiḥ/ yadāhuḥ
akālajaṃ puṣpaphalaṃ śītamuṣṇamakālajam/
akālajo nadīvego sūcayanti mahadbhayam// iti/
/quote{akālajaṃ puṣpaphalaṃ/
devdot sūcayanti mahadbhayam
Source unknown.}
tathaiva śarīrāntarabhogyasvakarmākāla eva mantrabalādupasthāpitamupabhuktatvāttatraiva kṣayameṣyatīti na doṣaḥ kaścit/
atraiva praśnāntaram
garuḍa uvāca
aśeṣapāśaviśleṣo yadi deva sa dīkṣayā /
jātāyāmarthaniṣpattau kathaṃ syādvapuṣaḥ sthitiḥ // KirT_6.18 //
Vṛtti:
yadi dīkṣayā karmādisarvapāśavicchittirbhavet tato nimittābhāvāddīkṣitānāṃ śarīraṃ na bhavet/
bhavacca dṛṣṭam/
tato dīkṣāyāṃ sarvapāśakṣayaśrutiragninā siñceditiśrutivatpratyakṣādibādhitatvādapramāṇamiti pūrvaḥ pakṣaḥ/
/quote{agninā siñcet
An old example,
this occurs also,
e.g.,
in {Śābarabhāṣya} 3.2.4.}
siddhāntastu
bhagavān uvāca
jātāyāṃ ghaṭaniṣpattau yathā cakraṃ bhramatyapi /
pūrvasaṃskārasaṃsiddhaṃ tathā vapuridaṃ sthitam // KirT_6.19 //
Vṛtti:
ghaṭasya niṣpattyarthaṃ hi cakrabhramaṇaṃ tasyāṃ jātāyāṃ sampannāyāmapi yathā tatsaṃskārata
eva cakrabhramaṇaṃ dṛśyate tathā sadyonirvāṇadīkṣāyāṃ karmādisarvapāśakṣaye 'pi tatsaṃskāreṇaiva
dīkṣitānāṃ kiyantaṃ kālaṃ śarīraṃ tiṣṭhatīti nimittābhāvādityasya hetostatkālanaimittikābhāvāsiddhāvanaikāntikatvānna
proktadīkṣāphalaśrutibādhakṣatiriti /
tadidamāhuḥ
tiṣṭhati saṃskāravaśāccakrabhramavaddhṛtaśarīra iti
/quote{tiṣṭhati saṃskāravaśāccakrabhramavaddhṛtaśarīraḥ
/Sankh/ 67cd.}
/noindent
asadyonirvāṇadīkṣāviṣaye tu sarvapāśakṣayāśruterayaṃ heturasiddhatvādevābādhaka ityucyate
anekabhavikaṃ karma dagdhabījamivāṇubhiḥ /
bhaviṣyadapi saṃruddhaṃ yenedaṃ taddhi bhogataḥ // KirT_6.20 //
dehapāte vimokṣaḥ syāt sadyonirvāṇadāpi vā /
kāryāṇubhiḥ sadā siddhais tena te śivayojakāḥ // KirT_6.21 //
Vṛtti:
sadyonirvāṇadīkṣāyāṃ tāvatsarvāṇyeva prāgarjitāni karmāṇi mantraśaktitaḥ phalāprasavenāpyakāla eva bhogataḥ kṣayaṃ nīyanta ityuktam/
asadyonirvāṇadīkṣāyāṃ tu sadyomumukṣoranadhikārānna tasya śarīrasya vināśāya mantrāḥ prayujyante/
api tu rakṣaṇāyaiva yasmādyenedaṃ karmaṇā yathā ca śarīramārabdhaṃ tasya bhogenaiva kṣayaḥ/
nānayeti/
yattu dīkṣottarakālamanuṣṭheyatvādbhaviṣyadityuktaṃ karma tatsaṃskārārambhasāmarthyābhāvadvāreṇānayā saṃruddham/
yataḥ prakṛtau karmaṇāṃ saṃskāraḥ kārya ityuktam/
ataśca sarva eva mantraśaktyā dīkṣitaṃ prati dagdhabījāḥ sampannāste karmaviśeṣāḥ/
 na punastatsaṃskārapātratāṃ yāntīti sadyonirvāṇadīkṣāyāñcārādhitamantrasāmarthyatastatkṣaye 'pi cakrabhramavaddhṛtaśarīrāvasthiteruktatvānna  #
dīkṣānantarameva śarīrapātadoṣa iti/ 
atra praśnaḥ
garuḍa uvāca
pāśamuktasya yaccihnaṃ svalpamapyatra kiṃ na tat /
dṛśyate bhakticihnena na ca cihnaṃ kvacitsphuṭam // KirT_6.22 //
sphuṭaṃ yatra kvaciddṛṣṭaṃ tatrāpi vyabhicāritā /
Vṛtti:
 yadyevamasadyonirvāṇadīkṣayaitaccharīrabhogapradakarmapāśāmuktvatve 'pi tasya malādyanyapāśamuktatve yaccihnamavinābhāvi sarvajñatvādikaṃ tatsvalpamapi  #
kathaṃ na dṛśyate/ 
taddarśanābhāvena pramāṇāntarasiddhapradīpāvaraṇanivṛttyasiddhivat na tasya tadānīṃ
pāśamuktatvasiddhiriti punarapi dīkṣāphalaśruteḥ pramāṇāntareṇaiva bādhāt aprāmāṇyamiti praśnārthaḥ /
na ca vācyaṃ bāhyacihnāntareṇa bhaktyātmanāsau pāśamukto dṛśyata iti yato na kvacittatpāśamuktasya caitaccihnamuktam/
api tu śaktipātayuktasyaiva/
sphuṭaṃ ca kṛtvā yatrāpi śaktipātayukte taccihnaṃ dṛṣṭaṃ tatrāpyasya vyabhicāritetyuktaṃ prāk tirobhāvakarī śaktirityādinā/
/quote{tirobhāvakarī śaktiḥ
/Kir/ 5:23b.}
tatkathamasya vyabhicāritvamucyate/
sarvathā pāśamuktasya liṅgādarśanenāsiddheḥ prokta eva doṣa iti prathamaḥ praśnaḥ/
dvitīyastu
prāguktaṃ yojanaṃ tasya tadyuktyā grāhapūrvakam // KirT_6.23 //
vibhutvāttasya no grāhas tathāmūrtatayāpi ca /
mahānatra virodhaḥ syāt kathametadbravīhi me // KirT_6.24 //
Vṛtti:
yaduktaṃ prāk mokṣasteneśayojanāditi
/quote{mokṣasteneśayojanāt
/Kir/ 6:8d.}
tadayuktaṃ yato yasya pratyakṣeṇa paricchedātmakaṃ grahaṇaṃ
/crux yuktyā ādāneṣikayā/
crux/
svīkārātmakaṃ ca sambhavati tasya yojanaṃ devadattāderiva rājādau/
na cātmano 'smadādigrahaṇasvīkārau sambhavato vyāpakatvādīśvarāderiveti yojanānupapattiḥ/
atha śarīradvāreṇa tasya tau bhavata ityucyate yaduktaṃ prāk sūkṣmadehavivakṣayeti/
/quote{sūkṣmadehavivakṣayā
/Kir/ 2:10d.}
tadapyayuktaṃ yatastatheti tasyāpyasmadādigrahaṇaṃ na sambhavati amūrtatvāt/
kāryaśaktyavasthāvat/
atyantasūkṣmatvādityarthaḥ/
api cetyanenaivānuktaṃ hetvantaraṃ samuccitamadṛṣṭavaśāditi/
grahaṇe hi tasya bāndhavādibhiraparityāgātpuṃsāṃ maraṇādyanupapattirityatrādṛṣṭenaiva tato 'smadādigrahaṇaṃ vyāvartyate/ yadāhuḥ
pumarthadādṛṣṭavaśāddeho naivātivāhikaḥ/
akṣādhāro 'kṣagamyo 'yamanīśānāṃ piśācavat// iti/
/quote{pumarthadādṛṣṭavaśād/
devdot piśācavat
{Bhogakārikā} 8.}
 tadevamātmanaḥ sarvathā grahaṇābhāvena saṃyojanādyabhāvātparapuruṣārthaikaprāptyupāyatvenoktāyā dīkṣāyā anupapattermahānvirodha iti dvitīyaḥ 
siddhāntastu prathamapraśnanirodhāya/
bhagavān uvāca
taccihnaṃ vāsanāniṣṭhā- tatkarmaṇyavikalpanā /
Vṛtti:
ayamartho 'sadyonirvāṇadīkṣāyāṃ tāvadetaccharīrabhogapradaṃ karma puṃso na kṣapaṇīyamityuktam/
malena ca kāryakaraṇaiśca vinā bhogānupapatterarthānmalasya sūkṣmadehasya ca na sarvātmanā viccheda iti pratīyate/
 api tu tadbhogoparodhena vāsanātmanāṃśena viccheda iti tatra sarvātmanā pāśāntaravicchedasyāpyasiddheḥ śivatvavyaktyasambhavāttaccihnaṃ sarvajñatvādi  #
na dṛśyata ityadhyāhāraḥ/ 
yato malādivāsanā vidyata iti/
yattu cihnāntaramapi tasya nopalabhyata ityuktaṃ tadayuktaṃ yato yā malaliṅgayoranayoranayā
dīkṣayā pariśeṣitāṃśamātrarūpā vāsanetyuktaṃ tasyā niṣṭhāntyo vināśaḥ tadarthaṃ yatkarma
nityanaimittikamaniṣiddhaṃ jñānakriyācaryātmakaṃ prāk pratipāditaṃ tasminnavikalpanā vikalpābhāvaḥ /
yathācoditatvenānuṣṭhānavivekitāsyatāvatyapi pāśamokṣe cihnamavyabhicāri dṛśyata eva/
anyathā tathābhūtatvānupapattiriti na tadabhāvāttasya pāśamuktatvāsiddheḥ proktadoṣa iti/
dvitīyasyāpi praśnasya nirāsaḥ/
tanusthaṃ hi kathaṃ caitat spandenāpyanumīyate // KirT_6.25 //
Vṛtti:
yadā vibhutvādātmano grahaṇaṃ na sambhavatīti ayaṃ hetvarthastadā tanusthamiti kāryakaraṇābhivyaktaṃ
kathametadvyāpakaṃ svarūpamasyātmanaḥ svasaṃvedanenānumīyate gṛhyate jñānayogādibhiśca
saṃskriyata iti tenāyaṃ heturanaikāntika ityarthaḥ /
tathā svātmavadanyātmanyapi parispandeneti kāyavāgvyavahārādinā talliṅgenānumīyate gṛhyata iti tenāpyanaikāntikaḥ/
ākāśenāpītyucyate
vibhutve khaṃ yathā śabdād amūrtaṃ hi viṣaṃ yathā /
gṛhyate mantraśaktyāsau vācyastacchaktiko guṇaḥ /
Vṛtti:
 ākāśasya prākkāryatvenoktervibhutvāsambhavādatrānyabhūtāpekṣayā visṛtatve 'pi yathā viśiṣṭena śabdātmanā guṇena tadgṛhyate yogibhiśca svīkriyate/ 
tathaiva dīkṣyasyātrāgame mantraśaktyā grahaṇam/
saṃskāryatvasambhavānna yojanānupapattiriti/
yadapyuktaṃ sūkṣmadehasyāmūrtatvenādṛṣṭavaśāccāsmadādyagocaratvānna taddvāreṇāpi dīkṣitasya grahaṇamiti/
tadapi mantraśaktyāsmadādibhiramūrtāyā api viṣaśaktergrahaṇanidarśanādanaikāntikamiti/
yathā sā viṣaśabdavācyā māraṇaśaktirasmadādibhirgṛhyate tathaivātmaśabdavācyo jñānakriyātmako
guṇaḥ sūkṣmadehaśabdenaiva vācyaśca bhogasādhanātmaka āgamamantraśaktyā gṛhyate saṃskriyate
ceti nātra yojanānupapatteḥ saṃskārānupapattidoṣa iti /
atheha kimātmako mantro yasya śaktyetyucyate
vācyavācakayogena jñeyā mantrāṇavaḥ khaga // KirT_6.26 //
Vṛtti:
/devdot
mantrī guptabhāṣaṇo
/quote{matri guptabhāṣaṇe
{Dhātupāṭha} 10:140.}
vipadyeteti śabdabhāṣaṇayogānyathaiva mantrā vācakā api ca mantraśabdenocyante/
tathaiva tadvācyāścāṇavo viśiṣṭā iti// /crux/
%% NO colophon---text breaks off here and resumes toward the beginning of
%% chapter 7
