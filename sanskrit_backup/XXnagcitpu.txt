 atha bhāratīyabhāṣāyāṃ citralakṣaṇam /
 prathamaḥ parivarttaḥ
 brahmāṇaṃ ca mahādevaṃ nārāyaṇaṃ sarasvatīm /
 varadāṃ ca mayā natvā kriyate jayamaṃgalam // NCit_1.1 //
 prajāpatestathā śambhoḥ padmāsyāyāstathā giram /
 pārvatyā anusṛtyaiva jāyatāṃ kila paṇḍitāḥ // NCit_1.2 //
 tadanantaraṃ citralakṣaṇamucyate /
 maṃgalamastu /
 mahādevāya devāya sarvavidyavijānate /
 namo namo mayā samyag ucyate citralakṣaṇam // NCit_1.3 //
 ādau candramasaṃ vande haraṃ ca candraśekharaṃ /
 viṣṇvindrau sūryamagniṃ ca varuṇaṃ marutaṃ tathā // NCit_1.4 //
 namaskaromyahaṃ caiva viśvakarmaprajāpatī /
 nagnajitaṃ namaskṛtya tvācāryāṃśca punaḥ punaḥ // NCit_1.5 //
 varṇaṃ ca citrakarmātha śāstrānusāratastathā /
 yathājñānaṃ yathāśakti saṃkṣepeṇa mayocyate // NCit_1.6 //
 viśvakṛnnagnajiddeva-prahlādasāramujjvalam /
 lakṣaṇamanusṛtyaica viduṣāṃ sudhiyāṃ punaḥ // NCit_1.7 //
 saṃgṛhya mativṛddhaye nānāśāstrasamuddhṛtam /
 ucyate citralakṣaṇaṃ śṛṇvantu tadvidā janāḥ // NCit_1.8 //
 puredaṃ lakṣaṇaṃ śrutvā nararājo mahodharaḥ /
 dharmajñaḥ satyaniṣṭhaśca buddhimāṃśca yaśo'nvitaḥ /
 viśruto bhayajinnāmnā tathābhūt dharaṇītale // NCit_1.9 //
 guṇottamasya bhūpasya dhārmikasya praśāsane /
 śatasahasravarṣāṇi cāyuḥ prajāḥ prapedire // NCit_1.10 //
 nīrogā na ca hantāro manorogavivarjitāḥ /
 akālamṛtyuhīnāstāḥ kutaḥ krodhāḥ kuto malāḥ // NCit_1.11 //
 vāyuḥ supravahaścaiva śakraḥ suvarṣakastathā /
 varṇarasasametāni vījamūlaphalāni ca // NCit_1.12 //
 varṇāśramā hi catvāro na cyutā dharmatatparāḥ /
 ṛddhiguṇasamāyuktaṃ śrīmad vikasitaṃ jagat // NCit_1.13 //
 evambhūte sthite rāṣṭre sukhaśāntisamanvite /
 bhayajito manaḥ śuddhaṃ pravṛttaṃ tapasi drutam // NCit_1.14 //
 suduṣkaraṃ tapaḥ kṛtvā rājñātiśuddhacetasā /
 varā bahuvidhā prāptā devāllokapitāmahāt // NCit_1.15 //
 viṣayastasya śatrubhir devāstrairapi durjayaḥ /
 uttamāpratirodhyā ca sarvaśāstre matistvatha // NCit_1.16 //
 sarvaguṇairupetasya parākrāntasya dhīmataḥ /
 mahābhāgasya devānāṃ prabhāvaiḥ prāptaviśruteḥ // NCit_1.17 //
 sarvavidyāśrayasyāsya mūrttadharmasya bodhinaḥ /
 maṇiputrasamākhyaspa etādṛśasya bhūpateḥ // NCit_1.18 //
 savidhe tvāgataḥ kaścid rudan vipro 'tiduḥkhitaḥ /
 kathaṃ rodiṣi bho vipra cetyapṛcchad dvijaṃ nṛpaḥ // NCit_1.19 //
 kruddhena tena vipreṇa kathito nṛpatistadā /
 tava śāsanakāle 'smin deśe 'kālamṛtiyataḥ // NCit_1.20 //
 tato 'dharmeṇa rājyaṃ taṃ śāssīdaṃ nṛpa niścitam /
 viṣmayo ya itaḥ pūrvaṃ na jāto 'sau pravartate // NCit_1.21 //
 madīyavaṃśarakṣākṛt lakṣaṇākṛtisundaraḥ /
 akālamṛtyunā kasmāt kroṛato 'pahṛtaḥ sutaḥ // NCit_1.22 //
 bramha priyau hi rājan tvaṃ sarva jānāsi bhūtale /
 prāṇatulyaṃ sutaṃ mahyaṃ dehi svāmin kṛpānvitaḥ // NCit_1.23 //
 dayāṃ yadi na kuryāstvaṃ śaktiman guṇavan nṛpa /
 tṛṇakhaṇḍāṇiva prāṇān tvatsavidhe tyajāmyaham // NCit_1.24 //
 bhāṣite tu dvijenaivaṃ buddhimān puraṣottamaḥ /
 ākarṣaṇe sutaṃ tasya matiṃ cakre nṛpālakaḥ // NCit_1.25 //
 sāntvitastu nṛvākyena “āgaccha mama dāsa hi” /
 sūryavarcodharaṃ yamam uditaṃ tatra dṛṣṭavān // NCit_1.26 //
 dharmarājaṃ jagadbandyaṃ praṇamya bhayajinnṛpaḥ /
 brāhmaṇasya hitārthāya sādaraṃ vākyamabravīt // NCit_1.27 //
 pratyupakṛddvijātestu prāṇebhyo 'pi sutaḥ priyaḥ /
 cākāle 'pahṛto yo 'sau tava dūtena durdhiyā // NCit_1.28 //
 prabho tribhuvanasyāpi dīyatāṃ tanayaḥ priyaḥ /
 viśvakarman dvijanmane asmai prītyā ca dhīmate // NCit_1.29 //
 śrutvā pretādhipo vākyaṃ pūjanīyaṃ hasan nṛpam /
 dadau pratyuttaraṃ mṛdu tejasā pūritaṃ vacaḥ // NCit_1.30 //
 svakīyakarmavaśād jīvāḥ sarve madvaśagā dhruvam /
 kasyāpyākarṣaṇe tyāge svecchāśaktiḥ kuto mama // NCit_1.31 //
 sukhaṃ vā yadi vā duḥkhaṃ sarvaṃ karmavaśaṃ sadā /
 tasmāt rājan vijānīyān mayā naiva pragṛhyate // NCit_1.32 //
 madgṛhaṃ pratipadyātha śarīrī na nivartate /
 kālena mahatākṛṣṭo dvijaputro balīyasā // NCit_1.33 //
 kuśalaṃ cākuśalaṃ vā sarvamihānubhūyate /
 karmānusāriṇī bhūmir vijñeyā ca sadā nṛṇām // NCit_1.34 //
 evamuktaḥ punarbhūpaḥ prāha vaivasvataṃ yamam /
 matprārthanāvaśād deva dehyasmai putramuttamam // NCit_1.35 //
 na śakyate na śakyate yama āha punaḥ punaḥ /
 dehi dehi sutaṃ deva rājñāpi prārthitaḥ punaḥ // NCit_1.36 //
 āgrahasyātiśayyaṃ ca tayoritthaṃ babhūva ha /
 vyākulau tī mahāyuddhe tadā liptau babhūvatuḥ // NCit_1.37 //
 tiṣṭha tiṣṭheti ta rājā bahuśaḥ prāha vīrahā /
 sthito 'smīti raṇe rājan tamavocad nṛpaṃ yamaḥ // NCit_1.38 //
 asaṃkhyānāṃ ca vāṇānāṃ tīkṣṇānāṃ parivarṣaṇam /
 akarod bhayajid rājā yamasyopari sarvataḥ // NCit_1.39 //
 śrutaghnaṃ sarvato divyaṃ meghato vārivarṣavat /
 apratirodharupaṃ tad astraṃ vavarṣa dharmarāṭ // NCit_1.40 //
 tena rājā mahākruddho mahāprabhāvaśālibhiḥ /
 yamadūtāṃścadevāstraiḥ prapīḍya mumude bhṛśam // NCit_1.41 //
 śūlāsiprāsamudgarā yamadūtavinirgatāḥ /
 bhūpena sarvathā naṣṭā bhayapravartakā ime // NCit_1.42 //
 preto dāruṇarupī ca pratidiśamadhāvata /
 naṣṭaḥ senāpatiścaiva āgamadāhavād drutam // NCit_1.43 //
 tataḥ pretādhipo devo dṛṣṭvā taṃ tu parājitam /
 yathājñākāriṇaṃ daṇḍaṃ jagrāha pratihiṃsayā // NCit_1.44 //
 kālāgnisadṛśaṃ dṛṣṭvā utkṣiptaṃ pṛthivīpatiḥ /
 brahmaśiro 'ṅkita cāstram ātmahaste gṛhītavān // NCit_1.45 //
 sarve bhūtā bhayatrastā mahābhūto 'pi sarvataḥ /
 babhūvurāturā sarve tena durlakṣaṇena vai // NCit_1.46 //
 duḥkhitāṃ sakalāṃ pṛthvīṃ dṛsṭvā brahmā tathā suraiḥ /
 ājagāma svayaṃ tatra tasmin deśe raṇākule // NCit_1.47 //
 brahmāṇaṃ svāgata dṛṣṭvā bhayajinnṛpasattamaḥ /
 sāñjaliḥ pūjayitvā taṃ prāha yathāyathaṃ vacaḥ // NCit_1.48 //
 yamo 'pi praṇipatyātha sarvāmakathayat kathām /
 vaiklavyakāraṇani ca śrutvā śeṣāṇi sṛṣṭikṛt /
 pratyāvṛtya raṇād devaḥ kathayāmāsa tau tadā // NCit_1.49 //
 na doṣo bhavatāṃ nātha mṛtyupatermahātmanaḥ /
 satyanarādhipasyaiva kālasya na tu karmaṇaḥ // NCit_1.50 //
 purā śubhāśubhaṃ karma tathā ca śiśunā kṛtam /
 labdhañca maraṇaṃ śīghra janma prāpya ca mānuṣam // NCit_1.51 //
 sāphalyameti te śramo brāhmaṇasyāsya pūjanāt /
 tasminnupāyavidyeyaṃ matprasādāt prapūjyatām // NCit_1.52 //
 varṇādīnāṃ samāyogaiḥ etaddvijasutākṛtim /
 rupamālikha bho rājan sarvalokahitāya vaṃ // NCit_1.53 //
 āvirbhūtena brahmaṇā itthamukte suvuddhimān /
 jīvayituṃ lilekha taṃ dvijaputraṃ mahopatiḥ /
 brahmā taccitramādāya yojayāmāsa jīvitam // NCit_1.54 //
 vikacotpalacakṣuṣmān sukumāraśarīradhṛk /
 cakṣurunmīlya sānandaṃ punarjīvanamāpede // NCit_1.55 //
 jīvitaṃ putramāsādya hṛṣṭo brāhmaṇasattamaḥ /
 bramhāṇamabhivandyātha svīyaputraṃ gṛhitavān // NCit_1.56 //
 brahmābravīt tato bhūpaṃ brāhmaṇaprītaye ime /
 yamadutā jitāḥ śaktyā sādhu sādhu kṛtaṃ tvayā // NCit_1.57 //
 brahmāṇā kathite tvevaṃ sa rājā harṣamāptavām /
 sarvadamanakārī tu daurmanasyaṃ yamo gataḥ // NCit_1.58 //
 aprasannaṃ yamaṃ dṛṣṭvā vacobhirmadhurairbhṛśam /
 brahmā svayaṃ samāśvāsya bhūpatiṃ prāha sattamaḥ // NCit_1.59 //
 dharmanītiḥ suvijñāya na nindet kāmapi prajām /
 sadānandapradobhavyastv abhimānaṃ ca varjayet // NCit_1.60 //
 yatra sevā satāṃ nāsti tatra nindā bhaved dhruvam /
 nālpamapi sukhaṃ kiñcid āpnoti nindukaḥ sadā // NCit_1.61 //
 dveṣiṇo 'pi budhāḥ svargād bhavanti vicyutāstahā /
 ahaṅkānarayuta bhūtaṃ tyajanti sarvamānavāḥ // NCit_1.62 //
 nirahaṅkāriṇā tasmāt bhavitavyaṃ sadā khalu /
 jātyā balena dānena naipuṇyena ca vidyayā // NCit_1.63 //
 devatānāñca viprāṇāṃ viśeṣaṇa samādaraḥ /
 prakartavyo na kartavyo nindopāyaḥ kathañcana // NCit_1.64 //
 avirodhena satkāraḥ karaṇīyaḥ sadā nṛpaiḥ /
 kṣamāvalambanīyā syāt nindā tyājyā tathaiva ca /
 sarvajño nirahaṃkaro guṇine na dviṣennṛpaḥ // NCit_1.65 //
 puruṣaṃ vacanaṃ tyājyam āghātaṃ visṛjet sadā /
 pratyakṣaṃ prāpyate yattu sārthakyaṃ tasya cintayet // NCit_1.66 //
 devavipravirodhināṃ kutrāpi na sukhaṃ bhavet /
 vidhiyaṃ naiva kāryaṃ hi yamasyāpi tato nṛpa // NCit_1.67 //
 brahmaṇetthaṃ sa bhūpālo hy upadiṣṭo dvijapriyaḥ /
 namaskṛtya yamasvārthe kṛtavān supriyaṃ tathā // NCit_1.68 //
 yamo 'pi prītimāpanno brahmā prasannatāṃ gataḥ /
 aśokaṃ prītimāpede jagadetañcarācaram // NCit_1.69 //
 atha brahmā nṛpaṃ prāha nagnaṃ pretaṃ nivāraya /
 yamadāsaiḥ sadā viśvaṃ na pātayed bhavān khalu // NCit_1.70 //
 balena tejasā cāpi tapasemaṃ guṇaṃ nṛpāḥ /
 anukuryurna karttavyo 'kuśala iha bhāvini // NCit_1.71 //
 bhavān mahāyaśasvī ca karaṇīyo mayā kṣitau /
 nivartasva kumārgebhyas tvaṃ sadā pṛthivīpate // NCit_1.72 //
 pretaparyāyakaṃ nagnam ajaiṣīstvaṃ yato balāt /
 mama prasādād rājendra brāhmaṇānugrahāttathā /
 prajāpatitulaḥ pṛthvāṃ yaśasvī tvaṃ bhaviṣyasi // NCit_1.74 //
 vedajño vrataniṣṭhaśca tapasā śuddhamānasaḥ /
 prajāḥ pālaya niṣpāpaḥ anumatistathā mama // NCit_1.75 //
 asya brāhmaṇaputrasya citrasya lekhanena ca /
 tādṛśeṇa kṣitāvādi-citrāviṣkārako bhava // NCit_1.76 //
 lokānāṃ hitasādhanāt pūjanīyo bhaviṣyasi /
 adya prabhṛti taccitra jagadvandyaṃ bhavet sadā // NCit_1.77 //
 pāpaghnaṃ ca manohāri protisukhapradaṃ nṛṇām /
 maṅgalaśropradāyakaṃ rakṣoghnaṃ śatrunāśanam // NCit_1.78 //
 tavādau lekhakakhyātiḥ mameyaṃ vacanena ca /
 citramiti prasiddhaṃ tat sarvatraiva bhaviṣyati // NCit_1.79 //
 brahmaṇetthaṃ vacasyukte yamo vipraśca nagnajit /
 sarve nemuśca bhaktyā taṃ brahmāṇaṃ lokapālakam // NCit_1.80 //
 sarveṣāṃ maṅgalaṃ kṛtvā trilokeśaḥ prajāpatiḥ /
 sarvadevagaṇaiḥ sārdhaṃ jagāma svagṛhaṃ mudā // NCit_1.81 //
 rājātha dharmarājaṃ taṃ pūjayitvā prayantataḥ /
 svasthānamāgato dhīmān prīṇayitvā yamaṃ tathā // NCit_1.82 //
 athāsau brāhmaṇastuṣṭaḥ prapayau nagaraṃ drutam /
 yasmād deśāt samāpannas tatraiva praviveśa ca // NCit_1.83 //
 hṛṣṭo rājā samitraśca citrasaṃracanāya vai /
 udyato 'bhūt sadaivāsau saputre prasthite dvije // NCit_1.84 //
 sarvarūpānukūlaṃ tat mānaṃ vā kīdṛśaṃ bhavet /
 tat praṣṭuṃ sṛṣṭikattariṃ brahmalokaṃ jagāma saḥ // NCit_1.85 //
 kṛpayā brūhi me brahman citrasaṃlekhanakramam /
 citrasya lakṣaṇāni me nānāvidhāni santi ca // NCit_1.86 //
 parimāṇaṃ kimasya syāt vidhinā kīdṛśena vā /
 utpādanīyametaddhi sāñjaliḥ pṛṣṭhavān nṛpaḥ // NCit_1.87 //
 brahmātha prāha bhūpendraṃ śṛṇu rājan samāhitaḥ /
 atiguhyaṃ mahad vākyaṃ paramaṃ kathayāmi te // NCit_1.88 //
 sṛṣṭerādau samāyātā vedā yajñāśca bhūpate /
 tataḥ prajā mayā sṛṣṭā upadiṣṭāśca tā mayā // NCit_1.89 //
 caityānāṃ karaṇāyaiva citraṃ saṃlikhyate yataḥ /
 vedāccitraṃ prajātaṃ vai tasmād jñeyaṃ tathaiva tat // NCit_1.90 //
 ādau saṃlikhitatvācca citramityucyate tataḥ /
 carācarayutā vṛkṣā jaṅgamāśca yathāsthitāḥ /
 tathā pralikhanātteṣāṃ taccitramiti kathyate // NCit_1.91 //
 girīṇāṃ sumeruḥ śreṣṭhaḥ aṇḍajānāṃ khagādhipaḥ /
 yathā nareṣu bhūpendras tathā citraṃ kalāsu vai // NCit_1.92 //
 patanti sāgare nadyaḥ samudrā ratnamāśritāḥ /
 nakṣatraiścāśritaḥ sūryo bramhā ṝṣyāśrayo yathā /
 tathaiva citrakarmaṇi kalāḥ sarvāḥ samāśritāḥ // NCit_1.93 //
 himālayo yathā śreṣṭho nageṣu sakaleṣu ca /
 gaṅgā nadiṣu śreṣṭhaiva graheṣu somabhāskarau // NCit_1.94 //
 sameṣu vainateyaśca mahendro devavṛndake /
 tathā śreṣṭhaṃ bhaveccitraṃ sarvāsu hi kalāsu ca // NCit_1.95 //
 nagnajid gaccha tasmāt tvaṃ viśvakarma samīpataḥ /
 lakṣaṇavidhimānaṃ ca tubhyaṃ sa upadekṣyati // NCit_1.96 //
 upadeśamanusṛtya brahmaṇo bhūpatistataḥ /
 viśvakarmasamīpe tu prasanno hyagamad drutam // NCit_1.97 //
 dṛṣṭo 'sau viśvakarmā ca rājñā namaskṛtastathā /
 ātithyaṃ vidhivat kṛtvā rājñe so 'dadadāsanam // NCit_1.98 //
 rājāha viśvakarman bho brahmajñayā hyupasthitaḥ /
 citrasya lakṣaṇaṃ karma upadiśatu me prabho // NCit_1.99 //
 vidhirvā parimāṇaṃ vā kīdṛśaṃ vā bhavettathā /
 upadiśatu kārtsnyena rahasyaṃ saprakārakam // NCit_1.100 //
 evamukte narendreṇa viśvakarmā mudānvitaḥ /
 citraśilpasya śāstraṃ tu tasmai rājñe hyupādiśat // NCit_1.101 //
 ekāgramanasā tattu śrūyatāṃ yad madbhāṣitaṃ /
 parimāṇaṃ tathāsthānaṃ varṇopāyau yathāyatham // NCit_1.102 //
 pradāya sarvamīśena devena padmayoninā /
 nirdiṣṭaṃ citralakṣaṇaṃ buddhimantaḥ kṛte śṛṇu // NCit_1.103 //
 sarvavastusamākīrṇā ākṛtīrlakṣaṇānvitāḥ /
 lokaśraddhāspadaṃ mahyaṃ likhitvādau hyupāharat // NCit_1.104 //
 kena mānena śobhanāḥ sthānopāyaiśca kīdṛśaiḥ /
 brahmaṇaḥ kṛpayā labdhāḥ sarve śilpā mayā kṛtāḥ // NCit_1.105 //
 ākāreṇedṛśenaiva prajā mayā vinirmitāḥ /
 devaiścitraṃ vivarddhitaṃ vividhaṃ lakṣaṇānvitam // NCit_1.106 //
 jñeyaṃ mattastvathā rājan lakṣaṇamākṛti tathā /
 sādṛśyaṃ veśasaundaryaṃ parimāṇaṃ kalānvitaṃ // NCit_1.107 //
 citramīdṛśaṃ saṃlekhyaṃ yatnād buddhimatā tvayā /
 darśanīyaṃ manuṣyebhyo vidvabhyo guṇayuktebhyaḥ /
 citrasandarśane tāvad utsāhamatiyuktebhyaḥ // NCit_1.108 //
 munināgāsurāṇāṃ ca pretānāṃ yakṣarakṣasām /
 gandharvāṇāṃ ca rājendra vidhivat kakṣaṇādikam /
 likhitvā vividhaṃ samyak tubhyaṃ mayā pradaśryate // NCit_1.109 //
 // iti nagnajiccitralakṣaṇanirdeśe nagnajayo nāma prathamaḥ parivarttaḥ //
 dvitīyaḥ parivarttaḥ
 yathoktaṃ brahmaṇā pūrvam ācaṣṭe bhūpatiṃ tathā /
 likhanādividhiṃ samyak citrasya parinirmito // NCit_2.1 //
 sthāvare jaṃgame naṣṭe pralayānte ca vai purā /
 prādurabhūt suvarṇāṇḍaṃ tamo hatvā jalāt kila // NCit_2.2 //
 tasmādaṇḍāt prādurabhūt lokapitāmahaḥ svayam /
 omityekākṣaraṃ tasmād vedavidyāśca kalpanā // NCit_2.3 //
 catasraśca prajāstāsāṃ rupasaṃjñādayastadā /
 āyuṣā sahitasyaiva brahmaṇo jātireva ca // NCit_2.4 //
 sthānaṃ caryā ca dharmaśca nyāyaśca prābhavan tadā /
 evaṃ kṛte sati brahmā-cintayat jagato hitam // NCit_2.5 //
 evaṃ cintayatastasya matiritthaṃ babhūva ha /
 kathaṃ janāśca jānīyuḥ saṃjñāṃ devamahībhūjām /
 apramādena cādaraḥ sadā teṣu kathaṃ bhavet // NCit_2.6 //
 brahmetthaṃ cintayitvā tu viṣṇoḥ śivasya cātmanaḥ /
 śakrasya sarvadevānāṃ parimāṇaṃ guṇaṃ tathā // NCit_2.7 //
 savastraṃ vividhasthitam alaṃkārāstrasaṃyutaṃ /
 manoramaṃ surupaṃ ca atyantasradṛśaṃ tathā // NCit_2.8 //
 sasavibhaktasarvāṅgaṃ pratyaṅgaṃ ca yathāyatham /
 miśritena ca varṇena citrākāraṃ vinirmame // NCit_2.9 //
 vilokya tāni citrāṇi netramūlāt pramoditāḥ /
 sādhu sādhviti saṃpūjya praśaṃśasurvidhiṃ surāḥ // NCit_2.10 //
 ime devāḥ prasannāśca svaptākāraṃ ca lebhire /
 adhiṣṭhānaṃ prabhāvaṃ ca kṛtavantastathā ime // NCit_2.11 //
 prāha saptasurān brahmā astu puṇyaṃ samāśritam /
 adya prabhṛti sarvatra yuṣmākaṃ pratimāsu ca /
 nātra śaṅkā kṛthā naraḥ pūjayiṣyati vaḥ sadā // NCit_2.12 //
 śūddhayā dānena vidhivat tatparāyaṇamānasaḥ /
 manuṣyeṣu ca yo nāma bhavantaṃ pūjayiṣyati /
 tasmai kāmasya siddhaye nairujyaṃ saṃpradāsyati // NCit_2.13 //
 nānā prakāraduḥsvapnāt dveṣagrastebhya eva ca /
 sarveṣā rakṣaṇa kṛtvā pāpān nāśayati dhruvam // NCit_2.14 //
 dharmaśca sadṛśo bhāvyaḥ rakṣohānirbhaved dhruvam /
 yaśovṛddhirbhaved viśve yuṣmākaṃ paripūjanāt // NCit_2.15 //
 lokapūjāvyavasthāyai pratimānāṃ yathāyatham /
 nāmādikīrtanaṃ kārya stavapūjādikaṃ tathā // NCit_2.16 //
 pratimāṃ yāṃ pratidinaṃ puṇyātmā pūjayiṣyati /
 tayaiva dīyate śāntis tasmai bhaktāya sarvataḥ // NCit_2.17 //
 evaṃ vavatviti prāhur devāḥ prasannamānasāḥ /
 svīyaveṣaiḥ svacetasā svādhiṣṭhānaṃ samāgatāḥ /
 itthaṃ pūjābhavad viśva-vāsibhiste prapūjitāḥ // NCit_2.18 //
 parimāṇādikaṃ teṣāṃ mattaḥ śrutvā ca lakṣaṇam /
 adya manuṣyalokeṣu pracāraya prayatnataḥ // NCit_2.19 //
 brahmaṇaśca mayā prāptaṃ vidyottamā ca lakṣaṇam /
 aśeṣaṃ parimāṇaṃ ca tubhyamadya pradīyate // NCit_2.20 //
 trilokeṣu ca pūjyānāṃ sarveṣāṃ dehināṃ tathā /
 pāpahānikaraṃ bhīter nāśakam netramodakaṃ // NCit_2.22 //
 ādyutpannañca doṣeṇa hīnaṃ nānāśrayaṃ param /
 vijānīhi kṣitīndra tvaṃ yaśorāśivivardhakam // NCit_2.23 //
 // citralakṣaṇe pūjotpattirnām dvitīyaḥ parivarttaḥ //
 tṛtīyaḥ parivarttaḥ
 lokasya kāyamānaṃ māṃ svayambhūrupadiṣṭavān /
 tat tathaiva pravakṣyāmi mānaṃ brūhi prajāsu ca // NCit_3.1 //
 devarākṣasagandharva siddhanartakakinnarāḥ /
 vidyādharāśca nāgendrāḥ piśācapretakāyikāḥ // NCit_3.2 //
 ye bhavanti ca teṣāṃ vai bhūpatonāṃ tatastathā /
 sarveṣāṃ prāṇijātānāṃ mānamidaṃ pravartate // NCit_3.3 //
 paramāṇuśca vālāgraṃ likṣā yūko yavo 'ṅguliḥ /
 aṣṭāṣṭaguṇavṛddhyā vai jñātavyamiti niścitam // NCit_3.4 //
 paramāṇubhiraṣṭābhir ekaṃ vālāgramucyate /
 vālāgrāṣṭau ca likṣā sā parimāṇajñakīrtitā /
 aṣṭalikṣā bhaved yūkaḥ aṣṭayūkā yavaḥ smṛtaḥ // NCit_3.5 //
 dvyaṅgulordvyaṅgulaṃ mānam aṅguliḥ syād yavāṣṭakam /
 ardhāṅguliścaturyavā iti mānaṃ nigadyate // NCit_3.6 //
 vistārasya yathaivārtha āyāmena prakāśitaḥ /
 tathārohasamucchrāyau paryāyavācinau matau /
 parimāṇānusareṇa varṇanoyāḥ kṣitau narāḥ // NCit_3.7 //
 ucchrāyaśca tathāyāmo rājñāṃ nyagrodhavṛkṣavat /
 vistṛtaścakravartināṃ śruyatāṃ varṇyate mayā // NCit_3.8 //
 ucchrāyaścakravartināṃ svāṅguleḥ parimāṇataḥ /
 aṣṭottaraśataṃ jñeyaṃ kadācinna parāṅguleḥ // NCit_3.9 //
 cakravartimahīpānām ucchrāyaparimāṇakam /
 sākṣāt savarṇyate cātra purvoktaṃ vistareṇa ca // NCit_3.10 //
 mukhādīnāṃ parimāṇaṃ śruyatāmucyate mayā /
 tribhāgena vibhaktaṃ ca samānena tathā budhaiḥ /
 civunāsālalāṭaṃ vā caturaṅgulamānakam // NCit_3.11 //
 āyāmo mukhabhāgasya bhaveccaturdaśāṅguliḥ /
 urddhabhāge tvadhībhāge āyamo dvādaśāṅguliḥ /
 āroho vadanasyātra dvādaśāṅgulimānakaḥ // NCit_3.12 //
 ārohaścaturaṃgulam uṣṇīṣasya bhaved dhruvaṃ /
 āyāmaśca tathaivāsya ṣaḍaṅgulasamāyutaḥ // NCit_3.13 //
 śīrṣaṃ chatrasamākāram āyāmo dvādaśāṅgulaḥ /
 dvātriṃśat tasya maṇdalam aṅgulīnāṃ hi mānataḥ // NCit_3.14 //
 karṇadeśasya cāyamo dvyaṅguliparimāṇakaḥ /
 caturaṅgalisamucchrāyo randhramardhāṅgalaṃ matam /
 karṇārandhrasya cāroha ekāṅgulo bhaved dhruvam // NCit_3.15 //
 samānatalavijñeyaṃ bhrupṛṣṭhakarṇayostathā /
 akṣikoṣasya vistāraḥ karṇarandhrasamānakaḥ // NCit_3.16 //
 karṇasya luṭikāmānaṃ niścayena na kīrtyate /
 bhruvorucchrāya āroho dvau yavau caturaṃguliḥ // NCit_3.17 //
 sarveṣāmeva śāntānāṃ bhruḥsyānnavaśaśāṅkavat /
 narttane rodane krodhe cāpākārā bhavet sadā // NCit_3.18 //
 bhaye śoke ca bhrūprāntāv unnatau kramikau smṛtau /
 nāsākośāt samutthāya ardhalalāṭagāminau // NCit_3.19 //
 ekāṅgulistathā madhyaḥ romakoṣasamāvṛtaḥ /
 bhrūmadhyāt keśaparyantaṃ mānaṃ dvyardhāṅgulaṃ matam // NCit_3.20 //
 bhrūvaḥ prabhṛti bhālāntaṃ mānaṃ syāccaturaṅgulam /
 dvyaṅgulau hyakṣikoṣaḥ syān netramadhyaṃ tathaiva tu // NCit_3.21 //
 cakṣuṣodvaryaṅgulāroha āyāmaścaikakāṅguliḥ /
 tribhāgastārakā hyasya mukhamānasusammatā // NCit_3.22 //
 cakṣuvat tārakocchrāyo nayanaṃ cāpasannibham /
 yad bhavettasya mānaṃ syād yavatrayapramāṇakam // NCit_3.23 //
 utpalapatranetrasya pramāṇaṃṣaḍyavaṃ smṛtam /
 matsyodarasunetrasya mānamaṣṭayavaṃ bhavet // NCit_3.24 //
 padmapatranibhaṃ netraṃ navayavaiḥ susaṃnitam /
 varāṭakābhanetrasya mānaṃ daśayavaṃ bhavet // NCit_3.25 //
 ucchrāyaśca tathāyāmo netrāṇāṃ varṇito mayā /
 nirvikalpaṃ bhaveccakṣur yogināṃ cāpasannibhaṃ // NCit_3.26 //
 kāmināṃ ca tathā strīṇāṃ netraṃ matsyodaraṃ bhavet /
 sāmānyānaṃ tu karttavyam utpaladalasannibham // NCit_3.27 //
 trastasya rudataścaiva padmapatranibhaṃ varam /
 kruddhasya duḥkhitasyaiva varāṭakanibhaṃ sadā // NCit_3.28 //
 utpaladalavannetraṃ raktāntaṃ kṛṣṇatārakam /
 dīrghāgrasundaraṃ pakṣma śuvarṇaṃ saralaṃ mṛdu // NCit_3.29 //
 gokṣīravarṇavatsnigdhaṃ prajāhitakaraṃ bhavet /
 rājannetat vijānīyād yathā syāt netralakṣaṇam // NCit_3.30 //
 prasannapadmavannetrāṃ nīlavalkalasundaraṃ /
 antarākhacitaṃ kṛṣṇaṃ tārakaṃ śrīsukhapradam /
 vilikhayet tathā dhīmān citraśāstreṣu dīkṣitaḥ // NCit_3.31 //
 netramānamidaṃ jñeyaṃ yathāśāstramudīritam /
 ṣaṭtriṃśaddṛṣṭiniyama-lakṣaṇamagra ucyate // NCit_3.32 //
 nāsāyāḥ punarārohaś caturaṅgulimātrakaḥ /
 māsāgrasya samucchrāyau dvyaṅguliparimāṇakaḥ // NCit_3.33 //
 vakratāyāḥ puṭasyāpi āyāmaḥ svāṅgulidvayam /
 nāsārandhrāgradeśasya mānavaṃ syāccaturyavam /
 ucchrāyaśca tathaivāsya yavadvayasamāyutaḥ // NCit_3.34 //
 deśasturandhrayormadhye dviyavaparimāṇakaḥ /
 ārohaḥ ṣaḍyavastasya oṣṭha ekāṅguliḥ smṛtaḥ // NCit_3.35 //
 adharo 'rdhāṅgulistasya gojī cārdhāṅgulistathā /
 adharoṣṭhasya cārohaś caturaṅgulimānakaḥ // NCit_3.36 //
 oṣṭhāntau vimbavad raktau tathā cāpānukārakau /
 alpocco mukhakoṇaḥ syāt sadāsusmitasaṃyutaḥ // NCit_3.37 //
 ucchrāye dvyaṅgulirhanur āyāme tryaṅgulistathā /
 kaṇṭhasya tu samucchāyaś caturaṅgulakaṃ smṛtam /
 utkṣiptakaṇṭhamānaṃ hi jñeyametanna cānyathā // NCit_3.38 //
 adhādhaḥ kaṇṭhadeśaya cāyamaḥ syād daśāṅguliḥ /
 kaśo 'ṣṭāṅgulakaṃ mānaṃ tataḥ sthūlastrimānataḥ // NCit_3.39 //
 kaṇṭhastribalibhiryuktaḥ karttavyaḥ kambuvat sadā /
 unnataḥ pṛṣṭhabhāga syāt parimaṇḍalasaṃyutaḥ // NCit_3.40 //
 pañcāṅgulaṃ tu gaṇḍodhvaṃ adhaḥ syāt caturaṅgulam /
 civukasya tathā mānaṃ caturaṅgulakaṃ matam // NCit_3.41 //
 āyāmo mukhagāgasya tathauṣṭhasya vivarṇitaḥ /
 caturasraṃ mukhaṃ pūrṇaṃ prasannaṃ cārulakṣaṇam // NCit_3.42 //
 trikoṇā kuṭilā vṛttā naiva kāryā mukhākṛtiḥ /
 krodhayuk roṣayuk caiva na mukhaṃ syāt kadācana // NCit_3.43 //
 īdṛśairlakṣaṇairyuktaṃ mukhaṃ vilikhayed yadi /
 susampanno bhaviṣyati nara iha ca sarvadā // NCit_3.44 //
 śāntikāmi mukhaṃ yat syād dīrghaṃ khartaṃ ca vartulam /
 trikoṇaṃ vā prajānāñca sāmānyānāṃ bhaviṣyati // NCit_3.45 //
 taditarañca yad bhavet pūrvalakṣaṇasaṃyutaṃ /
 tad vijñeyaṃ ca devānāṃ mukhasya mānamīdṛśam // NCit_3.46 //
 ata ūdhrvaṃ pravakṣyāmi kāyamāna vicārataḥ /
 avikṣiptena gṛhyatāṃ manasā ca mahipate // NCit_3.47 //
 yat sthānaṃ kaṭideśasya udarasya tathāntarā /
 jñeyaṃ tad dvyaṅgulaṃ nūnaṃ skandhāyāmaḥ ṣaḍaṅgulaḥ /
 daighrye tvaṣṭāṅgulo jñeyo vakṣastu dviguṇaṃ smṛtam // NCit_3.48 //
 ārohaḥ syāttu meṭrasya ṣaḍaṅgulapramāṇakaḥ /
 aṣṭādaśāṅgulā śroṇī ārohe kathitā budhaiḥ // NCit_3.49 //
 jatruto hṛdayaṃ yāvan na kuṭilaḥ pradeśakaḥ /
 hṛdayān nābhirandhrakaḥ bandhuraḥ syānna saṃśayaḥ /
 nābhito meṭraparyantaṃ samānaṃ ca bhaved dhruvam // NCit_3.50 //
 caturdaśāṅgulaṃ kaṭyā nābherardhāṅgulaṃ matam /
 mānaṃ ca dahiṇāvarttaṃ yavaikaṃ cucukaṃ smṛtam // NCit_3.51 //
 maṇḍalo dvayaṅgulo vāsaḥ punardeyaṃ cucūkayoḥ /
 bandhanaṃ ca pradātavyaṃ kaṭideśasya śobhanam /
 kaṭideśastathā nābher adhastāccaturaṅguliḥ // NCit_3.52 //
 āyāme dvyaṅgulaṃ meḍhraṃ vāsteyastu ṣaḍaṅgulaḥ /
 bṛṣaṇau nātilambau hi sthūlatve saptakāṅgulau /
 parivṛtiḥ samānaiva ucchrāye caturaṅgulau // NCit_3.53 //
 medaṃ ṣaḍaṅgulaṃ proktam antaraṃ svodarānnanu /
 ṣaḍaṅgulaṃ bhavet mānaṃ lakṣaṇajñairudāhṛtam // NCit_3.54 //
 āyāmo jaṅghayoḥ kāryaḥ pañcaviṃśatiraṅgulaḥ /
 ūrvorgulphayoścaiva mānaṃ syāccaturaṅgulam // NCit_3.55 //
 prāntadvayaṃ ca jaṅghāyā vikhyātaṃ citrakarmaṇi /
 gulphalagnapradeśasya āyāmaścaturaṅgulaḥ /
 tathaiva madhyadeśī hi āroheṇa ṣaḍaṅguliḥ // NCit_3.56 //
 ñyaṅgulaṃ jānubhāgasya āyāme na tathārohe /
 jaṅghādvayasya tasyordhaṃ mānamaṣṭāṅgulaṃ matam /
 jaṅghayoḥ sthūlatāmānaṃ bhaved dvādaśakāṅgulam // NCit_3.57 //
 jaṅghāgramunnataṃ kuryāt puṣṭamasina saṃyutam /
 mṛdu karikarākāraṃ na kāryaṃ viṣamaṃ kvacit // NCit_3.58 //
 gulphādeśastathā nāṛī pragacchannaiva dṛṣṭitām /
 jaṅghāyāḥ paścimo bhāgaḥ suvṛtto 'lponnatau bhavet // NCit_3.59 //
 ucchrāyeṇa tu pārṣṇīnāṃ mānaṃ pañcāṅgulaṃ matam /
 āyāmastryaṅgula proktaḥ pādau caturdaśāṅgulau // NCit_3.60 //
 caturaṅguliko 'ṅguṣṭo raktaṃ pādatalaṃ smṛtam /
 raktapadmāgrasādṛśyaṃ lākṣārasasamāyutam // NCit_3.61 //
 cakrādilakṣaṇairyuktaṃ parasparasamīpagam /
 pādasya bandhanaṃ syāttu dvyuṅgulaṃ bhūpadeśagam // NCit_3.62 //
 cakravartimahīpasya haṃsavaccaraṇau matau /
 bhūsparśau jālavṛddhau ca aṣṭāṅgulipramāṇakau // NCit_3.63 //
 kūrmapṛṣṭasamākārau sundaracinhasaṃyutau /
 pañcāṅgulisamāyāmau darśane sumanoharau // NCit_3.64 //
 kaniṣṭikāttayārohaḥ ṣaḍaṅgulisusaṃyataḥ /
 aṅguṣṭasya tathāyāmo dvyaṅgulaḥ sādhuniścitaḥ /
 parivṛtiḥ ṣaḍaṅguliḥ ārohe caturaṅguliḥ // NCit_3.65 //
 agre samunnatā kāryā dīrghā aṅgulayastathā /
 aṅguṣṭhāpekṣayā sthūlā ārohe tryaṅgulā matāḥ // NCit_3.66 //
 ekaikāṅgulito nyūnāḥ sarvāḥ syuḥ kramikāgatāḥ /
 kaniṣṭhikāsamucchrāya-parivṛttirdviraṅguliḥ // NCit_3.67 //
 aṅgulīnāṃ tu jālāśca sannaddhāḥ sundarāstathā /
 nāḍyaviṣamasaṃpuṣṭā asthi cādarśanaṃ gatam // NCit_3.68 //
 nakhāścārdhaśaśāṅkavat raktimāḥ snigdhavarṇakāḥ /
 sinduraliptasarvāṅgāḥ pradiptāgniśikhā yathā // NCit_3.69 //
 candrakāntasamujjvalās tathā suspaṣṭasaṃyutāḥ /
 avraṇā mṛdavaḥ pūrṇāḥ yavamānena pūritāḥ // NCit_3.70 //
 aṅgulistu tribhāgaḥ syāt spaṣṭā vṛddhāṅgulistathā /
 tasyāḥ pārśvāṅgulermadhye sthānamardhāṅgulaṃ matam // NCit_3.71 //
 gulphādeśādadhobhāgaś caraṇamitisaṃjñitam /
 taccaraṇasamucchrāyaḥ caturaṅgulako mataḥ /
 itthaṃ caraṇamānaṃ syān mayā proktaṃ sucintitam // NCit_3.72 //
 hastasya lakṣaṇānyatra śruyantāṃ kathayāmyaham /
 talaṃ saptāṅgulaṃ dīrghaṃ vistāraḥ pañcakāṅguliḥ // NCit_3.73 //
 madhyāṅguleḥ samucchrāyaḥ pañcāṅgulaṃ prakīrtitam /
 tarjanyā nyūnatā bodhyā parvārdhena susaṃmatā // NCit_3.74 //
 anāmikāṅgulīmānaṃ tadvadeva bhaved dhruvam /
 kaniṣṭhikāpyadīrghā syāt pārśvāṅgulikramādanu // NCit_3.75 //
 aṅguṣṭhasya sadorahoś caturaṅgulako mataḥ /
 aṅguṣṭhe dve tu parvaṇī samenaika yavo bhavet // NCit_3.76 //
 tasyādho māṃsapiṇḍaśca tryaṅgulisammito bhavet /
 aṅguṣṭhasya pramāṇaṃ tu navayavakasammatam /
 āyāmo 'ṣṭayavaḥ kārya ārohastu yavā nava // NCit_3.77 //
 aṅguṣṭhāttu caturbhāgā naddhā jālakramādanu /
 nakhā raktāstathā svacchāḥ śuktivaccārutānvitā // NCit_3.78 //
 aṅguṣṭhapārśvamāṃsaṃ tvāyāme aṅgulakaṃ matam /
 aṅguṣṭhāntaṃ tu karabhāt saptāṅgulamānakam // NCit_3.79 //
 āyāmaśca tathārohaḥ kramādaṅguṣṭhayormithaḥ /
 yathāśāstramupanyastaḥ śubhaṃ kāryaṃ vicārayan // NCit_3.80 //
 parvārdhena mitāḥ kāryā nakhāḥ sūkṣmāṃ nakhāgrakāḥ /
 sṛṣyante ca yavādṛśaḥ parvatarekhā tvadoṣabhāk // NCit_3.81 //
 parvaṃ dīrghaṃ ca vṛtaṃ ca karatalasuśobhanam /
 talau padmasamau raktau karasyaivaṃ vidhānataḥ // NCit_3.82 //
 akuṭilamavakraṃ ca gambhīraṃ sūkṣmakaṃ tathā /
 rekhātrayaṃ kare proktaṃ raktavarṇaṃ suśobhanam // NCit_3.83 //
 śrīvatsacakracihnasvastilakṣaṇa samanvitam /
 kārpāsasparśakomalaṃ kṣaumasūtramanoharam /
 sukhadaṃ cāru susparśaṃ kuryāt karatalaṃ śubham // NCit_3.84 //
 samantān māṃsapūrṇaṃ vai nāṛī dṛśyā kadāpi na /
 hastapṛṣṭhaṃ sadā snigdham unnataṃ ca bhaved dhruvam /
 sūkṣmā aṅgulijālā hi sundaraṃ ca tanustathā // NCit_3.85 //
 utpalābhaḥ sadā rakto nāgendrābhogasannibhaḥ /
 nakhodarastanuḥ snigdha unnataḥ karaśobhakaḥ // NCit_3.86 //
 ārohāyāmamānaṃ tu hastasya gaditaṃ mayā /
 bāhūnāṃ mānamārohaṃ dhīman śṛṇu vadāni te // NCit_3.87 //
 ubhayostu tathā bāhvīr mānaṃ kuryād yathāvidhi /
 ṣaṭtriśakaṃ pramāṇaṃ vai aṅgulīnāṃ vidhānataḥ /
 aṣṭādaśa prabāhośca bāhoścāpi tathaiva ca // NCit_3.88 //
 skandhāgrasya bhaven mānaṃ ṣaḍaṅgulisusammatam /
 āyāmo bāhubhāgasya jñeyaṃ pañcāṅgulaṃ sadā // NCit_3.89 //
 aṅgulirmaṇibandhaḥ syāt pravāhū caturaṅgulī /
 viśālo varttulākāraḥ suspaṣṭoraṃśo bhavet punaḥ // NCit_3.90 //
 āroho bhujayoryastu bhavedaṣṭādaśāṅguliḥ /
 ākarādaṣṭacatvāriśat nāṛiparva tvadṛśyakam // NCit_3.91 //
 hastau na jānuparyantau dīrdhau sūkṣrmau ca sundarau /
 samantān māṃsapūrṇau ca bhavetāmānapūrṇyataḥ // NCit_3.92 //
 gopucchāgrasamau tāvat krameṇoccāvacau punaḥ /
 bāhū daṇḍāyamānasya jānuparyantagāminau // NCit_3.93 //
 tasmād rājendra hastena jānuprāpta udīryate /
 bāhuprabāhumānāni āyāmārohaḥ kīrttitaḥ // NCit_3.94 //
 punaragre pravakṣyāmi lakṣaṇāni śubhāni vai /
 yāni purvaṃ na coktāni tāni tubhyaṃ vadāmyaham // NCit_3.95 //
 keśānāṃ prāntabhāgāttu sthānaṃ kaṭyāsthivistṛtam /
 parimāṇaṃ ṣaḍaṅgulaṃ jñeyaṃ sadā mahīpate /
 skandhasthalasya mānaṃ hi ṣoṛaśāṅgulisammitam // NCit_3.96 //
 ārohastasya madhyasya daśāṅgulaṃ bhaved dhruvam /
 āyāme cāṅgulīnāṃ hī saṃkhyā yāyād navānvitā // NCit_3.97 //
 skandhadeśasya madhyāṃśa ārohāyāmaśobhitaḥ /
 pṛṣṭhamadhyaḥ ṣaḍaṅgulir urdhve tu viṃśatirmatā // NCit_3.98 //
 madhyasya dvayaṅgulāyāmaḥ pṛṣṭhaṃ bhāgena sundaram /
 puruṣāṇāmidaṃ mānaṃ strīṇāṃ bhāgaḥ sa eva hi /
 māṃsapeśyalpasaṃyutaḥ sarvaśarīraśobhanaḥ // NCit_3.99 //
 nitambapārśvamānaṃ syāt ṣaḍaṅgulisamanvitam /
 caturasraṃ ca vijñeyaṃ maṇḍalānvitanimnagam // NCit_3.100 //
 sthānāt tasmāt samārabhya śroṇīsīmāsamīpagam /
 caturaṅgulaṃ sthānaṃ syāt pāyustu dvyuṅgulaṃ matam // NCit_3.101 //
 nitambadeśa ārohe cāṣṭāṅgulisamanvitaḥ /
 nātisaṃkocamāpanna āyāmaḥ saptakāṅguliḥ /
 cārumaṇḍalayuktaśca nātiprasārito bhavet // NCit_3.102 //
 ārohāyāmayoḥ sarvaṃ lakṣaṇaṃ śāstrasammatam /
 nirdiṣṭaṃ cāvabodhārthaṃ punaratra pravakṣyate /
 avikṣiptena cittena gṛhyatāṃ lokahetave // NCit_3.103 //
 dantaśirasya lobhānāṃ vyavasthā kramaśo yathā /
 varṇasya lakṣaṇaṃ caiva devamukhe na dīyate // NCit_3.104 //
 sugrathitāḥ samādantāḥ snigdhavarṇāḥ sutīkṣṇakāḥ /
 dadhimuktābjavacchuklāḥ svacchāḥ śvetā himā iva // NCit_3.105 //
 catvāriśacchubhā dantāḥ śvadantaiśca suśobhitāḥ /
 ārohe triyavā jñeyā āyāme yavayugmakāḥ // NCit_3.106 //
 dantamūlaṃ tathā tālu jihvāsīmā ca lohitam /
 jātīkusumasaṃkāśaṃ śvadantābhaṃ suśobhanaṃ // NCit_3.107 //
 śvadantānāṃ yavārdhena vṛddhiḥ kāryā vicārayan /
 tīkṣṇāgraparimaṇḍalaṃ mṛdu mṛṇālatantuvat // NCit_3.108 //
 padmapatrapratīkāśaḥ komalaśca sulakṣaṇaḥ /
 sthirataḍīnnibho jihvād eśaḥ spaṣṭaśca raktimaḥ /
 navārdhaparṇavaccāruḥ mukhe vai vitato bhavet // NCit_3.109 //
 airāvatasya vṛṃhatī hayarājasya nādavat /
 megharavasya gambhīrā vāṇī proktā sulakṣaṇā // NCit_3.110 //
 jālarekhānibhā keśāḥ śiro 'laṃkaraṇaṃ gatāḥ /
 indranīlasabhāḥ kṛṣṇā bhramarāñjanasannibhāḥ // NCit_3.111 //
 mayūrakaṇṭharomābhāḥ kokilābhāḥ śiroruhāḥ /
 nīlā dedīpyamānāśca pṛṣṭamūlasamāgatāḥ // NCit_3.112 //
 sundarā dakṣiṇāvarttāḥ keśariṇaḥ saṭāprabhāḥ /
 jālarekhāṅkitāḥ koṇāḥ keśacūṛā manoharāḥ // NCit_3.113 //
 bāhumūlopajaṅghāsu nāsākarṇamukheṣu ca /
 jaṅghāsu kaṇṭhagaṇḍeṣu keśā na syurmahātmanām // NCit_3.114 //
 mṛdusūkṣmaistathā snigdhair jālarekhaiḥ suśobhanaiḥ /
 keśānāṃ parimaṇḍalair nīlāñjanasamaprabhaiḥ /
 vakṣasthalaṃ nṛpāṇāṃ ca śobhitaṃ syāt sulakṣaṇam // NCit_3.115 //
 devabhūtamanuṣyāṇāṃ mukhe śmaśru na roma ca // NCit_3.116 //
 eteṣāṃ devadehastu romabhiḥ parivarjitaḥ /
 ṣoṛaśavarṣapūrakaṃ śarīraṃ taddhi kathyate // NCit_3.117 //
 surāṇāṃ keśajālaṃ tu sūkṣmalateva saṃgatam /
 nīlaṃ cakṣurmanogrāhi sarvasattvasukhapradam // NCit_3.118 //
 jambunadasamāhṛta-taptakāñcanavarṇakaḥ /
 dediṣyate ca deho 'sya pātacampakapuṣpavat // NCit_3.119 //
 kamaladalakoṣasya prākāra iva tṛptidaḥ /
 uttamaḥ puruṣo jñeyaḥ lakṣmaṇaṃ cakravarttinaḥ // NCit_3.120 //
 gajarājagatiryasya vṛṣarājapadonnatiḥ /
 mṛgarājagatisthairyaṃ lakṣmaṇaṃ cakravarttinaḥ // NCit_3.121 //
 gajavat sabalau pādau vṛṣavadānanaṃ kharam /
 vadanaṃ siṃhavad rāja-haṃsatejaḥ samāyutaḥ // NCit_3.122 //
 veśadṛśāṃ gatiṃ cātha atikramya ca sarveṣām /
 dṛśyavannāṭakasyeva bhūtānāṃ śikṣako yathā /
 gatirasya bhavedrājan sarveṣāṃ ca manoramā // NCit_3.123 //
 sugandhastvak kṛśaḥ snigdhī darpaṇasparśakomalaḥ /
 dhūlimalena nirliptaḥ lakṣaṇaṃ cakravarttinaḥ // NCit_3.124 //
 pradīptamaṇisaṃkāśaḥ śvetavastrasuśobhitaḥ /
 samantāt kiraṇāvṛtaḥ rājā lekhyaḥ kṛśaḥ sadā // NCit_3.125 //
 nirmedhaśaśiccāru prabhāmaṇḍalamaṇḍitam /
 śarīraṃ yasya rājendra lakṣaṇaṃ cakravarttinaḥ // NCit_3.126 //
 mukhaṃ candradṛśaṃ śvetaṃ sugnigdhaścāparaḥ śaśī /
 dharāpṛṣṭe samāyāta itthaṃ mādhuryamaṇḍitaḥ /
 bhrūvoḥ kaṇṭhasya bhālasya saundaryaṃ hi mukhasya ca // NCit_3.127 //
 ākuñcitamṛdusnigdha cārukeśaḥ sunāsikaḥ /
 cārvoṣṭaṃ raktimāpūrṇaṃ svacchā dantā nabho yathā // NCit_3.128 //
 dīrdhottama ca pakṣma hi snigdhavarṇaṃ bhavettathā /
 nīlaṃ kṛṣṇaṃ ca dīrghaṃ ca cakṣuḥ syāt sumanoharam /
 bhrūvau dīptau sadā jñeyau netrānandavidhāyakau // NCit_3.129 //
 phullāravindakoṣasya karṇayorākṛtiḥ samā /
 īṣadromau manoharau śarīrāṅgavibhūṣaṇau // NCit_3.130 //
 karṇayorluṭike tasya kramike śaṅkhasannibhau /
 baddhaskandhau supūrṇāṃśau śobhanamaṅgamaṇḍalam // NCit_3.131 //
 māṃsapurṇaṃ bhaved vakṣaḥ tasyāroho yathākraman /
 āyāmaśca yathāyathaṃ cānupūrvyeṇa saṃgatā // NCit_3.132 //
 siṃhodaravad vijñeyā kaṭirāvartitā bhavet /
 dakṣiṇāvartino nābhiḥ gabhīrā syād yathāyatham // NCit_3.133 //
 airāvatasamānau hi liṅgakoṣaśca sundaraḥ /
 samantāt maṇḍalākāraḥ ābhādṛśyā bhaved dhruvam // NCit_3.134 //
 gajaśuṇḍasamā jaṅghā anukrameṇa vistṛtā /
 mukheṣu connatā jñeyā gulpho 'dṛśpo bhavet tathā // NCit_3.135 //
 subaddhāṅgulisundarau kūrmavat māṃsalau tathā /
 ardhacandraprabhāyuktāṅgulicakrapadāṅkitau /
 pādapṛṣṭomṛdū syātāṃ komalau haritau smṛtau // NCit_3.136 //
 vṛṣapucchānupūrviyau dīrghāṅguliyutau karau /
 nakhaprabhāsamujjvalau prasāre dīrghakau yathā /
 parimaṇḍalasampannau cakrarekhāsvalaṅkṛtau // NCit_3.137 //
 campakadāmaśobhitaḥ marālagātasaṃyutaḥ /
 susaṃsthānasamāpannaḥ sarvāṅgeṇa manoharaḥ // NCit_3.138 //
 tejasvī vīryavān rājan cakravarttī sadā bhavet /
 āyāmārohamānaṃ ca lakṣaṇaṃ tadudāhṛtam // NCit_3.139 //
 dehe jaṅghopajaṅghā ca bhṛśaṃ vikaśitā bhavet /
 suhastau caraṇau syātāṃ tathā parva ca dṛśyate // NCit_3.140 //
 kukṣipṛṣṭe suśobhite mukhaṃ cāru manoharam /
 śobhitau ca bhujau syātāṃ deho mānānvito bhavet // NCit_3.141 //
 aṅgāni māṃsapūrṇāni śarīraṃ snigdhavarṇakam /
 priyaudāryaguṇā yatra rājahaṃsagatistathā /
 cārudeho mahīpateḥ cakravartī sa ucyate // NCit_3.142 //
 prasiddhaiḥ śilpibhiḥ kāryaṃ mānavāṅgeṣu yatnataḥ /
 śīrṣakaṣṭabhujadvandaṃ jaṅkhopajaṅkhasundaram // NCit_3.143 //
 upayukteṣu sarveṣu parimāṇaṃ tu yatra ca /
 tatra svāṅgulinā kāryaṃ mānaṃ sarvatra karmaṇi // NCit_3.144 //
 ārohāyāmapīnatve pratyaṅgaṃ samatāṃ bhajet /
 vidhinā parimāṇena sammpannaṃ śobhitaṃ bhavet // NCit_3.145 //
 atī jñeyañca paṇḍitaiḥ parimāṇaṃ suyatnataḥ /
 parimāṇapratiṣṭānopāyādibhirvihīnā yā /
 pratimā sā parityaktā suradevaiḥ sadā khalu // NCit_3.146 //
 piśācā rākṣasā bhūtā vasanti tvarita tathā /
 śobhitān nāśayanti ca amaṅgalaṃ bhayaṃ bhavet // NCit_3.147 //
 ārohāyāmayoḥ rājan lakṣaṇaṃ kathitaṃ mayā /
 yathecchaṃ vai vibhaktavyaṃ caturbhāgena mukhyataḥ // NCit_3.148 //
 valiḥ sūryo dāśarathiḥ rāmo manusutastathā /
 parimāṇānusāreṇa kāryo bhinno vīcakṣaṇaiḥ // NCit_3.149 //
 bhadrau dvayaṅgulinā nyūno mālavyaścaturaṅguliḥ /
 rucako 'ṣṭāṅgulinyūnaḥ śaśakaśca daśāṅguliḥ // NCit_3.150 //
 apriyo na yathā yāyāt tathā mānaṃ vicārayet /
 kiṃ bhavet parimāṇena śarīraṃ cedasundaram // NCit_3.151 //
 caturṇāṃ ca tathā rājñāṃ parimāṇasya lakṣaṇam /
 brahmaṇā tu pradarśitaṃ vistaraṃ bravīmi te // NCit_3.152 //
 sarvasya lekhane granthe vistāro bhavati dhruvam /
 tena trasyanti cālpajñā aśrutikāraṇān nanu // NCit_3.153 //
 nārīpuruṣayoḥ satsu lakṣaṇeṣu prajāpatiḥ /
 dvādaśeṣu sahasreṣu pañcaśa upadiṣṭavān // NCit_3.154 //
 naralakṣaṇayukteṣu tathānirdiṣṭapañcadhā /
 tubhyaṃ pradarśayāmi ced gacched grantho viśālatām // NCit_3.155 //
 cakravarttinarendrasya lakṣaṇaṃ kathitaṃ mayā /
 vidhivat parimāṇañca anyapradarśanena kim /
 uttamapuruṣādīnāṃ tena mānaṃ dhruvaṃ bhavet // NCit_3.156 //
 ato buddhayā suniścitya bhadro lekhyo vicārayan /
 sa ca bhavet samucchrāye ṣaḍuttaraśatāṅgulam // NCit_3.157 //
 rucakasya samucchrāyaḥ śatasaṃkhyānvito bhavet /
 mālavasya tathocchrāyaś catuḥśatamitāṅgulam // NCit_3.158 //
 śaśakasya samucchrāye saṃkhyāṣṭanavatiḥ sadā /
 aṅgulīnāṃ vidhātavyā citraśāstraviśāradaiḥ // NCit_3.159 //
 ato 'nyomānaniyamo na bhūto na bhaviṣyati /
 uttamādhamamadhyama-pradhānānāñca bhūbhṛtām /
 ārohāthāmamānaṃ tu ālocyātra pradarśinam // NCit_3.160 //
 ucchrāyo navarat strīṇā jñeya ekāṅguliḥ kṛśaḥ /
 ekāṅgulistathā rājñā puṣṭirjñeyā mahāmate // NCit_3.161 //
 nābhijaṅkhopajaṅkhānāṃ laṭikaṇṭhopajānunām /
 śīrṣadeśasya vakṣasas tathā caraṇayornṛpa /
 āroho nāpriyo yāyāt tathā mānaṃ vidhīyatām // NCit_3.162 //
 uttamamadhyamādhama-mānaṃ tu kramikaṃ matam /
 ārohaśca tathāyāmaḥ teṣāmatra pradarśitaḥ /
 nārīṇāṃ parimāṇaṃ ca sarvaṃ śṛṇu krameṇa hi // NCit_3.163 //
 rājñāṃ yathā pradarśitaṃ mānena ca tathāyutam /
 samyag vicārya śemuṣyā bahusthānapratiṣṭhitam // NCit_3.164 //
 samadvibhāgasampannaṃ niṣkuṭilaṃ sukomalam /
 lekhyaṃ citramaninditaṃ netraprītivivarddhanaṃ // NCit_3.165 //
 iti citralakṣaṇe parimāṇo nāmstṛtīyaḥ parivartaḥ /
 yāvat brahmaṇaḥ parimāṇalekhayaḥ samāptaḥ /
