 Bl. 157V1-R5 Pūrṇika SĀ(Hos1)
 4. athāyuṣmān pūrṇiko 'ciraprakrāntān saṃbahulān anyatīrthikaparivrājakān viditvā yena bhagavāṃs tenopajagāma. upetya bhagavatpādau śirasā vanditvā,
 ekānte nyaṣīdat. ekāntaniṣanna āyuṣmān pūrṇiko yāvad evāsyābhūt. saṃbahulair anyatīrthikaparivrājakaiḥ
 sārdham antarākathāsamudāhāras tat sarvaṃ bhagavato vistareṇārocayati. evaṃ cāha.
 5. kaccid ahaṃ bhadanta evaṃ vyākurvāṇo no ca bhagavantam abhyācakṣe. nātisarāmy
 uktavādī cāhaṃ bhagavato dharmavādī ca dharmasya cānudharmaṃ vyākaromi. na ca me
 kaścid āgacchet parataḥ saha dharmeṇa vādānuvādaṃ garhasthānīyo dharmaḥ.
 6. tatthyaṃ tvaṃ pūrṇika vyākurvāṇo no ca mām abhyācakṣase. nātisarāsy uktavādī ca
 tvaṃ mama dharmavādī ca dharmasya cānudharmaṃ vyākarosi. na ca te kaścid āgacchet
 parataḥ saha dharmeṇa vādānuvādaṃ garhasthānīyo dharmaḥ /
 7. tat kasmād dhetoḥ. pūrvaṃ pūrṇika ......... anabhisamayāt* śvāṃtrakulajātā guḍaguṃjijātā
 muṃjabalbajajātā ājavaṃjavasamāpannā asmāl lokāt paraṃ lokaṃ parāl lokād imaṃ lokaṃ
 sandhāvaṃti saṃsaraṃti saṃsārān na vyativartaṃte.
 8. mithyāmāneṣu pūrṇika ....... apariśeṣam adhyastaṃ parikṣayaṃ paryādānaṃ gacchet sarvasyāḥ prajāyā dīrgharātram arthāya hitāya sukhāya //
 Bl. 157R5-159V2: Kokanada SĀ(Hos1)
 1. bhagavān rājagṛhe viharati veṇuvane kalandakanivāpe. athāyuṣmān ānandaḥ sa rātryā
 paścime yāme vyutthāya yena nadī tapodā tenopajagāma. upetya nadyās tapodāyās tīre
 cīvarakāṇy upanikṣipya nadīṃ tapodām abhyavagāhya gātrāṇi pariṣicya nadīṃ tapodāṃ pratyutthāya,
 ekacīvaraka asthād gātrāṇy āvāpayamānaḥ
 2. tena khalu samayena kokanadaḥ parivrājako yena nadī tapodā tenopajagāma. aśrauṣīd
 āyuṣmān ānandaḥ kokanadasya parivrājakasya pariṣiñcanaśabdam. śrutvā ca punar āyuṣmatānandenotkāśanaśabdaḥ
 kṛtaḥ. aśrauṣīt kokanadaḥ parivrājako tasyotkāśanaśabdaṃ. śrutvā ca punar evam āha.
 3. ko 'sy āyuṣman. ahaṃ śramaṇo 'smi. katameṣāṃ śramaṇānām. śākyaputrīyāṇām. pṛccheyam
 aham āyuṣmāṃ kañcid eva pradeśāmi saced avakāśaṃ kuryāḥ praśnasya vyākaraṇāya. pṛcchāyuṣman.
 śrutva te vedayiṣyāmi.
 4. kin nv āyuṣman bhavati tathāgataḥ paraṃ maraṇāt. avyākṛtaṃ bhagavatā bhavati tathāgataḥ
 paraṃ maraṇāt. kin nv āyuṣman na bhavati bhavati ca na bhavati naiva bhavati naiva
 na bhavati tathāgataḥ paraṃ maraṇāt. avyākṛtaṃ bhagavatā na bhavati bhavati ca na
 na bhavati naiva bhavati naiva na bhavati tathāgataḥ paraṃ maraṇāt.
 5. kin nv āyuṣman bhavati tathāgataḥ paraṃ maraṇād iti pṛṣṭa avyākṛtam iti vadasi.
 na bhavati bhavati ca na na bhavati naiva bhavati naiva na bhavati tathāgataḥ paraṃ
 maraṇād iti pṛṣṭaḥ avyākṛtam iti vadasi. kinv āyuṣman na jānāsi na paśyasi. nāham
 āyuṣman na jānāmi na paśyāmi. jānāmy ahaṃ paṣyāmi. kin nv āyuṣman jānāsi paśyasi.
 6. ........ dṛṣṭir dṛṣṭisthānaṃ dṛṣṭisthāna ...... tam ahaṃ jānāmi tam ahaṃ paśyāmi. evaṃ cāham āyuṣman jānāmy evaṃ paśyāmi. kin nv ahaṃ na jānāmi na paśyāmi.
 7. ko nāmāyuṣmaṃ. ānanda iti. āścaryaṃ yāvan mahācāryasya śrāvakeṇa sārdham antarākathāsamudāhāraḥ.
 saced ahaṃ sañjānīyām āyuṣmān ānanda iti etāvat pratibhāsya na haṃta bh. ...... evam uktvā prakrāntaḥ //
 Bl. 159V2-162V1: Anāthapiṇḍada SĀ(Hos1)
 1. // bhagavān śrāvastyāṃ viharati jetavane anāthapiṇḍadasyārāme. tena khalu samayena
 anāthapiṇḍado gṛhapatir divāditaḥ śrāvastyā niṣkramati bhagavaddarśanāya bhagavantaṃ paryupāsanāyai.
 2. athānāthapiṇḍadasya gṛhapater etad abhavat*. atiprātas tāvad etarhi bhagavaddarśanāya
 bhagavantaṃ paryupāsanāyai. bhagavāñ ca bhikṣavaś ca pratisaṃlīnā bhavanti. yan nv
 ahaṃ yenānyatīrthikaparivrājakānām ārāmaḥ tenopagaccheyam.
 3. athānāthapiṇḍado gṛhapatir yenānyatīrthikaparivrājakānām ārāmaḥ tenopajagāma.
 upetyānyatīrthikaparivrājakaiḥ sārdhaṃ saṃmukhaṃ saṃmodanīṃ saṃrañjanīṃ kathāṃ vividhān upasaṃhṛtya,
 ekānte nyaṣīdat.
 4. athānyatīrthikaparivrājakā idam avocan. gṛhapate śramaṇasya gautamasya dṛṣṭiṃ
 vadasi. kā gautamasya dṛṣṭiḥ kiṃ paśyati gautamaḥ. nāham api bhavanto jānāmi kā bhagavato
 dṛṣṭiḥ kiṃ paśyati bhagavāṃ. tena hi gṛhapate bhikṣusaṃghasya dṛṣṭiṃ vadasi. kā bhikṣusaṃghasya
 dṛṣṭiḥ kiṃ paśyati bhikṣusaṃghaḥ. nāham api bhavanto jānāmi kā bhikṣusaṃghasya dṛṣṭiḥ
 kiṃ paśyati bhikṣusaṃghaḥ. tena hi gṛhapate kā gṛhapater dṛṣṭiḥ kiṃ paśyati gṛhapatir.
 aṅga bhavantas tāvat* svakasvakāṃ dṛṣṭiṃ vyākurvantu. paścān mama dṛṣṭiṃ vyākarotuṃ
 na duṣkaraṃ bhaviṣyati.
 5. athānyataro 'nyatīrtikaparivrājako 'nāthapiṇḍadaṃ gṛhapatim idam avocat. mama
 dṛṣṭiḥ śāsvato loka idaṃ satyaṃ moham anyat. apara evam āha mama dṛṣṭiṛ aśāśvato
 loka idaṃ satyaṃ mohaṃ anyat* apara evam āha śāśvataś cāśāśvataś ca loka. apara evam
 āha naiva śāśvato nāśāśvataś ca lokaḥ. antavān lokaḥ. anantavān. antavāṃś cānantavāṃś
 ca. naivāntavāṃ nānantavāṃ. yo jīvas tac charīram. anyo jīvo 'nyac charīram. bhavati
 tathāgataḥ paraṃ maraṇāt. na bhavati. bhavati ca na bhavati ca. apara evam āha mama
 dṛṣṭir naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat.
 6. athānyatīrthikaparivrājakā anāthapiṇḍadaṃ gṛhapatim idam avocan* vyākurvāma vayaṃ gṛhapate svakasvakāṃ dṛṣṭim. vyākarotu gṛhapate kā gṛhapater dṛṣṭiḥ kiṃ paśyati gṛhapatir.
 7. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ
 saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ. evaṃ
 viditvā tasmād aham imāṃ dṛṣṭiṃ sarveṇa sarvaṃ nābhyupagatam.
 8. ........ dṛṣṭiḥ śāśvato loka idaṃ satyaṃ moham anyat. imā dṛṣṭir bhūtaṃ saṃskṛtaṃ
 cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ
 tad anityaṃ yad anityaṃ tad duḥkham. tasmād ayam āyuṣmāṃ duḥkham evālīnaḥ. duḥkham
 evādhyupagataḥ. duḥkham evādhiniviṣṭaḥ. duḥkham eva pratipannaḥ.
 9. ............ evaṃvādī śāśvato loka idam eva satyaṃ moham anyat. evṃ doṣaṃ bhavati. pūrvavad yāvat,
 naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat*
 imā dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ
 pratītyasamutpannaṃ tad anityaṃ yad anityaṃ tad duḥkhaṃ. tasmād ayam āyuṣmāṃ duḥkham
 evālīnaḥ. duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.
 ............ evaṃvādī naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat.
 10. athānyataro 'nyatīrthikaparivrājako 'nāthapiṇḍadaṃ gṛhapatim idam avocat*. nanu
 gṛhapater api dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ
 cetayitaṃ pratītyasamutpannaṃ tad anityaṃ yad anityaṃ tad duḥkhaṃ. tasmād gṛhapatir
 api duḥkham evālīnaḥ duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.
 11. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ
 saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ. evaṃ
 viditvā tasmād aham imāṃ dṛṣṭiṃ sarveṇa sarvaṃ nābhyupagatam. evam eva gṛhapate.
 12. athānāthapiṇḍado gṛhapatir anyatīrthikaparivrājakānām ārāme paraprativādāṃ nigṛhya svakaṃ vādaṃ dīpayitvā pariṣadi siṃhanādaṃ naditvā,
 utthāyāsanāt prakrāntaḥ. athānāthapiṇḍado gṛhapatir yena bhagavāṃs tenopajagāma.
 upetya bhagavatpādau śirasā vanditvā ekānte nyaṣīdat. ekāntaniṣaṇṇo 'nāthapiṇḍado
 gṛhapatir yāvad evāsyābhūt. saṃbahulair anyatīrthikaparivrājakaiḥ sārdham antarākathāsamudāhāras
 tat sarvaṃ bhagavato vistareṇārocayati.
 13. evam ukto bhagavān anāthapiṇḍadaṃ gṛhapatim idam avocat*. sādhu sādhu gṛhapate kālena kālaṃ ..........
 Bl. 162V2-166R5: Dīrghanakha SĀ(Hos2)
 1. // bhagavāṃ rājagṛhe viharati veṇuvane kalandakanivāpe. atha dīrghanakhaḥ parivrājako
 yena bhagavāṃs tenopajagāma. upetya bhagavatā sārdhaṃ saṃmukhaṃ saṃmodanīṃ saṃraṃjanīṃ
 kathāṃ vividhām upasaṃhṛtya,
 ekānte nyaṣīdad. ekāntaniṣaṇṇo dīrghanakhaḥ parivrājako bhagavantam idam avocat.
 2. sarvaṃ me bho gautama na kṣamati. eṣāpi te,
 agnivaiśyāyana dṛṣṭir na kṣamati yeyaṃ dṛṣṭiḥ sarvaṃ me na kṣamati,
 eṣāpi me dṛṣṭir na kṣamati,
 yeyaṃ me dṛṣṭiḥ sarvaṃ me na kṣamati.
 3. api nu te agnivaiśyāyana,
 evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,
 anyasyāś ca dṛṣṭer apratisandhir anupādānam aprādurbhāvaḥ. api me bho gautama,
 evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,
 anyasyāś ca dṛṣṭer apratisandhir anupādānam aprādurbhāvaḥ.
 4. bahujanena te,
 agnivaiśyāyana saṃsyadiṣyati,
 bahujano 'pi evaṃdṛṣṭir bhavati,
 evaṃvādī. tvam api syāt tādṛśa eva ye kecid agnivaiśyāyana śramaṇā vā brāhmaṇā vā
 imāṃ ca dṛṣṭiṃ pratiniḥsṛjanty anyāṃ ca dṛṣṭiṃ nopādante. ima ucyante śramaṇā vā
 brāhmaṇā vā tanubhyas tanutarā loke.
 5. traya ime, agnivaiśyāyana dṛṣṭisaṃniśrayāḥ. katame trayaḥ. ihāgnivaiśyāyana,
 eka evaṃdṛṣṭir bhavati. evaṃvādī. sarvaṃ me kṣamati. punar aparam ihaika evaṃdṛṣṭir bhavati,
 evaṃvādī. sarvaṃ me na kṣamati. punar aparam ihaika evaṃdṛṣṭir bhavati,
 evaṃvādī. ekatyaṃ me kṣamati. ekatyaṃ me na kṣamati.
 6. tatrāgnivaiśyāyana yeyaṃ dṛṣṭiḥ sarvaṃ me kṣamati. iyaṃ dṛṣṭiḥ saṃrāgāya saṃvartate
 nāsaṃrāgāya saṃdveṣāya nāsaṃdveṣāya saṃmohāya nāsaṃmohāya saṃyogāya nāsaṃyogāya saṃkleśāya
 na vyavadānāya saṃcayāya nāpacayāya,
 abhinandanāyopādānāya,
 adhyavasānāya saṃvartate.
 7. yeyaṃ dṛṣṭiḥ sarvaṃ me na kṣamati. iyaṃ dṛṣṭir asaṃrāgāya saṃvartate na saṃrāgāya. asaṃdveṣāya na saṃdveṣāya,
 asaṃmohāya na saṃmohāya,
 asaṃyogāya na saṃyogāya,
 vyavadānāya na saṃkleśāya,
 asaṃcayāya na saṃcayāya. anabhinandanāyānupādānāya,
 anadhyavasānāya saṃvartate.
 8. tatrāgnivaiśyāyana yeyaṃ dṛṣṭiḥ ekatyaṃ me kṣamati. ekatyaṃ me na kṣamati yat
 tāvad asya kṣamati tat saṃrāgāya saṃvartate nāsaṃrāgāya pūrvavad yāvad adhyavasānāya
 saṃvartate yad asya na kṣamati tad asaṃrāgāya saṃvartate na saṃrāgāya pūrvavad yāvad
 anadhyavasānāya saṃvartate.
 9. tatra śrutavān āryaśrāvaka itaḥ pratisaṃśikṣati. ahaṃ ced evaṃdṛṣṭiḥ syām evaṃvādī sarvaṃ me kṣamati,
 dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ me na kṣamati. yaś caivaṃdṛṣṭir evaṃvādī,
 ekatyaṃ me kṣamati,
 ekatyaṃ na me kṣamati,
 vigrahe sati vivādo vivāde sati vihiṃsā. iti sa vigrahaṃ ca vivādaṃ ca vhiṃsāñ ca
 samanupaśyann imāṃ ca dṛṣṭiṃ pratinisṛjaty anyāṃ ca dṛṣṭiṃ nopādatte. evam asyāś
 ca dṛṣṭer prahāṇaṃ bhavati pratiniḥsargo vyantibhāva anyasyāś ca dṛṣṭer apratisandhir
 anupādānam aprādurbhāvaḥ.
 10. tatra śrutavān āryaśrāvaka itaḥ pratisaṃśikṣati,
 ahaṃ ced evaṃdṛṣṭiḥ syām evaṃvādī sarvaṃ me na kṣamati,
 dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ
 me kṣamati. yaś caivaṃdṛṣṭir evaṃvādī. ekatyaṃ me kṣamati. ekatyaṃ me na kṣamati.
 vigrahe sati vivādo vivāde sati vihiṃsā pūrvavad yāvad apratisandhir anupādānam aprādurbhāvaḥ.
 11. tatra śrutavān āryaśrāvaka itaḥ pratisaṃśikṣati,
 ahaṃ ced evaṃdṛṣṭiḥ syām evaṃvādī,
 ekatyaṃ me kṣamati,
 ekatyaṃ me na kamati,
 dvābhyāṃ me sārdhaṃ syād vigrahaḥ syād vivādo yaś caivaṃdṛṣṭir evaṃvādī sarvaṃ me
 kṣamati yaś caivaṃdṛṣṭir evaṃvādī sarvaṃ me na kṣamati. vigrahe sati vivādaḥ pūrvavad
 yāvad apratisandhir anupādānam aprādurbhāvaḥ.
 12. ayaṃ khalv agnivaiśyāyana kāyo rūpī audārikaś cāturmahābhūtika āryaśrāvakeṇa,
 abhīkṣaṇam anityānupaśyinā vihartavyam vyayānupaśyinā virāgānupaśyinā nirodhānupaśyinā
 pratiniḥsargānupaśyinā vihartavyam. yatrāryaśrāvakasyānityānupaśyino viharato vyayānupaśyino
 virāgānupaśyino nirodhānupaśyinaḥ pratiniḥsargānupaśyino viharato yo 'sya bhavati
 kāye kāyacchandaḥ kāyasnehaḥ kāyapremā kāyālayaḥ kāyaviṣaktiḥ kāyādhyavasānaṃ tac
 cāsya cittaṃ na paryādāya tiṣṭhati.
 13. tisra imā agnivaiśyāyana vedanāḥ. katamās tisraḥ. sukhā vedanā duḥkhā vedanā,
 aduḥkhāsukhā vedanā ca. itīmās tisro vedanāḥ kiṃnidānāḥ kiṃsamudayāḥ kiṃjātīyāḥ kiṃprabhavāḥ.
 itīmā vedanā sparśanidānāḥ sparśasamudayāḥ sparśajātīyāḥ sparśaprabhavās tasya tasya
 sparśasya samudayāt tās tā vedanāḥ samudayanti. tasya tasya sparśasya nirodhāt tās
 tā vedanā nirudhyante vyupaśamanti śītībhavanti astaṃgacchanti.
 14. sa yāṃ kāṃcid vedanāṃ vedayati sukhāṃ vā duḥkhāṃ vā,
 aduḥkhāsukhāṃ vā tāsāṃ vedanānāṃ samudayaṃ cāstaṃgamaṃ cāsvādaṃ cādīnavaṃ ca niḥsaraṇaṃ
 ca yathābhūtaṃ prajānāmīti. sa tāsāṃ vedanānāṃ samudayam cāstaṃgamaṃ cāsvādaṃ cādīnavaṃ
 ca niḥsaraṇaṃ ca yathābhūtaṃ prajānaṃ tāsu utpannāsu vedanāsv anityānupaśyī viharati
 vyayānupaśyī virāgānupaśyī nirodhānupaśyī pratiniḥsargānupaśyī viharati.
 15. sa kāyaparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ
 prajānāti. jīvitaparyantikāṃ vedanāṃ vedayāno jīvitaparyantikāṃ vedanāṃ vedayāmīti
 yathābhūtaṃ prajānāti. bhedāc ca kāyasyordhvaṃ jīvitaparyādānād ihaivāsya sarvāṇi
 vedayitāny apariśeṣaṃ nirudhyante. apariśeṣam adhyastaṃ parikṣayaṃ paryādānaṃ gacchanti.
 16. tasyaivaṃ bhavati sukhām api vedanāṃ vedayāno bhedāt kāyasya bhaviṣyati,
 eṣa evānto duḥkhasya. duḥkhām apy aduḥkhāsukhām api vedanāṃ vedayāno bhedāt kāyasya bhaviṣyati,
 eṣaivānto duḥkhasya. sa sukhām api vedanāṃ vedayati visaṃyukto vedayati na saṃyuktaḥ.
 duḥkhām apy aduḥkhāsukhām api vedanāṃ vedayati visaṃyukto vedayati na saṃyuktaḥ.
 kena visaṃyuktaḥ. visaṃyukto rāgeṇa dveṣeṇa mohena visaṃyukto jātijarāvyādhimaraṇaśokaparidevaduḥkhadaurmanasyopāyāsebhyo
 visaṃyukto duḥkhād iti vadāmi.
 17. tena khalu samayenāyuṣmāñ chāriputro 'rdhamāsopasaṃpanno bhagavataḥ pṛṣṭhataḥ
 sthito 'bhūd vyajanaṃ gṛhītvā bhagavantaṃ vījayan. athāyuṣmataḥ śāriputrasyaitad
 abhavat. bhagavāṃs teṣāṃ dharmāṇāṃ prahāṇam eva varṇayati virāgam eva nirodham eva
 pratiniḥsargam eva varṇayati. athāyuṣmataḥ śāriputrasyaiṣāṃ dharmāṇām anityatānupaśyinaḥ
 viharato vyayānupaśyino virāgānupaśyino nirodhānupaśyinaḥ pratiniḥsargānupaśyino
 viharataḥ. anupādāyāsravebhaś cittaṃ vimuktaṃ.
 18. dīrghanakhasya ca parivrājakasya virajo vigatamalaṃ dharmeṣu dharmacakṣur utpannam.
 atha dīrghanakhaḥ parivrājako dṛṣṭadharmā prāptadharmā viditadharmā paryavagāḍhadharmā
 tīrṇakāṃkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāpta
 utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhagavantam idam avocat*.
 19. labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvam.
 careyam ahaṃ bhagavato 'ntike brahmacaryaṃ. labdhavāṃ dīrghanakhaḥ parivrājakaḥ svākhyāte
 dharmavinaye pravrajyām upasaṃpadaṃ bhikṣubhāvam. evaṃ pravrajitaḥ sa āyuṣmāṃ yasyārthe
 kulaputrāḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād
 anagārikāṃ pravrajanti. pūrvavad yāvad arhan babhūva suvimuktacittaḥ.
 ......... api nu tava jānato .........
 ......... yogaḥ śāriputreṇa ........
 Bl. 167V1-170V3: Śarabha SĀ(Hos3)
 1. // bhagavān rājagṛhe viharati veṇuvane kalandakanivāpe. tena khalu samayena tasmin
 rājagṛhe śarabho nāmaḥ parivrājakaḥ prativasati sumāgadhāyāḥ puṣkaraṇyās tīre. .......
 sa evaṃ pariṣadi vācaṃ bhāṣate. ājñāto me śramaṇānāṃ śākyaputrīyāṇāṃ dharmaḥ. ājñāyaivāhaṃ
 tasmād dharmavinayād apakrāntaḥ.
 2. atha saṃbahulā bhikṣavaḥ pūrvāhne nivāsya pātracīvaram ādāya rājagṛhaṃ piṇḍāya
 prāviśan. aśrauṣuḥ saṃbahulā bhikṣavo rājagṛhaṃ piṇḍāya carantaḥ. asmiṃ rājagṛhe
 śarabho nāmaḥ parivrājakaḥ prativasati. sa evaṃ pariṣadi vācaṃ bhāṣate. pūrvavat.
 śrutvā ca punar rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātaḥ
 pratikrāntāḥ pātracīvaraṃ pratiśamya pādau prakṣālya yena bhagavāṃs tenopajagmuḥ.
 upetya bhagavatpādau śirasā vanditvā ekānte nyaṣīdan. ekāṃtaniṣaṇṇāḥ saṃbahulā bhikṣavo
 bhagavantam idam avocan.
 3. iha vayaṃ bhadanta saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ
 piṇḍāya prāviśāma. aśrauṣma vayaṃ saṃbahulā bhikṣavo rājagṛhaṃ piṇḍāya carantaḥ.
 asmiṃ rājagṛhe śarabho nāmaḥ parivrājakaḥ prativasati. sa evaṃ pariṣadi vācaṃ bhāṣate.
 pūrvavat. sādhu bhagavān yena sumāgadhāyāḥ puṣkaraṇyās tīraṃ tenopasaṃkrameta anukampām
 upādāya. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.
 4. atha bhagavān sāyāhne pratisaṃlayanād vyutthāya yena śarabhaḥ parivrājakaḥ sumāgadhāyāḥ
 puṣkaraṇyās tīre tenopajagāma. adrākṣīc charabhaḥ parivrājako bhagavantaṃ dūrata
 eva. dṛṣṭvā ca punar bhagavato 'rthāyāsanaṃ prajñapayaty evaṃ cāha. niṣīdatāṃ bhagavān
 prajñapta evāsane. nyaṣīdad bhagavān prajñapta evāsane. niṣadya bhagavāṃ śarabhaṃ
 parivrājakam idam avocat.
 5. satyaṃ khalu tvaṃ śarabha,
 evaṃ vadasi. ājñāto me śramaṇānāṃ śākyaputrīyāṇāṃ dharmaḥ. ājñāyaivāhaṃ tasmād dharmavinayād apakrānta.
 6. evam uktaḥ śarabhaḥ parivrājakaḥ tūṣṇīm evābhūt. ........ tvaṃ śarabha kim asi
 tūṣṇīṃ. sacet te paripūrṇaṃ bhaviṣyati vayam anumodayiṣyāmaḥ. sacet te aparipūrṇaṃ
 bhaviṣyati vayaṃ te paripūrṇayiṣyāmaḥ. apīdānīṃ śarabhaḥ parivrājako ..... tūṣṇīm
 evābhūt. dvir api trir api śarabhaḥ parivrājakaḥ tūṣṇīm evābhūt.
 7. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam
 avocan. yad eva tvaṃ śramaṇaṃ gautamam upasaṃkramyeyaiva tad eva te śramaṇaḥ gautama
 upasaṃkramyaivaṃ vadati vyākuru vyākuru ... sacet te paripūrṇaṃ bhaviṣyati vayam
 anumodayiṣyāmaḥ sacet te aparipūrṇaṃ bhaviṣyati vayaṃ te paripūrṇayiṣyāmaḥ. tvaṃ
 śarabha kim asi tūṣṇīṃ. ... apīdānīṃ śarabhaḥ parivrājako ... tūṣṇīm evābhūd dvir
 api trir api śarabhaḥ parivrājakaḥ tūṣṇīm evābhūt.
 8. atha bhagavān śarabhaṃ parivrājakam idam avocat. yo me saced evaṃ vadet,
 na śramaṇasya gautamasya tathāgataḥ samyaksaṃbuddhas. tam ahaṃ sādhu ca suṣṭhu ca samanuyuñjyāṃ samanugāhyāṃ. tasya sādhu ca suṣṭhu ca samanuyuñjyamānasya
 anyenānyaṃ pratisareta bahirdhā ... kopaṃ ca doṣaṃ cāpratyayaṃ ca prāduṣkuryāt. ... tūṣṇīṃbhūto vā syān madgubhūtaḥ srastaskandhaḥ,
 adhomukho niṣpratibhānaḥ pradhyānaparamaḥ tadyathā tvam etarhi śarabha.
 9. yo me saced evaṃ vadet* na śramaṇasya gautamasya dharmavinayaḥ,
 tam ahaṃ sādhu ca suṣṭhu ca samanuyuñjyāṃ samanugāhyāṃ. pūrvavad yāvat tadyathā tvam etarhi śarabha. yo me saced evaṃ vadet,
 na śramaṇasya gautamasya śrāvakaḥ supratipannaḥ,
 tam ahaṃ sādhu ca suṣṭḥu ca samanuyuñjyāṃ samanugāhyāṃ pūrvavat* yāvat tadyathā tvam etarhi śarabha. ...
 10. atha bhagavān sumāgadhāyāḥ puṣkaraṇyās tīre pariṣadi samyaksiṃhanādaṃ naditvā utthāyāsanāt prakrāntaḥ.
 11. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam
 avocan*. tadyathā śarabha. ṛṣabhaś chinnaviṣāṇaḥ śūnyāyāṃ gośālāyāṃ mahānādaṃ naditavyaṃ manyeta,
 evam eva tvam anyatra śramaṇād gautamāt pariṣadi siṃhanādaṃ naditavyaṃ manyase. tadyathā
 śarabha bhaḍḍalikā puṃrutakaṃ raviṣyāmīti bhaḍḍalikārutakam eva ravati. ... na bhaḍḍalikāvad
 asi .. tvam anyatra śramaṇād gautamāt pariṣadi siṃhanādaṃ naditavyaṃ manyase. tadyathā
 śarabha śṛgālo bheraṇḍākāravitakaṃ v. raviṣyāmīti śṛgālaravitakaṃ ravati. evam eva
 tvam anyatra śramaṇād gautamāt pariśadi siṃhanādaṃ manyase.
 12. atha śarabhasya parivrājakasya svakāḥ sabrahmacāriṇaḥ ... cotthāyāsanāt prakrāntāḥ. śarabha iti sūtraṃ //
 Bl. 170V3-172V2: Pīṭha SĀ(Hos3)
 1. // bhagavān rājagṛhe viharati veṇuvane kalandakanivāpe. tena khalu samayena tasmin
 rājagṛhe pīṭho nāmaḥ parivrājakaḥ prativasati sumāgadhāyāḥ puṣkariṇyās –hier immer
 puṣkaraṇyās erg.– tīre. sa evaṃ pariṣadi vācaṃ bhāṣate. ... yo me sacet tāṃ gāthāṃ
 gītam anugāsyati tasyāham antike brahmacaryaṃ cariṣyāmīti.
 2. atha saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ piṇḍāya prāviśan. aśrauṣuḥ saṃbahulā bhikṣavo rājagṛhaṃ piṇḍāya carantaḥ,
 asmiṃ rājagṛhe sumāgadhāyāḥ puṣkaraṇyās tīre pīṭho nāmaḥ parivrājakaḥ prativasati.
 sa evaṃ pariṣadi vācaṃ bhāṣate. pūrvavat. ekānte nyaṣīdan. ekāntaniṣaṇṇāḥ saṃbahulā
 bhikṣavo bhagavantam idam avocan*
 3. iha vayaṃ bhadanta pūrvavat. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.
 4. atha bhagavān sāyāhne pratisaṃlayanād vyutthāya yena pīṭhaḥ parivrājakaḥ sumāgadhāyāḥ
 puṣkaraṇyās tīre tenopajagāma. adrākṣīt pīṭhaḥ parivrājako bhagavantaṃ dūrata eva.
 dṛṣṭvā ca punar bhagavato 'rthāyāsanaṃ prajñapayaty evaṃ cāha. niṣīdatāṃ bhagavān
 prajñapta evāsane. nyaṣīdad bhagavān prajñapta evāsane. niṣadya bhagavāṃ pīṭhaṃ parivrājakam idam avocat.
 5. satyaṃ khalu tvaṃ pīṭha,
 evaṃ vadasi. ... yo me sacet tāṃ gāthāṃ gītam anugāsyati tasyāham antike brahmacaryaṃ cariṣyāmīti. .. ahaṃ tāṃ gāthāṃ gītam anugāsyāmi.
 6. atha pīṭhaḥ parivrājakāḥ pīṭhasyopari pīṭhaṃ ... tasyāṃ velāyāṃ gāthāṃ babhāṣe //
 ... na viheṭhayet prāṇinaḥ / kāṃścid vi ....
 ... duṣkṛtam* saṃvṛtas triṣu sthāneṣu ...
 7. atha bhagavāṃ cetasā pīṭhasya parivrājakasya cittam ājñāya tasyāṃ velāyāṃ gāthāṃ babhāṣe //
 ya + + + + + + + + + + + + + + + / + + + + + + + + + + + + + + + + //
 ... mā ca viheṭhaya prāṇinaḥ / kāṃ ...
 yasya kāyena vācā ca manasā nāsti duṣkṛtam*
 saṃvṛtas triṣu sthāneṣu + + + + + + + + //
 8. atha pīṭhasya parivrājakasya etad abhavad iti me śramaṇo gautamaś cetasā cittam ājānāti. ... yena bhagavāṃs tenāñjaliṃ praṇamya bhagavantam idam avocat.
 9. labheyāhaṃ bho gautama svākhyāte dharmavinaye pravrajyām upasaṃpadaṃ bhikṣubhāvam.
 labdhavāṃ te svākhyāte dharmavinaye pravrajyām upasaṃpadaṃ bhikṣubhāvam. evaṃ pravrajitaḥ
 sa pīṭhaḥ parivrājakaḥ yasyārthe kulaputrāḥ keśaśmaśrūṇy avatārya kāṣāyāṇi vastrāṇy
 ācchādya samyag eva śraddhayāgārād anagārikāṃ pravrajanti. pūrvavad yāvad arhan babhūva
 suvimuktacittaḥ. pīṭha iti sūtraṃ //
 Bl. 172V2-173R5: Brāhmaṇasatyāni SĀ(Hos3)
 1. // bhagavān rājagṛhe viharati veṇuvane kalandakanivāpe. atha saṃbahulānāṃ brāhmaṇaparivrājakānāṃ
 sumāgadhāyāḥ puṣkariṇyās tīre sanniṣaṇṇānāṃ sannipatitānām ayaṃ evaṃrūpo 'bhūd antarākathāsamudāhāra
 ity api brāhmaṇasatyāni. ity api brāhmaṇasatyāni.
 2. aśrauṣīd bhagavāṃs teṣāṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās
 tīre sanniṣaṇṇānāṃ sannipatitānām ayam evaṃrūpo 'bhūd antarākathāsamudāhāro divāvihāropagato
 divyena śrotreṇa viśuddhenātikrāntamānuṣeṇa. śrutvā ca punar yena sumāgadhāyāḥ puṣkariṇyās tīraṃ tenopajagāma.
 3. adrākṣuḥ saṃbahulā brāhmaṇaparivrājakā bhagavantaṃ dūrata eva. dṛṣṭvā ca punar
 bhagavato 'rthāyāsanaṃ prajñapayanty evaṃ cāhur. niṣīdataṃ bhagavān prajñapta evāsane.
 nyaṣīdad bhagavān prajñapta evāsane. niṣadya bhagavān saṃbahulān brāhmaṇaparivrājakān idam avocat.
 4. kā nu yuṣmākaṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre
 sanniṣannānāṃ sannipatitānām antarākathā viprakṛtā. kayā cātha kathayaitarhi sanniṣaṇṇāḥ
 sannipatitāḥ. ihāsmākaṃ bho gautama saṃbahulānāṃ brāhmaṇaparivrājakānāṃ sumāgadhāyāḥ
 puṣkariṇyās tīre sanniṣaṇṇānāṃ sannipatitānām ayam evaṃrūpo 'bhūd antarākathāsamudāhāra
 ity api brāhmaṇasatyāni. ity api brāhmaṇasatyāni. iyam asmākaṃ bho gautama saṃbahulānāṃ
 brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām
 antarākathā viprakṛtā. tayā ca bho gautama kathayaitarhi sanniṣaṇṇāḥ saṃnipatitāḥ
 5. trīṇi imāni brāhmaṇasatyāni. yāni mayā svayam abhijñāya sākṣīkṛtvopasaṃpadya praveditāni. katamāni trīṇi.
 6. brāhmaṇā evam āhuḥ. sarve prāṇino 'vadhā iti vadamānā brāhmaṇāḥ satyam āhur na
 mṛśā. śreyāṃsaḥ sma iti manyante sadṛśā sma iti manyante hīnā sma iti manyante yad
 atra satyaṃ tad anabhiniveśya sarvaloke maitrāsahagatena cittena viharanti. idaṃ
 prathamaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.
 7. brāhmaṇā evam āhuḥ. yat kiṃcit samudayadharmaṃ sarvaṃ nirodhadharmakam iti vadamānā
 brāhmaṇāḥ satyam āhur na mṛśā. pūrvavad yāvad iti yad atra satyaṃ tad anabhiniviśya
 sarvaloke udayavyayānudarśino viharaṃti. idaṃ dvitīyaṃ brāhmaṇasatyaṃ yan mayā svayam
 abhijñāya sākṣīkṛtvopasaṃpadya praveditaṃ.
 8. brāhmaṇā evam āhur. na mama kvacana kaścana kiñcanam asti nāsya kvacana kaścana
 kiñcanam astīti vadamānā brāhmaṇāḥ satyam āhur na mṛśā. pūrvavad yāvad iti yad atra
 satyaṃ tad anabhiniviśya sarvaloke amamāyanto viharaṃti. idaṃ tritīyaṃ brāhmaṇasatyaṃ
 yan mayā svayam abhijñāya sākṣīkṛtvopasaṃpadya praveditaṃ.
