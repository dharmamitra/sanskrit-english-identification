 Lupta bauddha-vacana saṃgraha
 ādibuddha ( 1 )
 virāgānna paraṃ pāpaṃ na puṇyaṃ sukhataḥ param|
 ato'kṣarasukhe cittaṃ niveśyaṃ tu sadā nṛpa || ( 2 )
 patite bodhicitte tu sarvasiddhinidhānake |
 mūrcchite skandhavijñāne kutaḥ siddhiraninditā ||
 āryadevapāda ( 6 )
 vigrahe yaḥ parihāraṃ kṛte śūnyatayā vadet |
 sarvaṃ tasyāpa ( ri )
 hṛtaṃ samaṃ sādhyena jāyate || ( 7 )
 nānyayā bhāṣayā mlecchaḥ śakyo grāhayituṃ yathā|
 na laukikamṛte lokaḥ śakyo grāhayituṃ tathā ||
 ālicatuṣṭaya ( 1 )
 catasro gataya ūrdhvaṃ pārśvamṛjuradhaśceti |
 ucchuṣmatantra ( 1 )
 śivaśaktisamāyogāt satsukhaṃ paramādvayam |
 na śivo nāpi śaktiśca ratnāntargatasaṃsthitam ||
 guhyatattvaprakāśa ( 1 )
 ekāraḥ pṛthivī jñeyā karmamudrā tu locanā | ( 2 )
 caturbhiḥ pratyayairgrāhyam |
 caturdevīparipṛcchāmahāyogatantra ( 1 )
 caturaśītisāhasre dharmaskandhe mahāmune |
 tattvaṃ vai ye na jānanti sarve te niṣphalāya
 vai ||
 catuḥpradīpa ( 1 )
 yaḥ pratyayairjāyati sa hyajāto
 na tasya utpāda svabhāvato'sti |
 yaḥ pratyayādhīna sa śūny uktaḥ
 yaḥ śūnyatāṃ jānati so'pramattaḥ ||
 jñānapāda ( 1 )
 evaṃvidhaiśca cetasi yatkiñcit kāyavāṅmanaskarmamudrāmantrākāraṃ
 gaditaṃ sarvabuddhairityuktam |
 jñānālokālaṅkāramahāyānasūtra ( 1 )
 avikalpitasaṅkalpa apratiṣṭhitamānasa |
 asmṛtyamanasikāra nirālamba namo'stu te ||
 ḍākinīvajrapañjara ( 1 )
 prathamaṃ toyasekena dvitīyaṃ maulisekataḥ |
 tṛtīyaṃ paṭṭasekena caturthaṃ vajraghaṇṭayā ||
 pañcamaṃ svādhipenaiva nāmasekaṃ tu ṣaṣṭhamam |
 buddhājñā saptamaṃ sekaṃ kalaśaṃ sekamaṣṭamam ||
 navamaṃ guhyasekena daśamaṃ prajñābhiṣekataḥ |
 tattvavajraprayogeṇa sarvān vajravratān dadet ||
 vyākaroti svaya śāstā eṣa sekavidhiṃ svayam |
 ācāryo nāvamantavyaḥ sugatājñāṃ na laṅghayet || ( 2 )
 sarvajñahetukaṃ taddhi suddhinikaṭe pravartakam|
 paścānmāyopamākāraṃ svapnākāraṃ kṣaṇātkṣaṇam || ( 3 )
 ṣaḍaṅgaṃ bhāvayet tasmāt svādhiṣṭhānasamaṃ punaḥ|
 paścāt svaṃ lakṣayeccihnamanulomavidhikramaiḥ || ( 4 )
 siddhayatyaśeṣaniḥśeṣaṃ traidhātukaṃ carācaram|
 lokadhātuṣu sarveṣu yāvanto vajradehinaḥ || ( 5 )
 śūnyatākaruṇābhinnaṃ yatra cittaṃ prabhāvyate |
 sā hi buddhasya dharmasya saṃghasyāpi hi deśanā || ( 6 )
 akṣobhya eva nāmyotī ?
 sarvarāgavivarjitaḥ |
 sā ( śā )
 śvatenāyutaṃ proktaṃ koṭivajrāṅkavajriṇe ||
 amitāyunākhyātaṃ yāvada A kāśasaptirātri ? |
 tattvasaṃgrahatantrarāja ( 1 )
 sarvatathāgatamahābodhidṛḍhasattva ityārabhya
 anādinidhanaḥ śānto bhagavān mahābodhisattvavajraḥ samantabhadro
 mahābodhisattvaḥ sarvatathāgatahṛdayeṣu vijahāra
 atha sarvatathāgatāḥ prāhuḥ - kathaṃ tvaṃ
 kulaputrānuttarāṃ samyaksambodhimabhisaṃbhotsyase yastvaṃ
 sarvatathāgatatattvānyabhijñāya iṣṭatarapuṇyānyupahasasīti |
 sarvārthasiddhibodhisattva āha-bhagavantaḥ
 sarvatathāgatā ājñāpa [ yatha ] kathaṃ pratipadyāmīdṛśaṃ tattvamiti |
 tathāgatā āhuḥ - pratipadyasva kulaputra
 svacittapratyavekṣaṇasamādhānena prakṛtisiddhena rucijaptena mantreṇeti | om
 cittaprativedhaṃ karomīti |
 mahāvodhisattva āha- ā jñāto bhagavantaḥ
 sarvatathāga [ tāḥ ] svahṛdi candramaṇḍalākāraṃ paśyāmi |
 prakṛtibhāsvaramidaṃ kulaputra cittaṃ candramaṇḍalavat
 | candramaṇḍalaṃ prakṛtiprabhāsvaraṃ
 tadvajjñānam |
 yathā kramāccandramaṇḍalaṃ sampūrṇaṃ bhavati ,
 tadvat prakṛtiprabhāsvaraṃ cittaratnamapi
 paripūrṇaṃ bhavati |
 yathā candramaṇḍalamāgantukakalābhiḥ sūryamaṇḍalaraśmyapagamāt
 kramāt pūrṇaṃ dṛśyate ,
 tadvat prakṛtipariśuddhaṃ
 cittaratnamapi sarvakleśamalakalaṅkāpagamakramāt paripūrṇabuddhaguṇa dṛśyata
 iti |
 tathāvādī ( 1 )
 kecit tasyābhāsamātrā sumanasi
 janitādarśabimbopamā vai
 yogīndraiḥ sevanīyā paramajinasutaiḥ sevitā yā
 ca buddhaiḥ |
 sā jñānārciḥ pravṛddhā dahati saviṣayaṃ māravṛndaṃ
 samastaṃ
 rāgādiṃ cāpi kāye dahati samasukhaṃ yogināṃ varṣayogāt ||
 trisamayamahātantrarāja ( 1 )
 bodhicittaṃ dṛḍhaṃ yasya niḥśaṅkā ca
 matirbhavet |
 vicikitsā na kartavyā tasyedaṃ siddhayati
 dhruvam || ( 2 )
 asamācalāḥ samatasāradharmiṇaḥ
 karuṇātmakā jagati duḥkhahāriṇaḥ |
 asamantasarvaguṇasiddhidāyino
 amalācalāḥ samavarāgradharmiṇaḥ ||
 gaganasamopamakatā na vidyate
 guṇaleśareṇukaṇike'pyasaumike |
 sadasattvadhātuvarasiddhidāyiṣu
 vigatopameṣu asamantasiddhiṣu ||
 satatāmalā karuṇavegatotthitā
 praṇidhānasiddhiravirodhadharmatā |
 jagato'rthasādhanaparā samantinī
 satataṃ virocati mahākṛpātmanām ||
 na nirodhatāṃ karuṇacārikākulā
 vrajate trilokivarasiddhidāyikā |
 amitāmiteṣu susamāptitāṃ gatā
 gatiṃ gateṣvapi aho sudharmatā ||
 trisamaye'grasiddhi varadā dadantu me
 varadānatāgragatitāṃ gatāḥ sadā |
 sakalāstrilokavaradāgrasādhakā
 nāthāstriyadhvagatikā anāvṛtāḥ ||
 dauḍīpāda ( 1 )
 prāṇī vajradharaḥ kapālavanitātulyo
 jagatstrījanaḥ
 so'haṃ herukamūrtireṣu bhagavān yo na
 prabhinno'pi ca |
 śrīpadmaṃ madanaṃ ca gokudahanaṃ kurvan yathā
 gauravād
 etat sarvamatīndriyaikamanasā yogīśvaraḥ
 siddhayati || ( 2 )
 rāgānte viramapraveśasamaye citte
 svabhāvasthite
 yā cittirmanasaḥ pravṛttiraparā vāyorniruddhā
 gatiḥ |
 tatkale yadananyasaṃbhavasukhaṃ sākṣāt paraṃ
 tatpadaṃ
 tatra svānubhavo hi yasya sa punaḥ siddho
 mahāmudrayā || ( 3 )
 gavāṃ yūthanyāyaḥ | ( 4 )
 ete pañca yanti mohataṭino pāram | ( 5 )
 adūre dūre vā |
 dhaukaḍipāda ( 1 )
 saṃsāre bahu saṃsaranti sudhiyo tena prabhāveṇa ca
 bhāvābhāvayuge vicārya sakalaṃ svaprajñayā saṃsthitam|
 pakṣāpakṣamavekṣya vādigaditaṃ kiñcinna
 paśyāmyahaṃ
 grāhyagrāhakavarjitaṃ hi mudibhirduḥkhairyathā [ sa ] ntatam ||
 nāgārjunapāda ( 10 )
 akṛtrimaḥ svabhāvo hi nirapekṣaḥ paratra ca |
 yadi niḥsvabhāvābhāvaḥ svabhāvato na vidyante || ( 11 )
 cittamātramidaṃ sarvamiti yā deśanā muneḥ |
 uttrāsaparihārārthaṃ bālānāṃ sā na tattvataḥ ||
 nidattāka ( 1 )
 keśoṇḍrakaṃ yathākāro dṛśyate taimirakairjanaiḥ|
 tathā lokādidoṣeṇa bhāvo bālairvikalpyate ||
 nirnādatantra ( 1 )
 ratnapuramidaṃ devi kiñjalke jvalatāṃ vrajet |
 rudro yugmaḥ śivaḥ śreṣṭhaḥ śaktiḥ saiva
 parātparā ||
 lakṣlakṣaṇanirmuktaṃ vāgudāhāravarjitam |
 śivaśaktisamāyogāt jāyate cādbhutaṃ sukham ||
 na santi tattvato bhāvāḥ śaktirūpeṇa bhāvitāḥ |
 śaktistu śūnyatādṛṣṭiḥ sarvāropavināśinī ||
 pañcakrama ( 1 )
 nāsti rātrau na sandhyāyāṃ divāpi ca na vidyate|
 bho taṃ sahajamānandaṃ gurucaraṇeṣu pṛccha ||
 buddhakapāla ( yoginītantra )
 aśuddhacittaśodhanād bhaginī bhaveccakṣu -
 rbhāgineyā śrotrameva ca jananī bhaṇyate ghrāṇam|
 rasanā duhitā tathā mano bhaved bhāryā
 ṣaḍetā varā vidyā mahāmudrāpradāyikāḥ ||
 bhagavatpravacana ( 1 )
 varaṃ jetavane ramye śṛgālatvaṃ vrajāmyaham |
 na tu vaiśeṣikaṃ mokṣaṃ gotamāgantumarhati ||
 mahāmaṇḍalavyūhatantra
 namaḥsamantabuddhānāṃ om vajrapuṣpe svāhā |
 mṛttikāgrahaṇamantraḥ|
 om vajrodbhavāya svāhā |
 bimbavalanamantraḥ |
 om araje viraje svāhā |
 tailamrakṣaṇamantraḥ |
 om dharmadhātugarbhe svāhā |
 mudrākṣepaṇamantraḥ|
 om vajramudgarākoṭana svāhā |
 ākoṭanamantraḥ |
 om dharmarate svāhā |
 ākarṣaṇamantraḥ |
 om apratiṣṭhitavajra svāhā |
 sthāpanamantraḥ |
 om sarvatathāgatamaṇiśatadīpte jvala jvala
 dharmadhātugarbhe svāhā |
 pratiṣṭhāmantraḥ |
 om svabhāvaśuddhe āhara āhara āgaccha āgaccha
 dharmadhātugarbhe svāhā |
 visarjanamantraḥ |
 om ākāśadhātugarbhe svāhā |
 kṣamāpanamantraḥ |
 mūlatantra ( 1 )
 “ yoginyaḥ sahajasiddhāḥ “ iti vacanāt tā evāha -
 śirasastu samudbhūtā nāḍayaḥ śirasijāḥ smṛtāḥ ||
 vajraḍāka ( 1 )
 rocate dīyate yattad mahāvairocano muniḥ |
 viramānte paramaścāsau vāyūnāṃ viśvasaṃbhavāt || ( 2 )
 yathā stambhena mahatā ghriyate līlayā gṛham |
 na ca dvārastathā kāyaḥ kaṅkālaireva dhāryate ||
 vajrapāṇi ( 2 )
 narā vajradharākārā yoṣito vajrayoṣitaḥ |
 vajramaṇḍalālaṅkāramahāyogatantra ( 1 )
 idaṃ tat sarvabuddhānāmadbhutaṃ guṇavistaram |
 siddhayanti sarvamantrā vai sakṛduccārite'pi hi ||
 anena stotrarājñā vai toṣitāste tathāgatāḥ |
 dadanti vipulāṃ siddhiṃ kalpasthāṃ kalpacoditām ||
 darśayanti ca ātmānaṃ āsecanakavigraham |
 vairocanamahānāthamakṣobhyaṃ ratnasambhavam ||
 amitābhaṃ jinaṃ śuddhamamogharājaṃ ca sarvataḥ|
 rasaṃ rasāyanaṃ tattvaṃ pravadanti varāṇi ca ||
 aśeṣāḥ siddhayo ramyā vipulā arthasampadaḥ |
 sarvāśāparipūriṃ ca dadanti manasepsitāḥ |
 jñānamāyurbalaṃ vegaṃ dadanti paramaṃ śubham ||
 virupākṣāpāda ( 1 )
 vajrotthānaṃ sadā kuryāt candrārkagatimañcanāt|
 anyathā nāvadhūtyaṃśe viśati prāṇamārutaḥ ||
 śākyanātha ( 1 )
 tāmrasya kālimā yadvadraṇayogena naśyati |
 na tasya sattvatā naśyennirmalatvena yā sthitā ||
 tadvaccittamalaḥ śūnyatāyogena naśyati |
 na tasya jñānatā naśyennirmalatvena yā sthitā ||
 sandhyāvyākaraṇa ( 1 )
 skandhā eva hi sambuddhā boddhayarthaṃ
 pratyayodbhavāḥ |
 te vai tathāgatāḥ khyātāstathāgatādvayayogataḥ || ( 2 )
 ākāśaikasvabhāve'smin vijagāra mahāmuniḥ | ( 3 )
 āgneye caiva vāyavye māhendre vāruṇe tathā |
 cakre cittasya saṃcārādūrdhvapārśvastvaghogatiḥ ||
 tāsāṃ madhye svadaivatyaṃ turyayogaḥ parasparam|
 samayavajrapāda ( 7 )
 yastu vajranayopāyavicitrīkṛtamānasaḥ |
 sphuṭīkṛtasvasaṃvedyadharmakāyamahāsukhaḥ ||
 tasya vajradharasyeha siddhiḥ karatale sthitā |
 sampuṭatantra ( 4 )
 mātṛjāstrayamātrāṇi pitṛjāstrayameva ca |
 tat ṣāṭkauśikaṃ piṇḍaṃ ṣaṭtathāgatarūpakam || ( 5 )
 dvādaśa dviguṇībhūya pārśvatastu dvipakṣayoḥ |
 vīrayoginīvṛndena samantāt parivāritaḥ ||
 kaṅkālo daṇḍarūpe yo'sau herukaḥ paramāśrayaḥ |
 skandhadhātvādibuddhānāṃ stūpa ityabhidhīyate || ( 6 )
 āgneye caiva vāyavye māhendre vāruṇe tathā |
 cakre cittasya saṃcārādūrdhvaṃ
 pārśvarjvadhogatiḥ ||
 sampuṭatilaka ( 1 )
 sarvaḍākinīmayo raktaṃ sarvavajrasamudbhavam |
 padmaprakāśayogataḥ |||| |||
 varjasūryaḥ paraṃ khyātaḥ
 sphuredūrdhvaprabhāsvaram ||
 saṃvaratantra ( 1 )
 na yogaḥ pratibimbeṣu niṣiktādiṣu jāyate |
 bodhicittamahāyogād yoginastena devatā ||
 bodhicittamidaṃ vajraṃ sarvabuddhatvamātmanaḥ |
 tasmāt sārvātmyayogena sarvabuddhatvamāpnute ||
 enaṃ paśyanti saṃyuktaṃ sarvathā pūjayanti ye |
 dṛṣṭāstaiḥ pūjitāścaiva sarvabuddhā bhavanti hi ||
 darśanasparśanābhyāṃ ca sarvabuddhasya vā'sya hi |
 amaṇḍalapraviṣṭāśca dṛṣṭasatyā bhavanti hi ||
 darśanasparśanābhyāṃ ca śravaṇasmaraṇena ca |
 sarvapāpairvimucyante pūjyante sarvasiddhibhiḥ ||
 sarvayogasamāyogaiḥ sarvabuddhasya vā'sya hi |
 nāryo'pi hi vimucyante buddhabodhiṃ spṛśanti
 ca ||
 sarvatra sarvataḥ sarva sarvathā sarvadā svayam|
 sarvabuddhamayaṃ siddhaṃ svamātmānaṃ prapaśyati ||
 sarvātmasaṃsthitāścainaṃ pūjayanti tathāgatāḥ |
 sarvapūjāmahāmeghavyūhaprasarasañcayaiḥ ||
 sarvabhogopabhogaiśca sevyamānairyathāsukham |
 svādhidaivatayogena svamātmānaṃ prapūjayet ||
 vicitrakarmayogena vicitravinayātmanā |
 sattvānāṃ vinayārthāya tadanye vidhayaḥ smṛtāḥ ||
 anādinidhanaḥ sattvo vajrasattvaḥ paraṃ yataḥ |
 subhageti ca vikhyāto susthito buddhamudrayā ||
 vicitrakarmayogena vicitravidhikāṅkṣiṇām |
 buddhavajradharādyāstu kṛtakā vinayāḥ smṛtāḥ || ( 2 )
 ātmānamapi niryātya punarmūlyaistu mokṣayet |
 nānātantreṣu nirdiṣṭā dakṣiṇeyaṃ niruttarā ||
 saṃvaranātha ( 1 )
 anāmāṅguṣṭhavaktrābhyāṃ lehayed yogavit sadā |
 saṃvarottaratantra ( 1 )
 kakārādidakārāntaṃ ṅñavarjaṃ niveśayet |
 ghakārādihakārāntaṃ ālidvayaṃ samālikhet |
 madhyasthena tvakārālirnyastavyaḥ śaśimaṇḍale ||
 sahajasaṃvara ( 1 )
 sarvavyāpi nirābhāsi karuṇaikarasaṃ manaḥ |
 āliṅgati jhaṭityeṣā vṛṣasyantī ca śūnyatā ||
 sekoddeśa ( 1 )
 yāvanno patati prabhāsvaramayaḥ śītāṃśudhārādravo
 devīpadmadalodare samarasībhūto jinānāṃ gaṇaḥ |
 sphūrjadvajraśikhāgrataḥ karuṇayā bhinnaṃ
 jagatkānanaṃ
 garjaddhīkaruṇācalasya sahajaṃ jānīhi rūpaṃ
 vibhoḥ || ( 2 )
 tasmāt sarvaprayatnena cyutirāgaṃ vivarjayet |
 yenākṣarasukhaṃ yāti yogī saṃsārabandhanāt ||
 kāmuko'pi virāgānna kāmaśāstraṃ samīhate |
 mayoktaṃ kiṃ punastatra yogī duḥkhaṃ samīhate ||
 śuklākṣarasvabhāvena sādhayet paramākṣaram |
 ādhāre cyuti āpannaṃ ādheyasya virāgatā ||
 ādhārādheyasaṃbandho yāvadakṣaratāṃ vrajet |
 cittamakṣaratāprāptaṃ nādhārādheyalakṣaṇam ||
