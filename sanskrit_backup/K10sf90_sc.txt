Śroṇasūtra (2nd)
rājagṛhe nidānam /
atha śroṇo gṛhapatiputro divādinam eva jaṁghāvihāreṇānucaṁkramyamāṇo ’nuvicaran pādābhyām
eva gṛdhrakūṭaparvatam abhiruhya yenāyuṣmāṁc chāriputras tenopasaṁkrānta / upasaṁkramyāyuṣmanaḥ
śāriputrasya pādau śirasā vanditvaikānte niṣaṇṇaḥ / ekānte niṣaṇṇaṁ śroṇaṁ gṛhapatiputram
āyusmāṁc chāriputra idam avocat /
ye ke cic chroṇa śramaṇā vā brāhmaṇā vā rūpaṁ yathābhūtaṁ na prajānanti rūpasamudayaṁ
rūpanirodhaṁ rūpanirodhagāminīṁ pratipadaṁ yathābhūtaṁ na prajānanty abhavyās te
śroṇa śramaṇā vā brāhmaṇā vā tad rūpaṁ parijñātuṁ /
ye ke cic chroṇa śramaṇā vā brāhmaṇā vā vedanāṁ saṁjñām saṁskārān vijñānaṁ yathābhūtaṁ
na prajānanti vijñānasamudayaṁ vijñānanirodhaṁ vijñānanirodhagāminīṁ pratipadaṁ yathābhūtaṁ
na prajānanty abhavyās te śroṇa śramaṇā vā brāhmaṇā vā tad vijñānaṁ parijñātuṁ /
ye tu ke cic chroṇa śramaṇā vā brāhmaṇā vā rūpaṁ yathābhūtaṁ prajānanti / rūpasamudayaṁ
rūpanirodhaṁ rūpanirodhagāminīṁ pratipadaṁ yathābhūtaṁ prajānanti / bhavyās te śroṇa
śramaṇā vā brāhmaṇā vā tad rūpaṁ parijñātum /
ye tu ke cic chroṇa śramaṇā vā brāhmaṇā vā vedanāṁ saṁjñāṁ saṁskārān vijñānaṁ yathābhūtaṁ
prajānanti vijñānasamudayaṁ vijñānanirodhaṁ vijñānanirodhagāminīṁ pratipadaṁ yathābhūtaṁ
prajānanti bhavyās te śroṇa śramaṇā vā brāhmaṇā vā tad vijñānaṁ parijñātum /
kiṁ manyase śroṇa rūpaṁ nityaṁ vā anityaṁ vā /
anityam idaṁ bhadanta śāriputra …
