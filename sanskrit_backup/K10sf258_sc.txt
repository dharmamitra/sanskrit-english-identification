Upasenasūtra
Wal_2_1 siddham / rājagṛhe nidānam /
Wal_2_2 tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṁkopavicārāntarikāyām /
Wal_2_3 athāyuṣmata upasenasya ekākino rahasigatasya pratisaṁlīnasya āśīviṣaḥ kāye nipatita uggratejā ghoraviṣaḥ parittas tadyathā āṁjanaśalākā 
Wal_2_4 tatrāyuṣmān upaseno bhikṣūn āmaṁtrayati / āśīviṣo me kāye nipatitaḥ tadyathā āṁjanaśalākā /
aṁga tāvan me āyuṣmantaḥ kāyaṁ samaṁtato ’nuparigṛhya bahir abhinirharata mā ihaiva
viśariṣyati tadyathā busamuṣṭiḥ /
Wal_2_5 tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṁ niśritya /
Wal_2_6 aśrauṣīd āyuṣmāñ śāriputra āyuṣmata upasenasya vāgvyāhāram / śrutvā ca punar yenāyuṣmān upasenas tenopajagāma / upetyāyuṣmantam upasenam  #
idam avocat / 
Wal_2_7 na khalu vayam āyuṣmata upasenasya paśyāmo mukhasya vā anyathātvam indriyāṇāṁ vā
nānākaraṇam / atha ca punar āyuṣmān upasena evam āha / āśīviṣo me kāye nipatitaḥ
pūrvavad yāvat tadyathā busamuṣṭiḥ /
Wal_2_8 yasyāyuṣmāñ śariputra evaṁ syāt / ahaṁ cakṣur mama cakṣuḥ / ahaṁ śrottaṁ ghrāṇaṁ
jihvā kāyaḥ / ahaṁ manaḥ / mama manaḥ / ahaṁ rūpaṁ mama rūpam / ahaṁ śabdagandharasaspṛṣṭavyadharmā
mama dharmāḥ / ahaṁ pṛthivīdhātur mama pṛthivīdhātuḥ / aham abdhātus tejodhātur vāyudhātur
ākāśadhātur vijñānadhātuḥ / ahaṁ rūpaskandho mama rūpaskandhaḥ / ahaṁ vedanāsaṁjñāsaṁskāravijñānaskandho
mama vijñānaskandhaḥ / tasya syād mukhasya vā anyathātvam indriyāṇāṁ vā nānākaraṇam /
Wal_2_9 mama tu naivaṁ bhavati / ahaṁ cakṣur mama cakṣuḥ / tadyathā ahaṁ vijñānaskandho mama vijñānaskandhaḥ / tasya me kiṁ bhaviṣyati mukhasya  #
vā anyathātvam indriyāṇāṁ vā nānākaraṇam / 
Wal_10 dīragharāttraṁ khalv āyuṣmata upasenasya ahaṁkaramamaṁkarāsmimānābhiniveśānuśayaḥ
prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ /
tasya te kiṁ bhaviṣyati mukhasya vā anyathātvam indriyāṇāṁ vā nānākaraṇam /
Wal_11 athāyuṣmāñ śariputtraḥ āyuṣmata upasenasya kāyaṁ sāmantakenānuparigṛhya bahir abhinirharati /
Wal_12 samanantarābhinirhṛta āyuṣmata upasenasya kāyaḥ śataśo viśirṇas tadyathā busamuṣṭiḥ /
Wal_13 athāyuṣmāñ śāriputro ’syāṁ velāyāṁ gāthā babhāse /
Wal_14 sucīrṇe brahmacarye ’smin mārge caiva subhāvite /
tuṣṭa āyukṣayād bhavati viṣapāttra ivojjhite //
Wal_15 sucīrṇe brahmacarye ’smin mārge caiva subhāvite /
tuṣṭa āyukṣayād bhavati rogasyāpagame yathā //
Wal_16 sucīrṇe brahmacarye ’smin mārge caiva subhāvite /
ādīptād vā gṛhād mukto maraṇānte na śocate //
Wal_17 sucīrṇe brahmacarye ’smin mārge caiva subhāvite /
tṛṣṇakāṣṭhasamaṁ lokaṁ paśyati prajñayā yadā //
Wal_18 athāyuṣmāñ śāriputra āyuṣmata upasenasya śarīre śāripūjāṁ kṛtvā yena bhagavāṁs tenopajagāma upetya bhagavatpādau śirasā vanditvā ekāṁte  #
nyaṣīdat / 
Wal_19 ekāṁtaniṣaṇṇa āyuṣmāñ śāriputtro bhagavaṁtam idam avocat /
Wal_20 āyuṣmato bhadaṁta upasenasya āśīviṣaḥ kāye nipatita ugratejā ghoraviṣaḥ parittas tadyathāṁ janaśalākā pūrvavad yāvat tasya kāyo viśīrṇas  #
tadyathā busamuṣṭiḥ / 
Wal_21 sacec chāriputra upasenasya kulaputtrasya tasmiṁ samaye imā gāthāḥ pratyabhāsyaṁta imāni ca maṁtrapadāni nāsyāśīviṣaḥ kāye ’kramiṣyan  #
nāsya kāyo viśariṣyat tadyathā busamuṣṭiḥ / 
Wal_22 yā bhadaṁta katamā gāthāḥ katamāni maṁtrapadāni //
Wal_23 maitrī me dhṛtirāṣṭreṣu maitrī airāvaṇeṣu ca /
chibbāputtreṣu me maitrī kaṁbalāśvatareṣu ca //
Wal_24 karkoṭakeṣu me maitrī kṛṣṇagautamakeṣu ca /
nandopandau ye nāgā teṣu maitrī ca me sadā //
Wal_25 apādakeṣu me maitrī maitrī me dvipadeṣu ca /
catuṣpadeṣu me maitrī maitrī bahupadeṣu ca //
Wal_26 sarvvanāgeṣu me maitrī ye nāgā udadhiniśritāḥ /
sarvvasatveṣu me maitrī ye ttrasāḥ sthāvarāś ca ye //
Wal_27 sukhinaḥ sarvve satvā hi sarvve satvā niramayāḥ /
sarvve bhadrāṇi paśyaṁtu mā caiśāṁ pāpam āgamat //
Wal_28 sarpaśauṇḍikaprāgbhāre nityaṁ viharato mama /
āśīviṣo ghoraviṣo jīvitam uparundhati //
Wal_29 yena me satyavākyena śāstā lokeṣv anuttaraḥ /
tena me satyavākyena mā me kāye viṣaṁ kramet //
Wal_30 rāgo dveṣaś ca mohaś ca ete loke viṣattrayam /
nirvviṣo bhagavān buddhaḥ satyadharmahataṁ viṣam //
Wal_31 hataṁ viṣaṁ ghoraviṣaṁ kṛto rakṣāparikaraḥ /
sarvve hataviṣa biddhās tad uraga hataṁ viṣam //
Wal_32 tatremāni mantrapadāni bhavaṁti tadyathā / otuṁbile / tuṁbile / tuṁbe / pratuṁbe / naṭṭe / sunaṭṭe / kevaṭṭe / munaye / samaye / datte  #
/ nīlakeśe / vālakupe / ole / oṅko / svāhā // 
Wal_33 sacec chāriputtra upasenasya kulaputrasya tasmiṁ samaye imā gāthāḥ pratyabhāyaṁta imāni ca maṁtrapadāni nāsyāśīviṣaṁ kāye ’kramiṣyat  #
/ nāsya kāyo vyaśariṣyat tadyathā busamuṣṭiḥ / 
Wal_34 tat kuta etad bhadaṁta labhyam āyuṣmata upasenena yat tasmiṁ samaye aśrutapūrvvā gāthāḥ pratibhāṣyaṁte aśrutapūrvvāṇi vā maṁtrapadāni  #
tadyathā etarhi bhagavataḥ / 
Wal_35 athāyuṣmāñ śāriputtro bhagavato bhāṣitam abhinandyānumodya bhagavatpādau śirasā bhagavato ’ntikāt prakrāṁtaḥ //
