paṇḍita abhayākaraguptapādānām Kālacakrāvatāraḥ [ 1B ] om namo mañjuśriye |
prajñādayādvaitamasīmaśarmma viśvākṛtiṁ bibhradakalparūpam |
nīrūparūpādimayaṁ śarīraṁ jainaṁ nijaṁ sārvajanaṁ namāmi |
yānyambarasya śriyamādadhanti sampadvipattī ca nivedayanti |
tāthāgatābhyantariva sfuranti jyotīṣi tānyadya tamo jayanti ||
iha hi mātsaryopahataistīrthikaijyotiṣe siddhāntaṁ guptīkṛtya bahuprapañcaṁ laghukaraṇaṁ kṛtamapīdānīṁ na jñāyata iti tatpratipādyate |
triṣṭhyādhikaṁ śatacatuṣṭayaṁ likhanīyam |
śuklapratipadādicaitramāsādivarṣa yadā syāt tadānena tanmiśraṁ kāryam |
tad dvayaśītiśatonaṁ śuddhaṁ varṣadhruvakaṁ bhavati |
tadarkkāhataṁ māsapiṇḍam |
śuklapratipadādyamāvāsya(syā)
nta caitrādimāsasambhave |
tanmiśraṁ dvisthāne kṛtyadhasthaṁ caturhataṁ khāgnicandrairvibhaktaṁ bhāgaśeṣe lopaṁ labdhalabdhe mūrdhni praviṣṭe sati |
mūrdhni śuddho māsapiṇḍo bhavati |
yadā tu dvi varṣā syāt tadā trayodaśamāsaiḥ varṣaṁ kārye māsadvayamekaṁ gaṇanīyam |
caitramāsapraveśaśca na kartavyaḥ |
taṁ śuddhamāsapiṇḍaṁ tristhānai datvā karaśikhihato madhyasthe'dhaḥ sthāt ṣaḍbhāgaiḥ labdhaṁ viśodhyam |
bhāgaśeṣau ( ṣo )
yadisyāt tatopi ṣaḍbhāgalabdhaṁ viśodhyam |
atrādhaḥ sthāt triṁśanmiśrāt ṣaṣṭhibhāgairlabdhaṁ mūrdhni dvimiśre praveśyam |
bhāgaśeṣo daṇḍapiṇḍaṁ syāt |
mūrdhniḥ saptabhāgāvaśeṣo vāra piṇḍaḥ |
labdhantu na kiñcit |
punaḥ śuddhamāsapiṇḍaṁ dvādaśottaraśatamiśraṁ dvisthāne kṛtvā adhaḥ sthādṛturavibhāgaśeṣaḥ piṇḍāvayavaḥ syāt |
bhāgalabdhaṁ pañcamiśraṁ mūrdhni dvi hatau deyam |
tato mūrdhno'ṣṭāviṁśati bhaktād bhāgaśeṣaḥ padapiṇḍaḥ syāt |
atravārapiṇḍāddaṇḍapadapiṇḍapiṇḍāvayava kramaṁ adho'dhaḥ likhanīyaḥ |
 punastristheṣu śuddhamāseṣu madhyasthānīśairhato'dhaḥ unacatvāriṁśadbhā galabdhena dvimiśrabhyo na ṣaṣṭhyāghaṭībhirvibhajyaḥ bhāgaśeṣo nakṣatraghaṭījñeyā 
labdhaṁ tu dvihate mūrdhni |
tato mūrdhnaḥ saptāviṁśatibhāgaśeṣo nakṣatrapiṇḍojñeyaḥ |
atra ṛtyupiṇḍādadha ṛtyughaṭīpiṇḍo likhanīyaḥ |
yadā varṣa rāśau varṣam śuddhamāsa piṇḍemāsaśca na praveśyate |
tadā pratimāsaṁ vāradaṇḍapadapiṇḍāvayaveṣu yathākramame ko dvātriṁśat dvāvekaśca deyaḥ ṛtyutra ghaṭyordve rūdraśca deyaḥ |
varṣādi praveśe'nya eva vārapiṇḍādikaḥ kāryaḥ |
pratidinaṁ vārārthaḥ |
tithibhogārthañca śuklapratipadādi vartamānamāsasya gatavartamānatithayo yathāsaṁkhyā deyā heyāḥ punardeyā vāranāḍīpadeṣu |
piṇḍacaturdaśabhāgaṁ labdhayordvayoścaturthaṁ lābhe vā piṇḍaḥ samo deyaḥ |
ekasmin striṣu vā labdheṣu viṣamaḥ |
etadupari nāsti bhāgaḥ |
yataḥ saptāviṁśatyurddhaṁ piṇḍā na labhyante |
aṣṭāviṁśatyā bhāgāt |
tena triṁśat tithi sahitāḥ saptapañcāśadūrdhvaṁ na bhavanti |
 same deyāni candrapadāni viṣame heyāni bhāgaśeṣe tu śūnye śūnyamviśuddhaṁ tridaśaśaśipade pañcanetrārkkayordik tithyākhyaikādaśe'gnau daśajaladhipade  #
viṁśatiścaikahīnāḥ | 
dvāviṁśatpañcarandhre ṛtuvasuni jināḥ saptame pañcaviṁśat tasminarkkaprabhedaiḥ prakaṭitaravikā deya heyāḥ samastā |
viśuddhamiti na kiñcid deyaṁ heyaṁ vā |
tasminniti ghaṭīpiṇḍe |
arkkaprabhedena sūryapadāni bhavanti |
sūryasya ṛṇaṁ tasmin sūryasya ṛṇaṁ sūryasya dhanaṁ tasmin dhanamiti sūrya prabhedaḥ |
 etaduktam-vakṣyamāṇa nyāyena bhūtādibhāgalabdhaṁ miśrayitvā tyaktā vāraṁ vicaraṇapadāni piṇḍitāni bhavanti tāvadraviyākhyaṁ yadi sūryabhoge  #
deyam | 
tadā vāraghaṭyāṁ deyam |
atha sūryabhoge deyam candrasya heyamiti |
dvayameva candrasya śuddharavikā candraravikā candrapadāni bhūtabhūteṣu vedāḥ śikhikaraśaśinaḥ pūrvabhāge'pare ca |
pūrve bhāge ūrdhvacandrakrameṇamadhye tiryagrekhāṁ datvā apare adhaḥ śaśyāinā vyatikrameṇa likhanīyāmīti caturddaśa |
evaṁ sarva prahāṇā ghaṭikātmakānyeva |
atra caturddaśabhāgaśeṣeṇa pratipādikaṁ saccāra padaṁ taduparimaṁ saccāraḥ |
tatra graha praviṣṭaḥ |
tena piṇḍāvayavaṁ hatvā ṣaḍviṁśatyadhikaśatabhāgena labdham |
pūrvārddhe bhukta padañca |
aparārddhena tat tyaktvā'bhuktapadameva vāraghaṭikāsthāne deyaṁ heyaṁ vā |
 etaduktam-vakṣyamāṇa nyāyena bhūtādibhāgalabdhaṁ miśrayitvā tyaktā sa ravicaraṇapadāni piṇḍitāni yāvanti bhavanti tāvadravikākhyaṁ yadi sūryabhoge  #
deyam | 
tadā vāradyaṭyāṁ deyam |
atha sūryabhoge heyam |
tadā'syāṁ heyamiti |
dvayameva candrasya śuddharavikā candraravikā candrapadāni bhūtābhūteṣu vaidāḥ śikhikaraśaśinaḥ pūrvabhāge'pare ca |
pūrve bhāge ūrdhvamanukrameṇa madhye tiryagrekhāṁ datvā apare bhāvaḥ śaśyādinā vyatikrameṇa likhanīyāmīti caturddaśa |
evaṁ sarva prahāṇaghaṭikātmakānyeva |
atra caturddaśabhāgaśeṣeṇa pratipāditaṁ saccāra padaṁ taduparimaṁ saccāraḥ |
tatra graha praviṣṭaḥ |
tena piṇḍāvayavaṁ hatvā ṣaḍviṁśatyadhikaśatabhāgena labdham |
pūrvārddhe bhukta padañca |
aparārddhe tu tat tyaktvā'bhuktapadameva vāraghaṭikāsthāne deyaṁ heyaṁ vā |
kiṁ īha loke ravikā aśuddhā ataḥ śuddharavikārtham |
tato vārasthāne ekādikamādityādivāraṁ pratipādayati |
tithau daṇḍādikaṁ sūryodayāt prabhṛti bhoktavyam |
pratidinasūryasya nakṣatra bhogārthaṁ śuklādinokta tithirdvisthāne kṛtya ekatra caturddaṇḍe hatā |
aparatra ca karaṇanyāyena viṁśatyā dvāviṁśatyā vā pāṇīpalaiḥ |
 siddhānta nyāsena vā ṣaḍviṁśati pāṇipalairhṛtvā ṣaṣṭyā hṛtvā labdhamūparipraveśyoparim daṇḍārapi ṣaṣṭyā hṛtvā labdha ṛkṣe bhāgaśeṣaḥ ṛkṣadaṇḍa  #
prakṣipet | 
pāṇīpalañca nakṣatradaṇḍādadho likhet |
nakṣatrataddaṇḍapiṇḍapāṇīpaleṣu dvisthāne kṛteṣvakatra ravikārthaṁ sa tripade ṣaḍnakṣatrāṇi śodhyāni |
meṣāśvinyāditaḥ śodhitā canyo'nantarojanmarāśiḥ syāt |
uktam |
meṣe yugme kullīre śaśibhṛguravayaḥ siṁhakanyātulāsu |
bhaumo mantrī ca rāhurbudhaśanifalilo vṛścikādyantacāpe ||
ādyanteti |
cāpasyādi bhāge śaurirante keturiti |
atra yadi ṛṇamadhikaṁ bhoga rāśi hīnā tadā saptaviṁśati nakṣatracakraṛkṣasthāne prakṣipya śodhyam |
yadi śodhita śeṣaścakrārddhaṁ syāt |
tadā tat cakrārddhaṁ śodhyam |
tadaivotkramojñeyaḥ |
atyaktve cakrārddhe krama eva |
ṛkṣāt ṣaṣṭihṛtādadhaḥstha ghaṭikāyuktā bhūtavahnīcandrabhāgalabdhaṁ rāśicaraṇapratipādakaṁ lopyaṁ rāśicaraṇaṁ jñātvā |
rasayugamaśaśino mandakārye ṣaṭrāśipadāni pañcakurkkādiṣḥu janmarāśiṣu bhavanti |
iyantyeva padāni sarvagrahāṇāṁ mandakārye bhūtādinā bhāgā lābhe tu prathamavārapade grahosthīti jñeyaṁ sarvatra |
tadā tena hṛtānya ityādi vakṣyamāṇaṁ kāryaṁ |
tadā mandakārye sarvagrahāṇāṁ krameṇa ṛṇamut krameṇa dhanaṁ śeyam |
tato bhukta padāt dvitīyo bhujyat i bhogaḥ |
tena hṛtābhyo bhāga śeṣa nāḍibhyo bhūtādi bhāga bhogāṁśena sārddhaṁ pūrvārddhe rāśi vaśāt grahabhuktāni caraṇāni piṇḍitāni |
 aparārddhe tu bhāga labdhaṁ bhogāṁśaṁ tyaktvā'pareṇa bhogāṁśena sahābhuktāni caraṇapadāni piṇḍitāni dhanaṁ ṛṇavaśād deyāni heyāni vā grahabhoga  #
nāḍyāmiyameva sūryasya śuddha ravikā | 
sūryasya nakṣatrasthāne nakṣatrādikaṁ bhuktaṁ,
bhuktaśeṣaṁ bhoktavyam |
vakṣyamāṇe candrepyeva yogepi ca |
idānīṁ sūryasyāśuddharavikāḥ kathyante- sūrye kālo raso'hiśca daśaharaharā rūdradignāgaṣaṭ ca ||
vahniḥ khañcāyanānte bhavati dhanamṛṇaṁ cottare dakṣiṇe ca ṣaṇmāsaṁ pakṣa bhedaiścarita dinakaro māsasaṅkrāntibhedāditi |
atra karkkaṭādau vraṇaṁ pakṣe kālaḥ |
dvitīye karkkaṭaṁ pakṣe rasaḥ |
evaṁ yāvad dhanuṣi vahniḥ khaṁcāyanānte evaṁ makarādau dhanamiti |
candrasya nakṣatrabhogārthaṁ sūryabhoge nakṣatrasthāne śuklādinoktatithayo deyāḥ |
tadanu tāstithayaḥ sthānāntare rasahutā vārasya bhoga ghaṭikādibhirmiśrāḥ sūryasya ṛṇaghaṭī |
ghaṭī sthāne ṛṇamiti jñeyā |
ataścandrabhogaḥ syāt |
sūryabhogenendu bhogo bhavati |
śuklādi noktatithayordvihatā ekarahitāḥ sambhave sati saptabhāgāvaśeṣāḥ karaṇaṁ syāt |
karaṇaṁ bhogastithi bhoga eva |
iha sādhāraṇa nyāyaḥ |
śvāsasthāne yadupari śvāsā na tiṣṭhanti |
ṣaḍbhāgena labdhāḥ pāṇīpaleṣu viśanti |
tānyapi ṣaṣṭārddhena tiṣṭhanti |
ṣaṣṭībhāgena labdhā ghaṭīṣu viśanti |
ghaṭyopyevaṁ vāre nakṣatre vā viśanti |
vārā'pi saptabhūtvaiva vinaśyanti |
nakṣatrāśyapīha saptaviṁśatirbhūtvā na tiṣṭhanti ?
yogā apyevaṁ tathā ṣaṣṭidaṇḍātmakamekaṁ nakṣatraṁ |
vāroyogodinañceti |
tatra vārā ādityādayasapta |
tithayaḥ pratipadādyāḥ pañcadaśa |
 nakṣatrāṇi aśvinī bharaṇī kṛtikā rohiṇī mṛgaśirā ārdrā punarvasuḥ puṣya aśleṣā maghā pūrvafālgunī uttarafālgunī hastā citrā svātī viśākhā anurādhā  #
jyeṣṭhā mūlā pūrvāṣādā uttarāṣādā śravaṇā dhaniṣṭhā śatabhiṣā pūrvabhādrapadāṁ uttarabhādrapadā raivatī ceti saptaviṁśatiḥ | 
tathā yogāḥ |
 viṣkambhaḥ prītirāyuṣmān saubhāgyaḥ śobhano atigaṇḍaḥ sukarmmā dhṛtiḥ śūlaḥ gaṇḍo vṛddhiḥ dhruvoḥ vyāghāto harṣaṇo vajraḥ siddhiḥ vyatīpāto  #
varīyān parighaḥ śivaḥ siddhaḥ sādhyaḥ śubhaḥ śuklo brahyā aindre vaidhṛtiśceti saptaviṁśatiḥ | 
karaṇānibhavaṁ bālavaṁ kaulavaṁ taitilaṁ garajaṁ vaṇijaṁ viṣṭiriti sapta |
tathā śakuni catuṣpado nāgaḥ kistughaścetyekādaśaḥ |
 tatra śuklapratipadaparārddhātprabhṛti pratyekaṁ catuḥ praharabhogaṁ saṅkhyayā yathākramaṁ punaḥ punarāvarttya kṛṣṇacaturddaśyāḥ pūrvārddha  #
yāvatsaptānāṁ bhogaḥ syāt | 
tasyā aparārddhātprabhṛti śuklapratipatpūrvārddha yāvadapareṣāṁ caturṇāṁ,
tithi bhogaṁ samabhāga dvayaṅkṛtvā |
pūrvārddhāparārddhavyavasthājñeyaiti |
vāratithinakṣatrayogakaraṇapañcāṅgakramaḥ |
aśvinībharaṇīkṛtikāpādamekaṁ meṣaḥ |
evaṁ pratyekaṁ navapādairdvādaśameṣa vṛṣamithuna karkkaṭa siṁha kanyā tulā vṛścika dhanurmakarakumbha mīnā rāśayo vaiśākhādiṣu jñeyāḥ |
bhaumaśukrabudhasomabhāskarāḥ saumya śukra vasudhāsutāgurūḥ |
śauriśauriguravaśca sammatāḥ kṣatriṇa kramata eṣu rāśi sthiti ||
śuddhavarṣāṇi śuddhābdā aṣṭamiśrāścaturbhiḥ śatairhatāḥ |
pṛthagaṣṭamiśribhaiḥ śuddhābdairūnī kṛtāḥ saptadaśādhikaśatatrayabhāgena labdhādvimiśrā vārā bhavanti |
bhāga śeṣebhyaḥ ṣaṣṭyāni hatyanāḍī kṛtebhyaḥ saptādi bhāga labdhā grāhyā bhāgaśeṣo lopyaḥ |
labdhaghaṭībhyastriṁśamiśritābhya ṣaṣṭibhāgalabdhordvimiśre vāre viśati |
bhāgāvaśiṣṭā vāraghaṭikā dhruvakamadhaḥ |
vārebhyo'pi saptabhāgāvaśeṣo varṣasaṅkrāntivāradhruvakamūrddhasyāt |
atra yadā sūryo mīnaṁ tyaktvā meṣe yāti |
tadā kṣipyanta iti kṣepakā dvādaśaḥ meṣādiṣu yathākramam |
candrādrībhūtavedau guṇaśaraśaśinaḥ śailacandrantṛtīye |
vedāgrībhūtacandrau nayanakarayuge vedanetrāṇi ṣaṣṭe ||
ṣaḍcandrau bāṇacandrau giriyugaśikhi ṣaḍcandravedādrilokāḥ |
ṣaḍvedau śūnyaśūnyaṁ nayanaśarapadaṁ mīnarāśau raveśceti ||
eṣāmayaṁ nyāsaḥ |
 eṣu dvādaśa koṣṭānāṁ pratyekaṁ prathamo vāradhruve deyaḥ dvitīyaḥ saptapañcāśadādiko ghaṭī dhruve iti saṅkrāntirvāra tad bhogayo jñātavya karaṇe 
idānīṁ maṅgalādinām nakṣatrabhogārtham ahan gaṇa ucyate |
śuddhamāsān dinarāśyarthaṁ triṁśad hatāśca śuklādinoktatithisahitāsristhāne kṛtvā'dho rāśeḥ śailakhāgairbhāgena labdhaṁ madhye deyam |
tato madhyāccatuḥ ṣaṣṭibhāgalabdhena hīna upararāśira-sfuṭodinagaṇaḥ syāt |
taṁ dvisthāne kṛtai kasmin saptavārairhṛte,
yadi tadahavāro na syāt |
tadaikādikaṁ prathama rāśau deyaṁ heyaṁ vā yathā vāraḥ syāt |
tataḥ sfoṭo'haggaṇo bhavatīti |
 maṅgala śuddhārthaṁ sfuṭāhaggaṇāt saptaṣaṣṭyādhikaśatamiśrāt maṅgalamaṇḍaladinaiḥ śailanāgartubhirbhāgalabdhorāśiparivartto lopya evamanyeṣāmapi  #
śeṣānnakṣatra hatāḥ svamaṇḍaladinairbhāgalabdhaṁ nakṣatra bhavatyupari | 
 taccheṣācca ṣaṣṭi hatāt svamaṇḍaladinairbhāgalabdhān ghaṭyo'dhaḥ pūrvavatpāṇīpalādikaṁ idamṛṛkṣādikaṁ dvisthāne saṁsthāpya ekatra sārddha navanakṣatrāṇi  #
śodhyāni | 
tataḥ sūrye meṣāśvinībhyā hyaktaṁ jñeyam |
viśevasthasya tatvānyaṣṭādaśādrā mandakārye padāni |
aparasmin ṛkṣādike deyāni heyāni vā |
iti mandakarmaṇi maṅgalaśuddhiḥ |
śīghra karmaṇi tu maṅgalagurūśani śuddhāṇāṁ mandakarmapariśuddhaṁ bhogaṁ dvisthāne kṛtvā |
eko ravikā rahita sūryabhoge tithimiśre'śodhite akṛta sa tripāda ṣaḍnakṣatra tyājanādi vidhau śodhyaḥ |
tataḥ sūryoktaṁ yadi ṛṇamityādi krama evetyantaṁ jñeyam |
atra śīghra kārye krameṇa dhanaṁ deyamutkrameṇa ṛṇaṁ heyam |
śodhi tasya yathā sambhavatyājitasya śeṣo grahacaraṇapratipādakapadaṁ labdhaṁ jñātvā lopyaḥ |
tenaiva padena śeṣanāḍī nihatya ṣaṣṭibhāgena labdhinaḥ tatpadāṁśena sārddhaṁ pūrvārddhe rāśi caraṇavaśāt grahabhuktāni caraṇāni piṇḍitāni |
aparārddhe tu bhāgalabdhaṁ tatpadāṁśaṁ tyaktvā'pareṇa tatpadāṁśena sahābhuktāni |
aparatra mandakarmma śuddhe grahabhoge deyāni heyāni vā |
 atra padāni caturddaśa jinastridhā akṣividhoḥ karodviraṣṭādaśāhaḥ śivavahnimūlāt rūdrāṣṭa vahniḥ khabhujaṅgamādhastripañcadhai tāni mahī subhasya 
mūlāditi tiryagrekhāyāḥ digdigrandhovasuḥ ṣaṭṣaṭdvekamūlāṅguṇorasaḥ |
randhro rūdronṛyogaśca śīghrakārye padaṅguroḥ |
ṛtuśaraśaravedāvedadṛgdṛgkhamūlāt dviyugaśarasāṣṭatrīṇi śaureḥ padāni |
ślokārddhaṁ |
tathā mandasūryaṁ dvisthāne kṛtvā ekaṁ budhacāre śukracāre ca śodhayet |
tataḥ śodha tasyetyādi |
abhuktānītyantamanantaraṁ maṅgaloktaṁ kṛtvā'paratramandasūrye deyāni heyāni vā |
evam eva budhabhogaḥ śukrabhogaśca bhavati |
bhūpobhūpestithi tasmāt gandhanaṅgaṁ śivādrayaḥ |
pañcamaṁ mūlato śāviṁśati cāṣṭaviṁśatiḥ |
catustriṁśacca saumyasya striṣutva dvirjjanā dvidhā |
dvākṣi doṣa tithicāṣṭau mūlāt ṣaṭ khāgrayastathā ||
randhrarandhroguṇādiścaśīghracaraipadaṁ bhṛgoḥ |
iti bhaumādīnāṁ śīghrakarmapariśuddhiḥ |
 mandakarmmaṇi budhaśuddhyarthaṁ sfuṭadivasagaṇācchatahatādvahni sūryādrihīnādbuddhamaṇḍaladinaiḥ śailarandhādināśai bhāgalabdha ityādi pāṇīpalādi  #
itītyantaṁ maṅgalavatkāryaṁ nakṣatrādi kamīdaṁ śīghrakarmārthaṁñcāra ucyate | 
atastadarthaṁ sthānāntare saṁsthāpya ravikā rahita sūryabhoga dvisthāne kṛtvekatra sūryabhoge sārddhaṣoḍaśanakṣatrāṇi śodhyāni |
tataḥ sūryoktaṁ meṣetyādi dhanaṛṇavaśādityantaṁ kṛtvā'para sūryabhoge deyāni heyāni vā |
iti mandakarmaṇi śuddho budhaḥ ||
ayamaparasūryabhogomandakarma śuddhabudhātmatāṅgataḥ śīghrakarmārthaṁ manda sūrya ucyate |
daśagiriśikhino mandakārye padāni ||
gurūśuddhyartha sfuṭāhana gaṇāt khakharasanayanairūnādgurūmaṇḍaladinirdantavahnyābdhibhiḥ bhāgalabdhaṁ ityādi bhaumavatkāryam |
atrāyamviśeṣaḥ śodhyāni dvādaśanakṣatrāṇi haranavaśikhinaḥ padāni |
śukraśuddhyarthaṁ sfuṭāhan gaṇād daśahatā caturaśī ṛnācchukramaṇḍaladinairadrijinākṣibhirbhāgalabdhaṁ ityādi budhavatkāryaṁ sarvam |
ayaṁ tu viśeṣaḥ ṣaṭnakṣa [ trā] ṇi śodhyāni padāni śarayugaśaśinaḥ |
śanaiścaraśuddhyarthaṁ sfuṭāhan gaṇāt khākṣyaṣṭavedairūnācchaurimaṇḍaladinaiḥ ṣaḍrasāgāmbaraikairbhāgalabdhaṁ ityādi bhaumavat kāryam |
viśeṣastu śodhyānyaṣṭādaśanakṣatrāṇi dvāviṁśati tithyatavaḥ padāni |
iti budhādīnāṁ mandakarmmaṇi pariśuddhiḥ |
api ca mandakarmapariśuddho grahabhogaḥ śīghrakarmaṇā pariśuddhaḥ sanyakarmadvayena pariśuddha eva grahabhogo bhavati |
na tu mandakarmapariśuddho bhinno grahabhogaḥ śīghrakarmāriśuddhabhinno iti kṣobhiḥ śāstravidaḥ |
karmadvayena pariśuddha-bhogaśca maṅgalabudhagurūśukraśanaiścaraṇāmeva ravestu mandakarmaṇaiva śīghrakarmaṇaivendoriti |
rāhornakṣatrabhogārthaṁ śuddhamāsebhyo netrārkkamiśritebhyaḥ pakṣarāśyarthaṁ dviguṇitebhyaḥ |
 pūrṇimāyā candragrahārthamekapakṣamiśrebhyo'māvāsyāṁ sūryagrahārthaṁ dvipakṣamiśrebhyo rāhupakṣamaṇḍalaiḥ khaṛtvambhodhibhāgairlabdhaṁ lopyam 
bhāgaśeṣa pakṣebhya ṛkṣārthaṁ saptaviṁśati hatebhyaḥ khādinā labdhamṛkṣambhavati |
śeṣebhyaḥ ṣaṣṭi hatebhyaḥ khādibhāgalabdhādhaṭyaḥ |
taccheṣebhyopi tathā liptāḥ |
taccheṣāśca ṣaṭhatāḥ khādilabdhāḥ śvāsāḥ |
anena nakṣatrādinā labdhenononi saptaviṁśatinakṣatrāṇi rāhomukhabhogo bhavati |
sa eva mukhabhogaḥ sārddhatrayodaśanakṣatramiśraḥ pucchabhogaḥ |
tataḥ pratimāsaṁ sūryabhoge nakṣatradvayamekādaśaghaṭikāḥ ṣaṇmāsairdvādaśanakṣatrāṇi ṣaḍṣaṣṭighaṭikāḥ syū |
taśca trayodaśo nāstrayaḥ pañcāśad bhavanti |
atra sūryabhoge sūryagrahaṇe'māvāsyābhoge ravikā deyā heyā vā |
tato rāhu bhoge pañcacatvāriṁśad ghaṭikādrūnītya śeṣaṁ nakṣatrabhogaṁ śodhayet |
tatra yadi mukhena pucchena vā tulyaṁ nakṣatraṁ syāt tadaiva grahaṇaṁ nānyathā |
athavā pūrvokta nyāyenānīyāyemāvāsyāṁ sūryabhogaṁ rāhormukhabhoge pucchabhoge vā śodhayet |
candragrahaṇe tu pūrṇimāyāṁ candrabhogaṁ rāhormukhabhoge puccha bhoge vā śodhayet |
mukhena pucchena vā saha tulyaṁ nakṣatratve grahaṇam |
nānyathā |
 atra hi amāvasyāvasāne pūrṇimāvasāne vā parvasandhau rāhormaṇḍale raviśaśinormaṇḍalaṁ praviśanti maṇḍalaśabda gātra ṣaṣṭināḍikā ekanakṣatrabhogaḥ  #
sa ca dvādaśarāśyātmakaḥ ṣoḍaśakalātmako veditavyaḥ | 
tatra yadi rāhubhoge'nayorbhogaḥ śuddhastadā sarvagrāsaḥ ṣaṣṭināikāparyataḥ |
arddhabhoge śuddhe satyarddhagrāsaḥ |
kalāyāścaturnāḍyātmikāyā rāhubhoge praviṣṭaṁ caturthāśaṁ yāvad graha samāgamo jñeyaḥ |
yadā ca mukhabhoge rāhugrasati tadā pūrvabhāgam |
pucchabhoge ca paścimabhāgam |
evamanyadigvibhāgāniti balanaṁ jñeyamanyatreti ṭīkāgrahaṇaṁ cedaṁ ṣaṇmāsairevabhavatyava |
paramārthataścandramevatamaḥ svabhāvo rāhurgrasate śītaraśmitvāt |
na sūryaṁ |
amāvāsyāvasāne kāle śaśinopi sūrye praviṣṭatvāt sūryaṁ grasate iti |
vyavahāraḥ |
iti rāhu śuddhiḥ |
 ketuḥ sūryamaṇḍale praviśya pratyahaṁ daṇḍacatuṣṭayaṁ ṣaḍviṁśati liptāścārkkabhogastamadhikasārddhaṁ liptā dvayañca śīghracāre krameṇāgrato  #
vakracāre utkramena pṛṣṭato vicarati | 
evaṁ varṣatrayaṁ sthitvā niḥsarati |
niḥsṛtya ca pratidinaṁ ghaṭī dvayamudeti,
ghaṭī ca sa pāde |
ṣaṭpañcāśat liptātmikā ketoḥ māsamekaṁ yāvannirdhūmo nakṣatravaddṛśyate |
tataḥ pakṣamekaṁ prakaṭau dhūmaketuḥ |
evaṁ sārddhamāsānte punaḥ sūryamaṇdale tathaiva varṣatrayaṁ yāvadadṛśyā bhavati |
prathamamudayo'sya yathā prasiddhi nirīkṣya jñeyaḥ |
evamekadāsyodayo jñāyate'nantakālamiti ketu śuddhiḥ |
ihāyaṁ sādhāraṇa nyāyaḥ |
śīghrakarmaṇi sūryamaṇḍalāduditasya grahasya kragamane caturdaśacaraṇaghaṭikārddha pūrvāddhe bhogaḥ śīghracāre ucyate |
aparārddhe bhogo mandacāraḥ |
tato'rddhacakre parityakte nakṣatrotkramaḥ |
pūrvārddhe cakracāro'parārddhe nirgamagara ityucyate |
rāśinakṣatracakratyāgāt |
atra krame pūrvārddhe dhanavṛddhiḥ grahāśca pūrvābhimukhāḥ |
aparārddhe dhanakṣayo dakṣiṇābhimukhāḥ |
utkrame pūrvārddhe ṛṇavṛddhiḥ paścimābhimukhāḥ |
aparārddhe ṛṇahānirūttarābhimukhāḥ |
eṣāmanyādiṅ mukhatvamariṣṭādivaśena prakṛtyā tu rāhuḥ paścimābhimukho merūṁ pradakṣiṇayatyapare grahāḥ |
pūrvābhimukhāḥ |
tato raviraśmibhirācchāditatvādastaṅgamanasūrye na grahasya sarvathā abhāvaḥ |
punastathaivodaya ihāyaṁ viṣaye raviśaśibhogahānivṛddhivaśāt ṣaṣṭināḍīsvabhāvādahorātrāddaśabhāgalabdhanāḍīnāmahnivṛddhirbhavati |
rātrau hāni dakṣiṇāgni balayaśīmnau mahāhimavadbalayaśīmā yāvatpañcasaptatiyojanasahasramuttarāyaṇe ṣaṇmāsaiḥ |
evaṁ mahāhimabalayaśīmro dakṣiṇāgnibalayaśīmā yāvad dakṣiṇāyane rātrau vṛdhirahnihāniḥ |
evaṁ sati pratyahorātraṁ liptā dvayasya hānirvṛddhirvā jñeyā |
 tathā bhoṭa līca cīnādideśeṣu sambhalaviṣayāntaṁ yāvannavāṣṭasaptabhāgairlabdhanāḍīnāṁ kailāśakhaṇḍe ṣaḍbhāgaiḥ pratyahorātraṁ kailāśa khaṇḍāntuttarasminya  #
himagiri yāvatpratyahorātraṁ catuḥ śvāsādhika liptā trayasya hānirvṛddhirvā | 
himagire vāhye'ṣṭadikṣu balayākāreṇa nakṣatrarāśigola ekaḥ |
asya madhye viśru ( ṣu ) va rekhā |
 atra evomaya pārśve cāpākaraḥ atra ca khalamadhyame dhīcandravalīvarddavad bhramanti nakṣatrāśyaśvinyādīni citrārddha yāvaduttare rekhāyāḥ 
dakṣiṇe tu citrārddhādīni revatvantāni evameva sapāda nakṣatra dvayameka rāśiḥ |
eva dvādaśarāśayo grahāśca bhoktāraḥ |
asya ca golasyottaraprānta uttaravahnibalayādi vrajati |
dakṣiṇaprāntastu himagirerddakṣiṇāntaṁ spṛśatyuttarāyaṇe |
dakṣiṇāyane tu dakṣiṇaprānte |
dakṣiṇavahnibalayādi vrajati |
uttaraprāntastu śītaśaulasya uttarāntaspṛśati |
etacca nakṣatrādikaṁ sumerūmpradakṣiṇa yadrati balanavaśāt golākāraṁ bhavati |
golāyā mānaṁ dakṣiṇāgnibalayāt mahāhimavantaṁ yāvat pañcasaptatri ( ti )
yojanasahasrāṇi |
ebhyo maṇḍaladinārddha sārddhadvāśītiśatabhāgalabdhaṁ digvibhāga pratidinaṁ tyajati sūryaḥ |
evaṁ dvādaśakhaṇḍeṣu tiryakkrāntiḥ sūryasya veditavyeti karaṇamārgaḥ |
kintevamapi karaṇamārgeṇa sadā śuddhirnāsti raveḥ |
aśuddhe sūryabhoge'smin śodhitā maṅgalādayaḥ |
na sfuṭā vai bhavanyatra mūlanaṣṭā iva drumāḥ ||
 ataḥ siddhāntamārga ucyate ayaṁ kramaḥ sama bhūmyāṁ hastapramāṇamaṇḍalamadhyanā stavitasti pramāṇa śaṅkauśchāyā pūrvāhne rekhā bāhyāt krameṇa  #
saṅgu cantī yadā maṇḍalaprāntarekhāyā madhyasthāne praviśati | 
tadā tatra sthāne cihnaṅkākapadaṅka saiva paścimādika |
aparāhne tu maṇḍalamadhyāt krameṇa prasarantī yadetyādi |
pūrvaccihnaṁ karttavyaṁ saiva pūrvādika atraika cihnoparisūtraṁ dhṛkā'paracihnādravāṅmaṇḍalaṁ khadikayā kuryāt |
aparacihnopari ca sūtraṁ dhṛtvā tathā kuryāt |
yathā matsyākāraḥ syāt |
tat maṇḍaladvayamadhye matsyasya mukhamadhyadakṣiṇādikā pucchamadhyamuttarā |
evaṁ diśo liṇḍīṁ yatre tatmaṇḍala dvayaṁ lopayitvā uttarāyaṇadināt prāgdaśamaṁ dinamārabhya madhyāhne parīkṣā karttavyā |
tatra pratha(ma)
maṇḍalasyottare prāntarekhā madhyānmaṇḍala madhyaṁ praviśati |
yā yasmin dine taduttarāyaṇa saṅkrāntidinaṁ sūryasya |
tena vāre tayā tithyā tena yogena tena karaṇena |
tasmin dine sūryabhogo vaiśākhādi |
navamāsairmeṣādi navarāśīnāṁ nakṣatrasthāne viṁśatiḥ |
ghaṭikā sthāne pañcādaśeti mūla dhrūvakam |
tatra dhrūvake pratyahaṁ ṣaḍviṁśati pāṇīpalādhikadaṇḍacatuṣṭaya prakṣipya ravikā padāni śodhayet |
pūrvoktena sa tripāda ṣaṭ nakṣatrāṇi śodhyānītyādi vidhinā |
tathā cokta mūlatantre- ayanādeḥ pratyahaṁ deyo yāvad bhūyo'yanambhavet |
uktakarmmavidhānena śodhanīyaṁ ravipadamiti ||
evañca vāratithinakṣatrayogakaraṇarāśikṣetre saṅkrānti grahāṇāṁ falamanyāt sugamamiti neha pratanyat iti |
uditamidamudānaṁ jyotirevat falaṁ prathitamiha hitānta kālacakra'vatīrya |
gamayatu padabandhaṁ nirvibandhaṁ subuddhiḥ sukhamiti racitesminyakṣantu mahā sanaḥ |
viraṁ tiriyamabhayasya pravicaya padavīntano tu hṛdayasya udita tamaḥ sukṛtañca trijagati jinasampadaḥ falatu |||
iti kālacakrāvatāraḥ samāptaḥ | | |
