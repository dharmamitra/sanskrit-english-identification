asti śrīmati+akhilavasudhāsundare candanādrau
gandharvāṇām+kanakanagarī nāma ramyas+nivāsas+/
haimais+līlābhavanaśikharais+ambaram+vyālikhadbhis+
dhatte śākhānagaragaṇanām+yas+surāṇām+purasya// 1
tasmin+ekā kuvalayavatī nāma gandharvakanyā
manye jaitram+mṛdu kusumatas+api+āyudham+yā smarasya/
dṛṣṭvā devam+bhuvanavijaye lakṣmaṇam+kṣoṇipālam+
bālā sadyas+kusumadhanuṣas+saṃvidheyībabhūva// 2
bālyeṣu+ālīṣu+api manasijam+sā+anabhivyañjayantī
pāṇḍukṣāmā katicit+anayat+kātarā vāsarāṇi/
gantum+deśāntaram+atha madhau+anyathā+eva pravṛttam+
gāḍhotkaṇṭhā malayapavanam+sapraṇāmam+yayāce// 3
tvattas+prāṇās+sakalajagatām+dakṣiṇas+tvam+prakṛtyā
jaṅghālam+tvām+pavana manasas+anantaram+vyāharanti/
tasmāt+eva tvayi khalu mayā sampraṇītas+arthibhāvas+
prāyas+bhikṣā bhavati viphalā na+eva yuṣmadvidheṣu// 4
vīkṣya+avasthām+virahavidhurām+rāmacandrasya hetos+
yātas+pāram+pavana saritām+patyus+api+āñjaneyas+/
tat+tātasya+apratihatagates+yāsyatas+te madartham+
gauḍī kṣoṇī kati nu malayakṣmādharāt+yojanāni// 5
tatra+avaśyam+kusumasamaye sa tvayā śīlanīyas+
sāndrodyānasthagitagaganaprāṅgaṇas+gauḍadeśas+/
tat+me+avasthām+kathaya nṛpates+jīvanatrāṇahetos+
prādurbhāvas+trijagati khalu tvādṛśānām+parārthas+// 6
hṛtvā+anarghyam+parimalam+itas+candanānokahānām+
tūrṇam+tāvat+visṛja malayopatyakākānanāni/
yāvat+na+ete nidhuvanakalākelibhājas+bhujaṅgās+
bhogavyājāt+culukaculukam+matsarās+tvām+pibanti// 7
śrīkhaṇḍādres+parisaram+atikramya gavyūtimātram+
gantavyas+te kim+api jagatīmaṇḍanam+pāṇḍyadeśas+/
tatra khyātam+puram+uragam+iti+ākhyayā tāmrapārṇyās+
tīre mugdhakramukatarubhis+baddharekhe bhajethās+// 8
sambhogānte ślathabhujalatāniḥsahānām+vadhūnām+
vyādhunvantas+anucitakavarībhāram+avyājamugdham/
asmin+sadyas+śramajalanudas+saudhajālais+upetya
pratyāsannās+malayamarutas+tālavṛntībhavanti// 9
krīḍāśailam+bhujaganagarīyoṣitām+kautukam+cet+
setum+yāyās+jaladhikariṇas+śṛṅkhalādāma dīrgham/
bhāti snehāt+avanitanayājīvanāśvāsahetos+
laṅkādvīpam+prahitas+iva yas+bāhus+ekas+pṛthivyās+// 10
krudhyadgaurīkarakiśalayākṛṣṭacūḍāsudhāṃśos+
drakṣyasi+uccais+kulam+akaluṣam+tatra rāmeśvarasya/
madhyam+yatra trivaliviṣamam+vārasīmantinīnām+
hastotkampam+kathayati vidhes+sṛṣṭakāñcīpadasya// 11
līlāgārais+amaranagarasya+api garvam+harantīm+
gacches+kāñcīpuram+atha diśas+bhūṣaṇam+dakṣiṇasyās+/
naktam+yatra praharikas+iva+ujjāgaram+nāgarāṇām+
kurvan+pāṇipraṇihitadhanus+jāyate pañcabāṇas+// 12
ābhram+līlāvihasitam+iva śyāvatām+abhyupete
sadyas+phenavyatikaramiṣādarpayati+aṃśukāntam(?)/
ambhaḥkrīḍākutukarabhasabhraṣṭacīnottarīye
yannārīṇām+urasi subalā vīcihastais+sakhī+iva// 13
manye mokṣas+kaṭhinasuratāyāsalabdhasya tūrṇam+
duṣprāpas+te pavana bhavitā colasīmantinībhyas+/
ke vā tāsām+alakaracanālīnanīlīsanāthe
gaṇḍābhoge malayajapayaḥpicchile na skhalanti// 14
hitvā kāñcīm+avinayavatībhaktarodhonikuñjām+
tām+kāverīm+anusara khagaśreṇivācālakūlām/
kāntāśleṣāt+api khalu sukhasparśam+indutviṣas+api
svaccham+bhikṣāpravaṇamanasas+api+ambu yasyās+laghīyas+// 15
yā gaṅgā+iva prakṛtisubhagā jāyate keralīnām+
kelisnāne kucamalayajais+pāṇḍimānam+dadhānā/
śaśvadgotraskhalanajanitatrāsalolasya sindhos+
udvīcibhrus+caraṇapatanapremavācām+rasajñā// 16
tasyās+līlāsaritas+iva tās+srotasi śroṇidaghne
toyakrīḍām+yadi vidadhate dākṣiṇātyās+taruṇyas+/
vīcikṣepais+stanaparisareṣu+astahāreṣu tāsām+
muktājālam+racaya tat+apām+bindubhis+kundagaurais+// 17
snigdhaśyāmam+gurubhis+upalais+parvatam+mālyavantam+
paśyes+uttambhitam+iva puras+keśapāśam+pṛthivyās+/
tatra+adya+api pratijharajalais+jarjarās+prasthabhāgās+
sītābhartus+pṛthutaraśucas+sūcayanti+aśrupātān// 18
ramyopāntam+saralatarubhis+māṇḍakarṇas+saras+tat+
gacches+pañcāpsaras+iti hṛtaprauḍhatāpam+maghonas+/
yatra+adya+api tridaśataruṇīmugdhasaṃgītimālā
pūrvapremopagatahariṇaśreṇim+utkaṇṭhayanti// 19
krīḍāśokakramukabahulārāmaramyopakaṇṭhās+
sampatsyante pathi pathi tava prītaye prasthitasya/
pīnottuṅgastanabharanamatpāmarīpremalobhāt+
nirvicchedabhramitapathikās+pallayas+palvalinyas+// 20
andhrān+hitvā janapadavadhūgāḍhagodāvarīkān+
kāliṅgasya+anusara nagarīm+nāma tām+rājadhānīm/
sambhogānte mukulitadṛśām+tatra vārāṅganānām+
aṅgaglānim+hara paripatan+kelivātāyaneṣu// 21
kheladvīcipracayaracitānekasopānarekham+
tīram+yāyās+phalabharanamatpūgamālam+payodhes+/
gāyantīnām+śravaṇasubhagam+tatra siddhāṅganānām+
sthāne sthāne janaya śanakais+tān+aśabdānuvādān// 22
kuñjakrīḍattridaśataruṇīkeliniśvāsavātais+
glāyadvallīkiśalayarucas+nirviśes+vindhyapādān/
paśyan+vaktrāṇi+anaticaturavyādhasīmantinīnām+
mādyadgandhadviradarasitatrāsalolekṣaṇāni// 23
svecchāramyam+vihara vihagavyākulottuṅgavṛkṣe
vindhotsaṅgapraṇayini vane mānavatyas+api yatra/
saṃjāyante rahasi kariṇām+krūram+ākarṇya śabdam+
bhartus+kaṇṭhe praṇihitabhujāvallayas+bhillayoṣās+// 24
svairakrīḍārasikaśabarīsiktarodhonikuñjām+
gacches+revām+abhinavaśukaśyāmavaṃśīvanena/
manyante yat+parisarabhuvi prauḍhasīmantinīnām+
līlāmānagraham+api rates+antarāyam+yuvānas+// 25
līlām+netum+nayanapadavīm+keralīnām+rates+cet+
gacches+khyātām+jagati nagarīm+ākhyayā tām+yayātes+/
gāḍhāśliṣṭakramukataravas+prāṅgaṇe nāgavallyas+
bālām+yatra priyatamaparīrambham+adhyāpayanti// 26
gaṅgāvīciplutaparisaras+saudhamālāvataṃsas+
yāsyati+uccais+tvayi rasamayas+vismayam+suhmadeśas+/
śrotrakrīḍābharaṇapadavīm+bhūmidevāṅganānām+
tālīpatram+navaśaśikalākomalam+yatra yāti// 27
tasmin+senānvayanṛpatinā devarājyābhiṣiktas+
devas+suhme vasati kamalākelikāras+murāris+/
pāṇau līlākamalam+asakṛt+yatsamīpe vahantyas+
lakṣmīśaṅkām+prakṛtisubhagās+kurvate vārarāmās+// 28
yātasya+ūrdhvam+dhanapatiganena+eva gaurais+agārais+
paśyes+tasmin+nagaram+anagham+cāru candrārdhamaules+/
yatra+anekapriyanakhapadavyājatas+vārarāmās+
bhartus+bhūṣāśaśadharakalācihnam+aṅke vahanti// 29
tatra+anarghyam+raghukulagurum+svarṇadītīradeśe
natvā devam+vraja girisutāsaṃvibhaktāṅgaramyam/
yāte yasmin+nayanapadavīm+sundarabhrūlatānām+
prauḍhastrīṇām+galati ramaṇapremajanmābhimānas+// 30
tat+kṣetram+ca tridivasaritam+ca+antarā sevanīyas+
śrīballālakṣitipatiyaśobāndhavas+setubandhas+/
ārūḍhānām+tridivataṭinīsnānahetos+janānām+
yatra dvedhā+api+amaranagarī sannikṛṣṭā vibhāti// 31
gaṅgām+phenastabakamukuram+vīcihaste vahantīm+
sevethās+tām+atha parisaraprauḍhahaṃsāvataṃsām/
pratyāvṛtya vrajati jaladhau preyasi premalolā
kartum+keśagraham+iva kim+api+uddhatā yā vibhāti// 32
toyakrīḍāsarasanipatatsuhmasīmantinīnām+
vīcīdhautais+stanamṛgamadas+śyāmalībhūya bhūyas+/
bhāgīrathyās+tapanatanayā yatra niryāti devī
deśam+yāyās+tam+atha jagatīpāvanam+bhaktinamras+// 33
saṃsarpantīm+prakṛtikuṭilām+darśitāvartacakrām+
tām+ālokya tridaśasaritas+nirgatām+ambugarbhāt/
mā nirmuktāsitaphaṇivadhūśaṅkayā kātaras+bhūs+
bhītas+sarvas+bhavati bhujagāt+kim+punas+tvādṛśas+yas+// 34
krīḍantīnām+payasi rabhasāt+tatra līlāvatīnām+
vīcīhastais+racaya kucayos+aṃśukasraṃsanāni/
sadyas+tāsām+api ca ramaṇālokanavyākulānām+
yāntu krīḍāmasṛṇahasitāni+uttarīyāñcalatvam// 35
skandhāvāram+vijayapuram+iti+unnatām+rājadhānīm+
dṛṣṭvā tāvat+bhuvanajayinas+tasya rājñas+adhigacches+/
gaṅgāvātas+tvam+iva caturas+yatra paurāṅganānām+
sambhogānte sapadi vtanoti+aṅgasaṃvāhanāni// 36
yatsadhānām+upari vaḍabhīśālabhañjīṣu līnās+
susnigdhāsu prakṛtimadhurās+kelikautūhalena/
unnīyante katham+api rahaḥpāṇipaṅkeruhāgrasparśodgacchatpulakamukulās+subhruvas+vallabhena// 37
snigdhaśyāmāramaṇamaṇibhis+baddhamundhālavālās+
paurastrībhis+kramukataravas+ropitās+prāṅgaṇeṣu/
yatra+ayatnopagatasalilais+naktam+āsiktamūlās+
na+apekṣante parijanavadhūpāṇiviśrāṇitāmbhas+// 38
gaṅgāśleṣaprakṛtivimale pālite tena rājñā
jātā lokadvitayavigaladbhītayas+yatra paurās+/
bālābhyas+atha praṇayakalahais+rūḍhakopāṅkurābhyas+
vicasyanti bhrukuṭiracanācārubhīmānanābhyas+// 39
āttam+karṇāt+praṇihitapadam+sāñjanais+aśruleśais+
baddham+tāpaglapitabisinītantunā bandhanena/
yatra strīṇām+adhararucakanyastasindūramudram+
tālīpatram+praṇayini jane premalekhatvam+eti// 40
bhartus+svairam+suratajanitasvedabindūn+vinetum+
yatra snehāt+agaṇitajinaglānibhis+mugdhadārais+/
sīdhotsaṅge śaśadhararucas+tantujālapraviṣṭās+
vyākṛṣyante ruciracamarībālabhārabhrameṇa// 41
vṛddhoṣmāṇas+stanaparisarās+kuṅkumasya+aṅgarāgās+
dolās+kelivyasanarasikās+sundarīṇām+samūhās+/
krīḍāvāpyas+pratanusalilās+mālatīdāma rātris+
styānajyotsnā mudam+aviratam+kurvate yatra yūnām// 42
bhrāmyantīnām+tamasi nibiḍe vallabhākāṅkṣiṇīnām+
lākṣārāgās+caraṇagalitās+paurasīmantinīnām/
raktāśokastabakalalitais+bālabhānos+mayūkhais+
na+ālakṣyante rajanivigame pauramārgeṣu yatra// 43
ratnais+muktāmarakatamahānīlasaugandhikādyais+
śaṅkais+bālāvalayaracanābandhubhis+vidrumais+ca/
lopāmudrāramaṇamuninā pītaniḥśeṣavāras+
śrīḥsarvasvam+harati vipadam+yatra ratnākarasya// 44
mūkībhūtām+marakatamayīm+hārayaṣṭim+dadhānās+
yasmin+bālās+mṛgamadamasīpicchileṣu staneṣu/
cetovartismarahutavaham+dīpitam+snehapūrais+
kṛtvā yānti priyatamagṛhān+andhakāre ghane+api// 45
nītam+yatnāt+avinayalipes+patratām+āyatākṣyā
nirgacchantyas+sapadi hṛdayam+kṣālayitvā+iva yatra/
kānte pādapraṇayini milatkajjalaśyāmalānām+
unmucyante nayanapayasām+śreṇayas+māninībhis+// 46
agre teṣām+vyapagatamadas+sthātum+eva+asamarthas+
dṛṣṭvā kāntim+kusumadhanuṣas+kā kathā vikramasya/
subhrūlīlācaturanayanakṣeparamyais+vilāsais+
yasmin+yātās+tat+api sudṛśām+kiṃkaratvam+yuvānas+// 47
tvayi+āsīni manasijagurau yatra sāraṅganetrās+
saṃdṛśyante racitacaturodyānadolāvilāsās+/
abhyasyantyas+sarabhasam+iva vyomakāntārayānam+
kandarpasya tridivayuvatīm+jetukāmasya senās+// 48
prāsādānām+dinapariṇatau garbham+dagdhāgurūṇām+
jālodgīrṇas+sajalajaladaśyāmalas+yatra dhūmas+/
sadyaḥkrīḍākutukarabhasārūḍhapaurīmukhendujyotsnāsaṃgaprasṛmaratamaḥśreṇiśaṅkām+tanoti// 49
vyarthībhūtapriyasahacarīcāruvācām+niśīthe
roṣāt+astrīkṛtakuvalayottaṃsavisraṃsimālyam/
yūnām+yatra praṇayakalaham+keliharmyāgrabhājām+
indus+pratyādiśati savidhībhūya śaśvat+kareṇa// 50
tatra svecchārativinimaye ca+eav sīmantinīnām+
karṇasraṃsi prakṛtisubhagam+ketakīgarbhapatram/
utpaśyanti vyatikaracalatkuṇḍalāghaṭṭanābhis+
bhinnam+sākṣāt+iva mukhavidhos+khaṇḍam+ekam+vidagdhās+// 51
vācas+śrotrāmṛtam+anugatabhrūvilāsās+kaṭākṣās+
rūpam+hastoccayasamucitam+snigdhamugdhās+ca hāvās+/
yātam+līlāñcitam+akṛtakam+yatra nepathyam+etat+
paurastrīṇām+draviṇasulabhā prakriyā bhūṣaṇam+ca// 52
puñjībhūtam+jagat+iva tatas+saptakakṣyāniveśais+
ramyam+yāyās+bhavanam+avanīmaṇḍalākhaṇḍalasya/
yatsaudhānām+śikharisuhṛdām+mūrdhni viśrāntameghe
vidyullekhā vitarati muhus+vaijayantīvilāsam// 53
snigdhaśyāmais+iva viracitā dāritais+indranīlais+
vyāpī tasmin+avanivanitāramyaromāvalī+iva/
yasyās+tīre viharadanatiprauḍhasīmantinīnām+
manye līlāgatiṣu guravas+rājahaṃsās+bhavanti// 54
devam+sākṣāt+manasijam+iva prāptarājyābhiṣekam+
sevethās+tvam+vyathitasamaye cāmaragrāhiṇībhis+/
yasya snigdhasphuradasilatāsphāragatyā jalānām+
labdhas+sakhye ripukulavadhūlocanais+saṃvibhāgas+// 55
yasya+autsukyāt+asamasamarālokanonmādabhājām+
svargastrīṇām+aparigaṇitasrastacelāñcalānām/
manye dhārācaturaturagotkhātareṇupratānas+
sadyolagnas+stanakalaśayos+antarīyatvam+eti// 56
bhugnagrīvam+bhujabisalatāsaktavaktrāmbujābhis+
sas+ayam+senānvayanṛpas+iti trāsakautūhalābhyām/
viṣvak+pītas+kuvalayadalaśreṇidīrghais+kaṭākṣais+
paurastrībhis+sapadi nagarīvidrave vidviṣām+yas+// 57
baddhākrāndās+vihagaruditais+bibhratī caitasī+iva
krīḍāgāre suciralikhitām+ākṛtim+vallabhasya/
prauḍhārāmā yadarinagarī saudhasaṃjātadūrvājālavyājāt+alakapaṭalīm+dūranamrām+bibharti// 58
krīḍāroṣe sutanucaraṇāhanyamānasya patyus+
pratyudgacchatpulakapaṭalena+api bādhām+dadhānā/
bhrāmyasi+adres+vanabhuvi katham+krūradarbhāṅkurāyām+
evaṃprāyas+yadarinagarīśārikāṇām+vilāpas+// 59
tasmin+kāle kvacit+api sa cet+vāsarasya tribhāgam+
rājā śaktas+gamayati rahas+cintayan+antarāyān/
saṃdeśas+me na pavana tadā kiṃcit+āvedanīyas+
kāryottapte manasi labhate na+avakāśam+vilāsas+// 60
āsādya+atas+kam+api samayam+saumya vaktum+vivikte
devam+nīcais+vinayacaturas+kāmin+prakramethās+/
api+anyeṣu praṇayibhis+abhivyañjitas+kāryabhāgas+
siddhim+gantum+prabhus+avasare kim+punas+pārthiveṣu// 61
śrīkhaṇḍādres+vasati śikhare kas+api gandharvalokas+
tatra+asti+ekā kuvalayavatī nāma mānyā+aṅganānām/
dūtam+tasyās+kalaya malayopatyakāmārutam+mām+
kāmidvandvam+ghaṭayati mithas+viprayuktam+yas+ekas+// 62
jitvā deva tvayi sarabhasam+dākṣiṇātyān+kṣitīśān+
pratyāvṛtte malayakaṭakāt+cittam+ādāya tasyās+/
dūram+yāte kamitari vṛthā vṛttis+asya+iti tasyās+
bāṣpotpīḍā sapadi padavīm+saṃrurodha+īkṣaṇasya// 63
vinyasya+agram+bhuvi caraṇayos+kautukottambhitākṣī
tvatsamparkaprakṛtisubhagām+unnatagrīvam+āśām/
utpaśyantī kim+api sutanus+lakṣyate saudhaśṛṅgāt+
udbhinnāśrusthagitam+asakṛt+tvatsamīpam+yiyāsus+// 64
yasmin+kāle nayanaviṣayam+sāhasiniyā+asi nītas+
sāraṅgākṣyās+sakalalalanālocanānandakārin/
jāne tasmāt+prabhṛti janitasvāntasaṃtāpakhedā
sā ramyeṣu kvacit+api na viśvāsam+ekāntam+eti// 65
muṣṭigrāhyam+kim+api vidhinā kurvatā madhyabhāgam+
manye bālā kusumadhanuṣas+nirmitā kārmukāya/
rājan+uccais+virahajanitakṣāmabhāvam+vahantī
jātā samprati+aha sutanus+sā ca maurvī latā+iva// 66
kīdṛk+kāntas+kathaya tarale vartate yas+tava+antar+
yatnāt+ittham+subhaga bahuśas+pṛṣṭayā+ālījanena/
niḥśvasya+uccais+katham+api tayā stambhitāśrupravāhā
nyastā dṛṣṭis+likhitamadane bhittibhāge gṛhasya// 67
dhatte sadyas+tvadupagamitapremalekhabhramam+sā
tālīpatre priyasahacarīkarṇapāśacyute+api/
kim+ca krīḍāśukam+api muhus+pṛcchati tvatpravṛttim+
gāḍhodbhūtas+kva khalu gaṇayati+anvayam+tu+arthibhāvas+// 68
na+uttaṃsatvam+dṛśam+api nayati+utpale baddhakopā
mālyais+klāntā na bhujalatikām+api+asau saṃvṛṇoti/
padmodvignās+hṛdayanihitāt+tāpasampattihetos+
ālīhastāt+api ca sahasā mīlitākṣī bibheti// 69
abhyasyantī sarasakusumasvastaros+prāntasuptā
śuṣyatpaṅkaprakarasapharīsambhramodvartitāni/
dhārābāṣpam+nayananalinīnālatām+ca+ānayantī
manye bālā gamayati punas+sā kathaṃcit+dināni// 70
antas+tāpam+tuhinapayasām+api+anucchidyam+āpya
tvattas+bālās+malayajarajaḥsrotasām+api+asādhyam/
dhatte nindām+kusumaviśikhe+atyantasādṛśyamūḍhā
susthā+api syāt+kim+uta virahavyākulās+vibhramiṇyas+// 71
dveṣas+krīḍāvipinavasatau candanāmbhoniṣedhas+
pratyākhyānam+sarasanalinītālavṛntānilasya/
jātas+tasyām+katham+api sakhībuddhijas+tvadviyoge
mūrchāvegavyapagamavidhes+eṣas+eva prakāras+// 72
dhatte dveṣam+śaśini kurute na graham+keśahaste
dūre hāram+kṣipati ramate nindayā candanasya/
vaktum+deva tvayi param+asau svām+avasthām+kathaṃcit+
gāḍhodvegā nayati kavitācintayā vāsarāṇi// 73
ādau yātas+nayanapadavīm+stambhayan+pakṣmamālām+
cumban+gaṇḍasthalabhuvam+atho pītabimbādharoṣṭhas+/
kurvan+kaṇṭhagraham+api kucotsaṅgaśayyāśayānas+
tasyās+bāṣpas+kim+iva na khalu tvadviyoge karoti// 74
śāraṅgākṣyā janayati na yat+bhasmasāt+aṅgakāni
tvadviśleṣe smarahutavahas+śvāsasaṃdhukṣitas+api/
jāne tasyās+sa khalu nayanadroṇivārām+prabhāvas+
yat+vā śaśvat+nṛpa tava manovartinas+śītalasya// 75
śāntaprāye rajanisamaye kiṃcit+āmīlitākṣī
prāpya svapne katham+api puras+tvām+atiprauḍharāgā/
śliṣyantī svām+tanum+anupadam+viprabuddhā+atha bālā
lajjālolam+balayati mukham+sā sakhīnām+mukheṣu// 76
candrāt+ramyām+upavanabhuvam+dūratas+dveṣṭi bālā
na+ālāpam+ca kvacana kurute sārdham+ālījanena/
rakṣāhetos+smaraviśikhatas+kevalam+sā varākī
dhatte līlāphalakam+urasi tvatpraticchandaśobhi// 77
vinyasyantī śaśini nayane durdinais+aśruvārām+
dhārāśvāsais+bakulakusumāmodam+āghrātukāmā/
śuśrūṣas+ca bhramaravirutam+mūrchayā rakṣitā+asau
vīkṣya+avasthām+kas+iva karuṇākātaras+syāt+na tasyās+// 78
cetovṛttis+sphurati karuṇā viprayoge virāgas+
kopāveśas+kusumaviśikhe nityam+ātmani+avajñā/
ittham+svāṅge sthitam+iva samālambya citrā varākī
tvayi+ekāntasthiraviracitam+bhāvam+āviṣkaroti// 79
prāk+ālāpās+pratimuhus+api premaramyās+sakhīnās+
tvaji+ekāntavyapagatadaye saṃgamāśā+api na+eva/
tasyās+cintām+virahajanitām+nātha vismārayantī
mūrchā+eva+ekā bhavati satatam+jīvitālambanāya// 80
tasyās+rājan+anubhavam+anāsādyahastāvarodhāt+
gaṇḍābhoge nayanasalilasrotasā kṣālitas+api/
pratyāsannas+stanaparisare cetasā tvām+vahantyās+
prāleyāṃśus+nṛpatikakudacchatrabhaṅgīm+bibharti// 81
yātas+kṛcchrāt+tuhinasamayas+samprati tvatsakāśāt+
āgacchantīm+pavanalaharīm+api+anāsādayantyās+/
kas+sannaddhe parabhṛtavadhūkelivācālalole
caitre tasyās+kathaya subhaga prāṇarakṣābhyupāyas+// 82
bhūyas+bhūyas+praviśati manas+dāruṇe manmathāgnau
magnam+bāṣpāmbhasi nayanayos+dvandvam+indīvarākṣyās+/
tasyās+rājan+atanuvirahavyākulāyās+tapasvī
jātas+bhasmacchuritas+iva sa kṣāmapāṇḍus+kapolas+// 83
rājan+urvīvalayavanitākāmuka tvatsakāśāt+
āśātantus+bhavatu sudṛśas+durlabhas+prematantus+/
kaṣṭāt+kaṣṭam+punar+idam+aho svapnasaṃketadūtī
nidrā+api+asyās+kṣaṇam+api na yat+netrasīmānam+eti// 84
pratyāvṛttās+stanaparisarāt+candanasphītamūrtes+
śvāsās+eva smarahutavahoddīpanaikapragalbhās+/
tām+utkaṇṭhākulitahṛdayām+khedayanti prakāmam+
samprāpyante malayapavanais+evam+eva+ayaśāṃsi// 85
tvadvaktrānusmaraṇarasikā kātarā ca prakāmam+
jyotsnāsekais+dvijapatim+adhikṣepapātram+karoti/
kim+ca dveṣṭi tridaśabhiṣajau sundara tvām+vicintya
prāyeṇa+evam+bhavati vidhurāsannamṛtyos+manīṣā// 86
sā vairasyāt+asitanayanā hematālīdalānām+
pratyākhyānāt+prakṛtisubhagam+karṇapāśam+bibharti/
tadgātrāṇām+kim+api sahasā durbalatvam+vicintya
tyaktam+trāsāt+guṇam+iva manojanmanā kārmukasya// 87
api+ājanmaprabhṛtisuhṛdas+candanasya+aparādhāt+
adhyāste sā na khalu malayopatyakākānanāni/
kim+ca dveṣāt+upari madanasya+iva sarvāṅgatanvī
baddhāveśā manasi rataye na+avakāśam+dadāti// 88
līlodyāne vitarati dṛśam+yatnasaṃruddhabāṣpā
sāndre candrārciṣi niviśate candanābhyaktagātrī/
krīḍāvāpīm+marut+abhimukham+dhāvati vyākulā+asau
kim+vā nāryas+ramaṇavirahe sāhasam+na+ācaranti// 89
yātās+kaṇṭhasthalam+api ghanaśvāsamātrāvaśeṣās+
tām+utkaṇṭhāpratanum+asavas+sarvathā na tyajanti/
labdhvā kaṇṭhapraṇayam+athavā tādṛśam+aṅganānām+
śaktas+tyāge kas+iva bhuvane cetasā vicyutas+api// 90
kṣīṇas+tāpas+vapuṣi vigatā netrayos+aśrudhārā
viśrāntāni kramakṛśatanos+aṅgavikṣepaṇāni/
ittham+śānte virahajanite vyādhirāge mṛgākṣyās+
śvāsas+tasyās+param+upacitas+nirvṛtes+antarāyas+// 91
līlodyāne parabhṛtavadhūpañcamais+pīḍyamānā
tāmyanmūrtis+malayamarutā kelivātāyaneṣu/
sā na+ekatra kvacit+api padam+kātarākṣī vidhatte
yat+satyam+na tribhuvanam+api prītaye duḥkhitānām// 92
sā sarvatra+apratihatagatis+vidyayā sati+api tvām+
pratyākhyānāt+subhaga sahasā bibhyatī na+abhyupaiti/
rājānas+hi prakṛtirasavaccetasas+api+anyanārīm+
rūḍhapremaprabalavanitābhīravas+no lasanti// 93
tasyās+tīvrasmarahutabhujā dahyamānāṅgayaṣṭes+
nyastam+sadyas+stanaparisare candanam+śoṣam+eti/
uktais+kim+vā bahubhis+apadāropitasvāntavṛttes+
tvayi+āyattas+kuvalayadṛśas+jīvarakṣāprakāras+// 94
iti+ākhyāte pulakitatanus+medinīpuṣpaketus+
pratyutthāya praṇayasubhagam+gāḍham+āśliṣyati tvām/
vākyais+ebhis+karuṇamasṛṇais+komalatvam+bhajante
grāvāṇas+api prakṛtisarasas+kim+punas+tādṛśas+yas+// 95
sadyas+kṛtvā pavana vinayāt+añjalim+mūrdhni kiṃcit+
vaktavyas+asau rahasi bhavatā madgirā gauḍarājas+/
tvattas+śroṣyati+avahitamanās+sas+anuraktāṅganānām+
jāyante hi praṇayini sudhāvīcayas+vācikāni// 96
pārśve paścāt+api ca puratas+darśayan+ātmarūpam+
vyaktam+deva tvam+asi jagatām+īśvaras+śārṅgapāṇis+/
tat+mām+bhaktipravaṇamanasam+na+anugṛhṇāsi kasmāt+
kāyavyūham+racayitum+alam+na+aparas+kaiṭabhāres+// 97
saudhotsaṅge mukulitadṛśam+tatsakhīnām+purastāt+
mām+āsādya tvam+ayam+akṛthās+gocare yat+na vācām/
tat+kurvīthās+subhaga na satām+garhaṇīyā yathā syām+
kanyām+loke na khalu sudhiyas+dūṣayitvā tyajanti// 98
vṛtte gaurīpariṇayavidhau pīvaraprītibhājā
sṛṣṭasya+iva tripurajayinā puṣpaketis+navasya/
rājan+astu praṇayacaturas+dūratas+premabandhas+
puṇyena syām+tava caraṇayos+kena saṃvāhane+api// 99
saṃdeśas+ayam+manasi nihitas+kaccit+āyuṣmatā me
kim+vā bhūyas+tvayi viracitais+aṅga bhikṣāprakārais+/
pārārthyaikapravaṇamanasas+tvadvidhās+bāṣpamiśrān+
āpannānām+na khalu bahuśas+kākuvādān+sahante// 100
dantivyūham+kanakalatikām+cāmaram+haimadaṇḍam+
yas+gauḍendrāt+alabhata kavikṣmābhṛtām+cakravartī/
śrīdhoyīkas+sakalarasikaprītihetos+manasvī
kāvyam+sārasvatam+iva mahāmantram+etat+jagāda// 101
goṣṭhībandhas+sakalakavibhis+vāci vaidarbharītis+
vāsas+gaṅgāparisarabhuvi snigdhabhogyā vibhūtis+/
satsu snehas+sadasi kavitācāryakam+bhūbhujām+me
bhaktis+lakṣmīpaticaraṇayos+astu janmāntare+api// 102
yāvat+śambhus+vahati girijāsaṃvibhaktam+śarīram+
yāvat+jaitram+kalayati dhanus+kausumam+puṣpaketus+/
yāvat+rādhāramaṇataruṇīkelisākṣī kadambas+
tāvat+jīyāt+kavinarapates+eṣa vācām+vilāsas+// 103
kīrtis+labdhā sadasi viduṣām+śītalakṣoṇipālās+
vāksaṃdarbhās+katicit+amṛtasyandinas+nirmitās+ca/
tīre samprati+amarasaritas+kva+api śailopakaṇṭhe
brahmābhyāse prayatamanasā netum+īhe dināni// 104
śrīdhoyīkavirājaviracitam+pavanadūtākhyam+kāvyam+samāptam/
