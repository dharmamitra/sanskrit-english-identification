Bauddha manīṣā
Bauddheṣu Pramāṇamīmāṃsā
asti mahad rikthaṃ bauddhanaiyāyikānāṃ bhāratīyapramāṇamīmāṃsāśastrāṇāṃ
samudbhāvane saṃvikāse samupabṛṃhaṇe ca |
ramāṇamīmāṃsakeṣu bauddhataditarayoḥ
katarasmin sampradāye idamprathamatayā pramāṇaśāstraṃ prādurbhāvamabhajaditi
pracurapramāṇānupalabdheradyāpi nirṇetuṃ naiva śakyam |
 gautamīya - ūrvapakṣasūtreṣvanāhāryotthāpitānāṃ pratyakṣādyaprāmāṇya - traikālyakhaṇḍanavyaktipadārthatva - samarthanānātmatvābhāvādbhāvotpatti  #
- kṣaṇabhaṅgatvānīśvaratvānavayavitvavi - jñānamātratvādibauddhavādānāṃ 
 tattatsaugatatantreṣu tattatparyavasitarūpāṇāṃ paryālocanayā pramāṇa - premayavikāsasamīkṣayā ca vidyābhūṣaṇa - dāsaguptādiparikalpito bauddhapramāṇacarcāyā 
nyāyasūtrottarabhāvitvasiddhānto na nrigalito bhavati |
pūrvapakṣasūtreṣu
 kathañcit purātanāsadvijñānavādasthitikalpanāpi śūnya - vijñānavādapravartakatvenākhyāta - nāgārjunamaitreyāsaṅgavasubandhuprabhṛtīnāṃ nyāyasūtrottarabhāvitvamanorathaṃ 
na pūrayati |
śūnyavijñānānātmatirikta - pūrvoktasūtrasthavādāstatratyasaugatatantrasiddhāntapradaprāptā
ātmānaṃ nirāyāsaṃ nyāyasūtra - pratipādita - siddhāntebhyo'pi prāktanatvaṃ
dyotayanti ,
saṃbhavayanti ca nyāyasūtrānapekṣi - sarvāstivādasammatapramāṇaprameyādikhaṇḍanaiḥ
nāgārjunādīnāṃ sarvanāstitvavāda - sāfalyam ,
sarvāstivāda - mādhyamikādimatāpekṣitvaṃ ca nyāyasūtrapūrvapakṣavādānām
| yā hi vigrahavyāvarttanyām tadvṛttau ca pūrvapakṣatvena samupalabdhā catuṣpramāṇacarcā ,
sā svodgamaprasthānamanviṣantī ,
adyāpyasamañjameva niravakāśā bhramati |
nyāyasūtrakṛt
tadbhāṣyakṛt - tadvārtikakṛt - tattātparyakṛdbhiḥ svaprasthāne yo'ṅgīkāraḥ
samupalabhyate ,
sa tadvirodhenānyakalpane
viśiṣṭabādhakapramāṇopalabdhimantarā naiva vidvatsahaḥ |
suviditameva bauddhanāṃ
tarkānurodhitvaṃ śruti - smṛtyanuyāyināṃ ca prācīnavaidika - dārśanikānāṃ tadvirodhitvamiti | tadevam
anurodhitvena bauddheṣu tarkāṇāṃ purvabhāvaḥ ,
tatprabhāvād gautamīyādiṣu paścādbhāvo nāsamañjasaḥ
pratīyate | bhavatu vā aitihāsikānāṃ sambhāvanāmaṇḍito yathā - tathā - vādaḥ ,
na tasyeha idānīṃ prāsaṅgikatvam |
saugatapramāṇaśāstraṇāṃ
parīkṣayā kāṇādagautamīyaiḥ samaṃ saugatakṛta - vāda - jalpa - vitaṇḍākathānāṃ paurvāparyopajīvakopajīvyabhāvasamīkṣayā
tu saprakāśaṃ mayā prakāśanīyaḥ |
brahyajālīyaparapravādān parīkṣitum ,
parirakṣituṃ ca duḥkhanirodhagāminīṃ pratipad
viśuddhiṃ bhagavatā buddhena sarvasaṃskārāṇām anityatvabodhāya ,
sarvaduḥkhānāṃ ca antakaraṇāya ,
śīlasamādhyorapi jananīva utpādayitrī pālayitrī
ca mahāprajñā prajñāpāramitā puraskṛtā |
prajñāprāmāṇyodbodhanāya vaiśālyāṃ kūṭāgāraśālāyāmudīritaṃ
na tāvāhaṃ pāpima ,
parinibbāyissāmi yāva me
bhikkhū uppannaṃ parapvādaṃ sahadhammena suniggahitaṃ niggahetvā sapāṭihāriyaṃ
dhammaṃ desisantī ' ti ( udāne 6 / 9 )
bhagavadvacanaṃ praśasyataramiva bhavati |
etadgarbhikṛtamidam aṣṭasāhasnikāvacanamapi samyagavadheyaṃ bhavati - praġyāpāramitaiva āyuṣmana sāriputra ,
sārvayānikī ' iti |
kiṃ bahunā , ' yatkiñcidudayadharmakaṃ tannirodhadharmakam ' yaṃ kiṃci samudayadhammaṃ sabbaṃ taṃ
nirodhadhammaṃ ' ti ( udāne 5 / 3 )
nāhamekadharmamapi anabhijñāyāpariġyāya duḥkhasyāntakriyāṃ
vadāmī ( a . ko . bhā . 1 / 15 )
tyādibuddhavacanāni sfuṭameva
vyaptyanumitigarbhāṃ kathām udāharanti |
nityāgamapratipāditamarthaṃ na
bahumanyamānāḥ śraddhāprajñayośca ' prajñāpradhānaṃ tvanayo ' rityādināgārjunādivacanaiḥ ( ratnāvalī - 5 )
prajñāyā eva prādhānyamityudghoṣayanto
bauddhadārśanikā avidyā - pratipakṣatvena aṅgībhūtāyāṃ
madhyamāyāṃ pratipadi prathamatvena ca anubhavāvasānāṃ samyagdṛṣṭirūpāṃ vidyāṃ
puraskurvanti |
eṣa prajñāpuraskāra evotsabhūmiḥ bauddhapramāṇaśāstrāṇām |
prajñāparāṇāṃ saugatānāṃ pramāṇavyasanitvaṃ sahajenaiva sambhāvayituṃ śakyaṃ
yena lokottaravādibhistaiḥ diṅgnāgapramukhaiḥ śūnyatādvayādhigamarūpasya
dharmakāyabhūtasya buddhasyaiva pramāṇarūpatvam ,
tasyaiva ca ' prajñāpāramitā - jñānamadvayaṃ sa tathāgatah ' ( prajñāpāramitā - piṇḍārthaḥ )
ityādivacanaiḥ advayajñānarūpatvaṃ vyavasthāpya
pamāṇabhūtāya jagaddhitaiṣiṇe ( pra . sa . 1 / 1 )
ityādibhiḥ satyacatuṣṭayāvisaṃvādine tasmai
namaskāro'bhihitaḥ dharmakīrttinā ca pramāṇavārttikaprathamaparicchedapratipādyena
avisaṃvādanāt bhagavataḥ pramāṇabhūtatvamiti vyākhyātam |
etatsarvam
abhiprotyoktaṃ prajñākāramatinā bhagavataḥ pramāṇabhūtatvamiti vyākhyātam |
etatsarvam abhiprotyoktaṃ prajñākāramatinā pramāṇavārttikālaṅkārabhāṣye ( pṛ 116 )
pramāṇādeva samastasiddhiriti pratipādayatā -
pramāṇatattvaṃ bhagavāṃstathāgato dideśa yasmādubhayena
nityam |
ataḥ paraṃ nāsti tataḥ pramāṇaṃ tathāgatādeva
samastasiddhiḥ |
iti | | |
evaṃ pramāṇabhūtatvaṃ buddhatve prayojakam
adhigatya , sakalamapi bauddhaprasthānaṃ
sākṣāt paramparayā vā pramāṇamīmāṃsāyāmeva paryavasitaṃ bhavati | evaṃ
satyasmin laghukāyanibandhe saugatasammataṃ jñānasvarūpaṃ samāsena mīyate ,
prasaṅgena tu kāṇādaṃ gautamīyaṃ cāpi kiṃcid
nirdiśyate |
arthākriyāvirahiṇo nityasya jñānasyāprāmāṇyam ,
anityayā vastusaṅgatāyā eva dhiyaḥ prāmāṇyamiti
bauddhapramāṇacintāyā abhimatam |
avisaṃvāditve sati ajñātārthaprakāśakatva
miti pramāṇalakṣaṇaṃ bahyetarobhayavādisammataṃ paramārthasaṃvṛtibhyāṃ dvidhā
bhinnam | paramārthato'dvaitabodhasyājñātārthaprakāśarūpasya avisaṃvādanāt saṃvṛtisataḥ
pratyakṣānumānābhyāṃ sākṣāt paramparayā vā ajñātasvalakṣaṇakānāmavisaṃvāditvena
jñāpanād , dvayoḥ pramāṇyaṃ sidhyati
| arthakriyāsamartha yad ityādi prasiddhapramāṇavārtikavacanaṃ ( 2 / 3 )
sautrāntikānāṃ bāhyasadvastuvādaṃ vijñānavādināṃ
vijñānaparamārthādvaitavādamanudhāvati |
ubhayathāpi ca prāmāṇyāyā dhiyo
vastusaṃgitatvaṃ ca virūdhyati |
arthapakṣapāntinyā asyā buddheḥ pramāṇyāya
bauddhaiḥ sarvaprathamaṃ jñeyasvarūpacintā vidhīyate ,
sandhīyate ca pramāṇavyavasthāyastadeva
prayojakaṃ tattvamiti |
ata eva vastuvādisammataḥ meyādhīnā mānasiddhi ritipakṣaḥ
siddhāntinto bhavati |
vijñānavāde tu meyena mānavyavasthā yadyapyadhigatā ,
tathāpi meyaṃ mānādhīnamiti siddhānto'pi
paryavasyati |
sahopalambhaniyamād vastubodhe mānaprādhānyamaṅgīkṛtyaiva vijñānavādibhiḥ
saṃkalaṃ bāhyaṃ meyajātamapahatya mānaśeṣatā nītā |
mānānurodhena viṣayavyavasthāṃ
prasthāpayadbhiḥ kāṇādagautamīyaiḥ darśanasparśanāmyāmekārthagrahaṇā - ditinyāyāt sthiravati anyatamaprameye anekeṣāṃ
pramāṇānām samavāyaḥ ekena ca pramāṇenanekeṣāṃ grahaṇamiti pramāṇasaṃplavavadaḥ
prastūyate |
eṣa ca saṃplavaḥ pramāṇam prameyaṃ cāviśeṣeṇa aniyataṃ saṃplutaṃ
 ca karoti | bauddhaistvatra viplavapakṣa āsañjitastadnurūpameva teṣāṃ svalakṣaṇa - sāmānyalakṣaṇābhyāṃ viṣayadvaividhyam pratyakṣānumānābhyāṃ 
ca pramāṇadvaividhyaṃ paryavasyati ,
uktam pramāṇavartike mānaṃ dvividhaṃ viṣayadvaividhyāt
( 2 / 1 ) tryekasaṃkhyānirāso va prameyadvayadarśanāt ( 2 / 64 ) ityādi |
asti vastuviṣaye sāmānya - viśeṣābhyāṃ tadubhayamilitarūpābhyāṃ ca bauddhetarayorvipratipattiḥ
| kāṇādagautamīyeṣu sāmānya - viśeṣa - tadvadbhedāttridhātvena na
pramāṇa - prameyadvitve ,
nāpi prameyeṣva - sāṃkarya pramāṇānām ,
uktam udyotakarīyavārttike na tāvat pramāṇadvayaṃ
pratipadyāmahe ,
na viṣayadvayam ,
nāpyasaṅkaramiti |
bauddhamate tu sāmānya - viśeṣābhyām asaṃkīrṇarūpābhyām arthakriyātaddvirūddhābhyāṃ
vastunaḥ svabhāvadvaividhyam ,
tadvaśāt prameyadvitvaṃ sammataṃ bhavati |
vastutastu bauddhamate
sāmānyasyāpi vastutvam āpātaramyameva |
buddhāvākārārpaṇa kṣamatvāt tasyaiva cārthakriyākāritvāt
viśeṣasyaiva vastutvaṃ ,
na sāmānyasya ukta mmeyaṃ
tvekaṃ svalakṣaṇaṃ tasmādarthakriyāsiddhe riti evaṃ satyapi na sarvathā nirālambanaḥ
sāmānya vyavahāraḥ |
viśeṣasyaiva anugatākāratvena sāmānyapratīteḥ ,
tasyaiva ca jñeyasvalakṣaṇarūpatvena samānatayā
sāmānyasvīkārācca |
viśeṣa eva yato vijātīyavyāvṛttyāśrayaḥ ,
ataḥ sa evānugatākārabuddhayā sādhāraṇarūpatayā
bhāsetātra na citram |
uktamalaṅkārabhāṣye'pi yadā sākṣājjñānajananaṃ prati śaktatvena
pratīyate , tadā'sau svarūpeṇa lakṣyamāṇatvāt
svalakṣaṇam ,
yadā tu pāramparyeṇa śaktatvāttasyaiva
pratīti tadā sāmānyarūpeṇa lakṣaṇamiti sāmānyalakṣaṇam |
pāramparyeṇa śaktirevāśaktiḥ
paryudāsavṛttyā ,
na śaktayabhāva eveti |
yataścārthakriyārūpatvena viśeṣa eva vastuna svarūpam atastadevāvisaṃvādanāt paramārthasadapi
| evaṃ sthite asataḥ sāmānyalakṣaṇasyāsatvaṃ svalakṣaṇāśrayatvenaiva yatastad
bhāsate ataḥ pararūpeṇa bhāsamānaṃ vikalpenaiva ca kevalaṃ vyavahāryaūpaṃ
bibhrat tat saṃvṛtyaiva sattvāt saṃvṛtisad bhavati |
evaṃ yato hi aparamārthena
asadbhūenāpi lokavyavahāraḥ saṃvādyata eva ,
ataḥ sa satyamiva satyam |
pararūpeṇa
bhavadidaṃ sattvaṃ yathā bhāvāśrayaṃ tathā bhāva vāsanāprasūtavikalpakalpitatvād
ahāvāśrayam ,
bhāvābhāvāśrayaṃ cāpi
siddhyati | yadyapyasti trividhasyāpi sāmānyasyāviśeṣena asattvameva ,
tathāpi bhāvopādānatvena svabhāvahetoḥ ,
abhāvopādānatvenānupalabdhihetoḥ ,
ubhayopādānatvena kāryahetoḥ sattvamadhigatya
trividhairapi hetubhistattvamadhigamyata eva |
dvicandrādīnāṃ sattvaṃ tu
jñeyatvādipararūpeṇāpi na siddhyati ,
ato na kathamapyanarthabhūtānāṃ teṣāṃ sattvam
| uktaṃ pramāṇavārtike - keśādayo na sāmānyamanarthābhiniveśataḥ
iti |
evaṃ caikasyaiva sataḥ svarūpa - pararūpābhyāṃ sva - sāmānyalakṣaṇābhyāṃ yathā viṣayadvayavyavasthā ,
tathaiva svalakṣaṇamevaikaṃ pratyakṣānumānābhyāṃ
dvābhyāmapi viṣayikriyate |
ataeva yat svalakṣaṇarūpaṃ dṛśyaṃ ,
yacca sāmānyasvarūpaṃ vikalpyaṃ ,
te ubhe ekīkṛtyaiva lokavyavahāraḥ pravartate
| sāmānyalakṣaṇaṃ vastutvena bhāsamānaṃ sadapi svalakṣaṇatvenāvasīyamānaṃ
vastuviṣayaṃ pravṛttiviṣayaṃ ca bhavati |
ata eva bāhyasambaddhatvena pratyakṣasya
bāhyasambaddhasambaddhetvenānumānasya saṃvādakatvaṃ pramāṇyaṃ ca sammataṃ
bhavati | etat sakalamabhipretyoktaṃ dharmottareṇa punarāropito'rtho gṛhyamāṇaḥ
svalakṣaṇatvenāvasīyate yataḥ ,
tataḥ svalakṣaṇamavasitaṃ pravṛttiviṣayo'numānasyeti | tatra
durvekeṇa coktam tasmānna dvividho viṣayaḥ pramāṇasyābhidhānīyo'pitveka eva
pravṛttiviṣayo'sya khyāpanīya iti evaṃ ekasyaiva ca tasya ratipattiprakārabheda
evāyaṃ pramāṇabhedasya prayojako nānyaḥ |
evaṃ ca paramārthabhūtaṃ yatsvalakṣaṇākhyaṃ
prameyaṃ tadevaikaṃ pramāṇasya grāhyamiti paryavasyati ,
taddhi anadhyavaseyamanabhidheyantattvam |
pramāṇādhyavaseyaṃ tu kevalaṃ pararūpaṃ sāmānyameva |
evaṃ ca paramārthasaṃvṛttibhyāmapi
pramāṇaprameyadvayavyavasthā sarvabauddhairadhigatā bhavati |
itthaṃ sautrāntikanaye
yathā paramārthasaṃvṛtyoḥ prameyaprayojakatvenāṅgīkārastathā pramāṇadvitvaprayojakatvenāpi
viniyogī na kathamapyasamañjasaḥ |
yo hyayaṃ svalakṣaṇākhyaḥ asādhāraṇaḥ svabhāva
uktaḥ ṣa vastuvādibauddhamate paramāṇureva |
paramāṇuvādaśca abhidharmakośālambanaparīkṣādyanurodhena
vaibhāṣikasautrāntikamateṣu parasparamanati - bhedabhinneṣu dravyaparamāṇu - saṃghātaparamāṇusaṃcitākāraparamāṇuvādābhidhānaiḥ
bhidyante | aviśeṣeṇa yadyapi paramāṇavo'tīndriyā eva bhavanti ,
tathāpyaṇu - saṃghāta - saṃcayādibhiḥ aṣṭa - nava - daśaikādaśādīnāṃ sahotpādāt teṣu sparśavattvaṃ
siddhyati | sparśavattvam aṇutvavyāpyamiti svayūthya - siddhāntamaṅgīkṛtya ,
anaṅgīkṛtyāpi kāṇāda - gautamasammatam avayavivādaṃ saṃhateṣu paramaṇuṣveva
sthaulyādeḥ pratītiḥ svīkṛtā |
uktatrividhānitya - paramāṇuvādiṣu atītānāgatākālasattāyā apākaraṇāt
sautrāntika eva pradhānapadaṃ bibharti ,
yena tatpratipādita - kṣaṇabhaṅgavāda - kṣaṇasantativādābhyāṃ vastunaḥ sūkṣmatamaṃ
svalakṣaṇarūpaṃ prajñaptisacca sāntānikaṃ rūpaṃ prakāśatāṃ gacchati | savavyāpi
cāyaṃ sautrāntikasammato dravyaparamāṇuḥ anityaḥ ,
deśataḥ kālataḥ svarūpataśca vicchinnaḥ ,
svatantraśceti sampannaḥ kṣaṇaparamāṇureṣaḥ
santānarāśyādirūpeṇa jñāyate ,
yatra daiśikaṃ kālikaṃ karmafalādikaṃ sambandhataḥ prakarṣataśca
paripuṣṭaṃ sad bhāsate |
etādṛśaparamāṇuvādasvīkārādeva vastuvādino
bauddhastīrthikabāhyārthavādibhyo vyāvṛttā bhavanti |
ayaṃ ca vyāvṛttiprakāraḥ
prameye pramāṇaviṣaye ca samānameva paryavasito bhavati |
vaiśeṣikanaye paramāṇurnityaḥ
, sthiro dvyaṇukādikrameṇārabdhasyāvayavinaḥ
samavāyikāraṇam ,
guṇakarma - viśeṣādīnāmāśrayaḥ |
bauddhābhimatastu paramāṇuḥ
atīndriyo'pi pratyutpannakālamātra - sattvāt kṣaṇabhaṅgaḥ ,
tasmādanityaḥ ,
guṇakarmādīnāmanāśrayo'navayavirūpaḥ siddhyati
| evaṃ ca bauddhasammata - paramāṇusvīkāreṇa gautamakaṇādāṅgīkṛtaṃ
rūpādyatiriktaṃ rūpādyadhiṣṭhānam ekapratyayahetu avayavidravyam ,
aparāparadeśotpannahastādikṣaṇād bhinnaṃ karma ,
vyaktivyatireki sāmānyaṃ ceti vādā nirākṛtā
bhavanti | ata eva nyāyavaiśeṣikābhimatāḥ sarvā api dravya - guṇa - karmādipratītayo bauddhamatenānādivāsanālakṣaṇāntarakāraṇanibandhāḥ
prajñaptimātrāṇi ,
na tā arthadhīnāḥ | evaṃ
yadyapyayaṃ nityaparamāṇuvādaḥ vaiśeṣikaparamparānuprāptastathāpi tebhyaḥ ayāttīkṛtya
kṣaṇabhaṃgāpattyā pūrvabauddhairjīrṇīkṛtaḥ ,
paravarttibhiśca vijñānapade saṃsthāpyā'sau jaḍāṇuścetanābhāsīkṛtaḥ
| cetanā - bhāsībhūtasyāsya paramāṇoḥ
svarūpaṃ svasaṃviditaṃ saṃ bāhyapadārthānanabhyupagacchāṃ navyabauddhānāṃ kṛte
jñānasyānāsravaṃ jaḍanirmuktaṃ cādvaitasvarūpaṃ prakaṭayati |
itthaṃ bauddhānāṃ
ābhāsavapuḥparamāṇu - cintayā anābhāsairbāhyajaḍairjaḍīkṛtamiva
pramāṇadvāramapākṛtya pramātvavyākaraṇāya bāhyaśūnyaṃ sābhāsaṃ saviśadamadhigamamārgam
avātarata | ayaṃ ca vādo yathāsthānaṃ viśadīkarīṣyate |
jñānānaṃ nirākāratva - sākāratvavaśādapi tadālambanasya vastunaḥ
sattvaṃ prakaṭitaṃ bhavati ,
vijñātaṃ ca bhavati jñānasya svarūpam ,
tatpramātvam ,
tadavabodhaprakāraśca |
sarve'pi bāhyārthavādino
bauddhābauddhadārśanikā vaiśeṣika - vaibhāṣika - sautrāntika - gautamīyā jñānanirākāravādino bhavanti | teṣāṃ
mate jñānānāṃ nirākāratvavaśādapi vastunaḥ sattvaṃ prakaṭitaṃ bhavati ,
viditaśca bhavati jñānasya svarūpāvabodhahetuḥ
| uktaṃ ca sarve'pi bāhyārtha - vastuvādino bauddhābauddhadārśanikā jñānanirākāratvavādinaḥ santi
| teṣāṃ mate yo'yaṃ jñāne ākāraḥ pratibhāsate ,
sa grāhakajñānād vyatiriktasya sthirasya kṣaṇikasya
vā grāhyabhūtasya arthasyaiva |
ata eva abauddhanaiyāyikaiḥ pratyakṣasthale nirākārajñānāt
tadviprakṛṣṭam artham bodhayituṃ indriyārthayoḥ sannikarṣaḥ ,
vaibhāṣikasautrāntikaiśca viṣayendriyavijñānānāṃ
trikasparśaḥ manyate |
sakalasarvāstivādibauddhānāṃ trikasparśavāditve samāne'pi
asti arthagrahaṇa - arthasārūpyābhyāṃ trikālaikakālavāditvābhyāṃ
ca bhedaḥ | tato'rthājjātaṃ pratyakṣa miti vāsubāndhavapratyakṣa - lakṣaṇāt pūrvataḥ sata eva arthasya grahaṇaṃ jñāpyate ,
kṣaṇaikakālamātrasthitasya paramāṇoḥ vijñānasya
ya sarūpaṇamiti sautrāntikapakṣo'ṅgīkriyate |
itthaṃ sanniakrṣatrikasparśayoḥ
bhede vastunaḥ sthiratva - kṣaṇikatve eva prayojake
| jñāne pratimāsamāna ākāra eva vastunaḥ arthakriyā ,
eṣa eva ca vastunaḥ sattvam (
etadadhigamenaiva dhiyaḥ saṃvāditvam ,
saṃvāditvācca pramāṇyaṃ svīkṛtam |
evaṃ ca pratyakṣānumānayoḥ dvayorapi sākṣāt
paramparayā vā aviśeṣato vastvadhigamena avisaṃvādanāt prāmāṇyaṃ siddhyati |
yadyapi abauddhanaiyāyikairapi dhiyo nirākāratayā arthenaiva viśeṣo manyate ,
kintu arthakriyākāritvena vastunaḥ sattvamanaṅgīkṛtya ,
taiḥ jñānārthendriyāṇām ekakālikatvakṣaṇasattvapakṣaḥ
apahastitaḥ |
ata eva teṣāṃ mate pūrvakālato vartamānayoḥ indriyārthayoḥ ,
avayavisatoḥ ,
saṃyogena trikṣaṇāvasthāyinoḥ jñānagunasyotpādaḥ
siddhāntasiddho bhavati |
kāṇādagautamīyānāṃ nirākāravāditve'pi kṣaṇasattva - virodhād dravyaguṇakarmāṇi parāparātmakarūpeṇa
sāmānyaviśeṣātmakāni jñāyante |
tatra ca anekeṣāṃ pramāṇāṃ saṃplavo'pi na virūddhyate
| bauddhamate tu viśeṣamātraṃ vastu ,
tadgrāhakaṃ ca kevalaṃ pratyakṣam ,
tadbhinnaṃ sarvamapi prātitikaṃ sāmānyamātram ,
tadgrāhakaṃ cānumānamiti pṛṣṭhabhāvi - vikalpa iti ca pakṣamaṃgīkṛtya asaṃkīrṇa pramāṇaṃ - prameyaṃ ca saṃsthāpya paraparikalpitapramāṇāni
dvayorevāntaḥ vilīyante |
bauddhānāṃ cāyaṃ pramāntarbhāvaprakaraḥ tato'rvācīnaiḥ
prayāśaḥ sakalairapi vedānugaiḥ nyāyadarśanakāraiḥ icchayā anicchayā vā avaśyasamarthanīyo
jātaḥ , anyāni ca pramāṇāni taiḥ
anumāne antarbhāvitāni evaṃ ca bauddhamatena upamānaśabdārthāpattyanupalabdhi - pramāṇajātaṃ jñānanirākāravāditvea samāne'pi
bauddhamate nirākāratvavaśād jñānasya svāṃśe nirvikalpatvam ,
paramārthamātragrāhitvam ,
jñānasya svaprakāśatvam ,
pramāṇānāṃ ca prāyaśaḥ svataḥ pramāṇyamiti vādāḥ
saprasaṅgaṃ samudbhāvitāḥ |
śāṅkaramate tu paramārthabhūtaṃ brahyaṃ pratyakṣagocaram ,
taddhi nirvikalpakaṃ nirākāraṃ svaprakāśaṃ
svataḥ pramāṇamiti bauddhapakṣamātmagatamiva kṛtvā svasañcchannaṃ saugatapramāṇanugatvaṃ
vicchinnaṃ karoti |
kiṃ bahunā , dravyaguṇakarmaṇāṃ nyāyaparikalpitalakṣaṇāni ,
avayavi - sāmānya - samavāya - saṃyogādīnāṃ svarūpato nirāsaḥ pūrvatanaiḥ
sautrāntikādibhiḥ kṛta eva brahyasūtra - tacchāṅkara - bhāṣyaṭīkādiṣu anukṛtaḥ bahudhā svaparibhāṣayā
samarthitaśca |
kimadhikena ,
satyadvayaṃ trayaṃ vā ādhṛtya śaṃkarabhagavatpādaiḥ mithyāvādamūlo'dvaitavādo
yo hi khyāpitaḥ sa sautrāntikānāṃ sva - samānyagatavastusattādvayavādasya anukaraṇamātrameva|
na tirohitaṃ yad bauddhamate yathā svalakṣaṇamāśrityaiva
mithyābhūtaṃ sāmānyalakṣaṇaṃ vastutvena adhyavasīyate ,
tathaiva brahyavāde brahyādhiṣṭhānakaṃ nānātvaṃ
mithyābhūtamapi bhāsate |
svalakṣaṇasya jñānātiriktatvena ānāntyena ca ,
brahyaṇo jñānarūpatvena ekatvena ca yo hi āpātiko
bhedo dṛśyate ,
so'pi vijñānavāde asta
iva jāyate | ayaṃ hi vistarabhiyā tyajyate |
astyanyo'pyavadheyo bauddhapramāṇamīmāṃsāyāḥ
prakarṣaḥ | prāyaśo bāhyavastusiddhihetoreva pramāṇavyavasthā sarvereva bauddhābauddhavastuvādibhiḥ
vikāsamāpāditā ,
tenaiva ca nāgārjunāryadevādibhiḥ
sarvāstivādasammato niṣkampo pramāṇaprameyavyavahāraḥ niḥsvabhāvatāvajraśilāyāṃ
vikampito vikhaṇḍitaśca ,
tadanusṛtya ca śāṅkarādvaitibhirapi
śrīharṣacitsukhaprabhṛtibhiḥ sasāṃkhyolūkyādi - vastuvādaḥ sāṭopaṃ niḥśeṣatāṃ nītaḥ | satyasmin
matapravāhe aticitraṃ bauddhanaiyāyikānām ,
yattaiḥ vijñānavyatiriktaṃ pramātṛprameyadibāhyāsattvaṃ
niṣedhayadbhirapi diṅnāga - dharmakīrttiprabhṛtibhiḥ
vijñaptimātratāvaśād bhāratīyapramāṇaśāstraṃ nirbādhaṃ ṇyāyaprakarṣasya parāṃ
koṭimāpāditam |
etadabhinavaprasthānamanurūdhya vaidikaiḥ advaitavādibhiḥ
svasvaprasthānānurodhipramāṇaśāstraṃ na ācaritam |
ye tu arvācīnāḥ kecana
granthā upalabhyante ,
te prāyaḥ gautama - bhaṭṭa - prabhākarādīnāṃ nayānukaraṇamūlā eva |
āsīt ādau prameyāpekṣayaiva pramāṇasiddhivyavasthā ,
tadanurodhenaiva ca dharmakīrttinā'pi svapramāṇavārtike
bāhulyena sautrāntikābhimato vastusadvādaḥ aṅgīkṛta ityasti saugatābhiyuktānāṃ
pāramparikam abhimatam |
etanmatasya sārāvabodhaḥ bhoṭabhāṣāntaritānekavyākhyāgranthālocanaireva
nirṇeyaḥ | vastutastu bāhyasattvāsattvobhayavādasaha evāyaṃ pramāṇaparo grantha
iti pramāṇavārttikānurodhena samupalabdhamanorathanandivṛtti - alaṅkārabhāṣyālocanena ca pratīyate |
bāhyārthavādibhiḥ bāhyārthamantareṇa kāryakāraṇabhāvo
jñāpyajñāpakabhāvaḥ tadabhāve ca anumānavyavahāro na svīkriyate ,
kintu diṅnāgadharmakīrttiprabhṛtayaḥ pramāṇyavivecanāya
vijñānavādaṃ yathā avirūddhamanukūlaṃ ca jānanti ,
na tathā bāhyārthavādam |
yadyapi bāhyārthasatprameyamapekṣyaiva jñānaprāmāṇyaprasaṃge
arthakriyākāritvam ,
arthaprāpakatvam ,
arthādhyavasāyaḥ ,
pratyakṣe indriyādi vijñānam ,
anumāne liṅgaliṅginoḥ sambandhaḥ ,
dhūmādagnibodhaścetyādikaṃ sampadyata iti āpātataḥ
pratīyate , tathāpi etatsakalo'pi
vyavahāraḥ yataḥ pratibhāsamūlatvenaiva loke prayujyate ,
śāstre cāpi vicāryate |
bāhyārthasvīkārapakṣe'pi
pratibhāsabalādeva ca bāhyārtho'pi adhigato bhavati ,
ato bāhyetaravādayoḥ samānarūpa eva pramāṇavicāro
vijñānavādibhiḥ prastūyate |
niyatākārabodhahetutve bāhyārtha eva prayojaka iti
bāhyārthibhiḥ svīkriyate ,
kintu bāhyo vā ,
prabuddhavāsanāviśeṣo vā ,
samanantarapratyayo vā prabodhakatvena niyāmakaḥ
syādityanenāpi na kācid vyavahārabādhā |
vijñānavādinaiyāyikaiḥ yā bāhyārthahcintā
urarīkriyate ,
sā na bāhyārthavyapekṣayā
apitu dhiyo vinimayāpekṣayā tattvāvagāhinī bhavati |
uktaṃ pramāṇavārtike tadupekṣitatattvārtheḥ bāhyacintā
pratanyate ' iti ' kasyacit kiṃcidevāntarvāsanāyāḥ prayojakam |
tato dhiyāṃ vinimayā na bāhyārthavyapekṣayā | | iti ca |
' upalambha eva vastusattā ' iti matamāmanadbhiḥ vijñānavādibhiḥ na arthena
prayojanamaṅgīkriyate apitu pratibhāsenaiva |
pratibhāso hi bāhyamantareṇaiva
bhavati iti khyātameva |
evaṃ sati dhūmādagnyanumāne dhūmapratibhāsā buddhiḥ
agnivāsanāpratibaddhā satī ekapratyayasāmagrībalād agnibhāsāṃ dhiyaṃ janayati |
vastutastu ācāryadharmakīrtimate vāsanaiva arthakriyākāritvena paramārthaḥ | sa
ca pratibhāsarūpaḥ ,
yo hi jñānasya paramārthato
viṣayaḥ | bāhyārthavāde'pi bahisthaḥ tātkāliko bahnirna anumīyate ,
ekasminkāle kāryakāraṇaparijñānābhāvāt apitu
bhāvibhūtaḥ |
bhāvibhūtaścāgniḥ pratibhāsarūpa eva |
ata eva nahi apratibhāsena
agninā pramāṇacarcāyāṃ kiṃcit prayojanaṃ siddhayati |
evaṃ vāsanaiva bhāvipratibhāsā ,
ekatayā ca pratīyamānā pravartikā bhavat |
uktaṃ ca pramāṇavārtike -
tatrāpi dhūmābhāsā dhīḥ prabodhapaṭuvāsanām |
gameyadagninirbhāsāṃ dhiyameva na pāvakam | | iti |
yattu sautrāntikavādamanusṛtya bāhyārthapekṣayā
svasāmānyarūpābhyāṃ vastudvayavyavasthā ,
tadanurodhena ca pramāṇadvairūpyamiti diṅnāgadharmakīrttiprabhṛtibhiḥ
kṛtam tat sahopalambhaniyamadarśanāt samañjasameva |
bāhyārthamanudhya dvairūpyasiddhānto
yo hi ācāryervihitaḥ sa parāpekṣayaiva ,
na vijñānavādāpekṣayā |
svayūthyavidvadanurodhena
tu pramāṇavyavasthāyāṃ vijñānavāda eva śaraṇamiti ,
ubhayathā'pi pramāṇaprameyadvairūpyasiddhāntaḥ
samañjasaḥ |
uktaṃ cācāryeṇa -
astyeva viduṣāṃ vādo bāhyaṃ tvāśritya varṇyate|
dvairūpyaṃ sahasaṃvittiniyamāt tacca siddhyati | |
