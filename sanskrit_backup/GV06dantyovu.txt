atharvāṇam ṛṣiṃ devaṃ devahayaśirodharam /
praṇamya sampravakṣyāmi dantyoṣṭhavidhivistaram // 1.1 //
chandasy adhyayane prāpte viduṣām atha dhīmatām /
bakāre saṃśayo nityam auṣṭhyaṃ dantyam iti sma ha // 1.2 //
tasmāt tadvidhi nirṇaye saṃśayachedanāya ca /
muktā dantyā prayojyāma auṣṭhyān vakṣye kramāhitaḥ // 1.3 //
bhaparaṃ yatra dṛśyetāniṃgye sparśanaṃ kva cit /
auṣṭyaṃ tatra pade dhīro bibhīto bibhratīr yathā // 1.4 //
ādyudātte bale bāṇe bila śabde tathaiva ca /
samaste 'pi yatra syātām antodātto viśiṣyate // 1.5 //
baladābalānugrāhabaladhanvā tathaiva ca /
balāsaṃ bāhū ācāryāḥ sarvāsv eva vibhaktiṣu // 1.6 //
balī balena barhiś cābalena balīyase /
bradhnaḥ kilbiṣaṃ vaḥ ketuḥ kumbaṃ bādhiṣṭa bāliti // 1.7 //
bāhuṃ bohi tathā baṃdhur bahubādhe bṛhac ca yat /
pibati bruvate caiva yathārthāḥ samprakīrttitāḥ // 1.8 //
bastavāsino bāhvaṃkair bāhuvīrye tathaiva ca /
bahavaḥ kābavaṃ bāhvor bodha bahve tathaiva ca // 1.9 //
tathāa badhnyaṃ tābuvaṃ bahvīr navamaḥ saṃprakīrttitāḥ /
ete sarveṣu śabdeṣu prathamasparśyā hi matāḥ // 1.10 //
vaibādha devabandhuṃ ca vibaddhas tu vibandhuṣu /
dvitīya sparśyo vijñeyo vibabādhe tathaiva ca // 1.11 //
bāhau bāhavo bahulaṃ budhnyaṃ baddhkam eva ca /
ete sarve bhavanty oṣṭhyā ye noktās te tu dantajāḥ // 1.12 //
iti prathamo 'dhyāyaḥ /
adharād uttare bhāge bhāgāt prativibhāgaśaḥ /
daśanāgreṇa saṃspṛṣṭyo na tu pīḍāsu yojayet // 2.1 //
kambalaṃ balbajaṃ bījaṃ libujā baṇmhāṃ asi /
biṣkale brahma barjahye śabale bedhiṣe bayaḥ // 2.2 //
bahiṣṭhaḥ budhnyaḥ paḍbīśam arbudaṃ badhiras tathā /
ābayobinduḥ saṃbiṃbaṃ kāhābām udumbalam // 2.3 //
kabru pībasi baṃdhuraṃ kaṃbūkāṃ balinas tathā /
kuberaḥ stambajaṃ babhraupabdaiḥ paribedhire // 2.4 //
asaṃbādhe nairbādhyena baddhe buddhāni kulbajaṃ /
bato batāsi bandhuṃ ca bisaṃ klībaṃ buje bujaḥ // 2.5 //
badhāna prābaṃdhāyāś colbaṃ kāberkas tathā /
ābedhur ailabaś caivābedhe balhikāni ca // 2.6 //
abodhi bārhatsāme ghoṣabuddhā tathaiva ca /
baṃdhanaṃ yatra śeṣaṃ syād ābadhe me nidraśanam // 2.7 //
alābu bajaḥ bāṇaṃ syād ādyudātto yadā bhavet /
brahma śabdaṃ tu sarvārtham auṣṭhyam eva vidur budhāḥ // 2.8 //
chubukābdaṣkaye bāle keśabāle tathaiva ca /
adhibāle vayaḥ proktaḥ śeṣeṣu parimāṇataḥ // 2.9 //
bibhed ādiṣu bhedāś ca pari pūrvaṃ bale tathā /
baṃdhu vā siṃdhurapara eteṣāṃ tu balaḥ kva cit // 2.10 //
tuchubdaś cubukaś caiva babhūvuś ca babhūvuṣī /
ete sarve parityajya bakāronyonya bhakṣana // 2.11 //
// iti dvitīyo 'adhyāyaḥ //
// dantyoṣṭhavidhiḥ samāptaḥ //
