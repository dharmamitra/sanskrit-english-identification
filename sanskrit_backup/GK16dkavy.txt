caturmukhamukhāmbhojavanahaṃsavadhūrmama | mānase ramatāṃ dīrgha sarvaśuklā sarasvatī || 
pūrvaśāstrāṇi saṃhṛtya prayogānupalakṣya ca | yathāsāmarthyamasmābhiḥ kriyate kāvyalakṣaṇam || 
iha śiṣṭānuśiṣṭānāṃ śiṣṭānāmapi sarvathā | vācāmeva prasādena lokayātrā pravartate || 
idamandhaṃtamaḥ kṛtsnaṃ jāyeta bhuvanatrayam | yadi śabdāhvayaṃ jyotirāsaṃsārāna dīpyate || 
ādirājayaśobimbamādarśa prāpya vāṅmayam | teṣāmasaṃnidhānepi na svayaṃ paśya naśyati || 
gaugaḥ kāmadudhā samyakprayuktā smaryate budhaiḥ | duṣprayuktā punargotvaṃ prayoktuḥ saiva śaṃsati || 
tadalpamapi nopekṣyaṃ kāvye duṣṭaṃ kathaṃcana | syādvapuḥ sundaramapi śvitreṇaikena durbhagam || 
guṇadoṣānaśāstraśaḥ kathaṃ vibhajate naraḥ | kimandhasyādhikārosti rūpabhedopalabdhiṣu || 
ataḥ prajānāṃ vyutpattimabhisaṃdhāya sūrayaḥ | vācāṃ vicitramārgāṇāṃ nibabandhuḥ kriyāvidhim || 
taiḥ śarīraṃ ca kāvyānāmalaṃkārāśca darśitāḥ | śarīraṃ tāvadiṣṭārthavyavacchinnā padāvalī || 
padyaṃ gadyaṃ ca miśraṃ ca tat tridhaiva vyavasthitam | padyaṃ catuṣpadī tacca vṛttaṃ jātiriti dvidhā || 
chandovimvityāṃ sakalastatprabandho nidarśitaḥ | sā vidyā naurvivikṣūṇāṃ gambhīraṃ kāvyasāgaram || 
1 [ kāvyādarśamūlam ]kāvyādarśamūlam | muktakaṃ kulakaṃ kośa: saṃghāta iti tādṛśaḥ | sargabandhāṃśarūpatvādanuktaḥ padyavistaraḥ || 
sargabandho mahākāvyamucyate tasya lakṣaṇam | āśīrnamastriyā vastunirdeśo vāpi tanmukham || 
itihāsakathodbhutamitaradvā sadāśrayam | caturvargaphalāyattaṃ caturodāttanāyakam || 
nagarārṇavaśailartucandrākarkodayavarṇanaiḥ | udyānasalilakrīḍāmadhupānaratotsavaiḥ || 
vipralambhairvivāhaśca kumārodayavarṇanaiḥ | mantradūtaprayāṇājināyakābhyudayairapi || 
alaṃkṛtamasaṃkṣiptaṃ rasabhāvanirantaram | sargairanativistīrṇaiḥ śravyavṛttaiḥ susaṃdhibhiḥ || 
sarvatra bhinnavṛttāntairupetaṃ lokarañjanam | kāvyaṃ kalpottarasthāyi jāyate sadalaṃkṛti || 
nyūnamapyatra yaiḥ kaiścidaṅgaiḥ kāvyaṃ na duṣyati | yadyapātteṣu saṃpattirārādhayati tadvidaḥ || 
guṇataḥ prāgupanyasya nāyakaṃ tena vidviṣām | nirākaraṇamityeṣa mārgaḥ prakṛtisundaraḥ || 
vaṃśavīryaśrutādīni varṇayitvā riporapi | tajjayānnāyakotkarṣakathanaṃ ca dhinoti naḥ || 
apādaḥ padasaṃtāno gadyamākhyāyikākathe | iti tasya prabhedau dvau tayorākhyāyikā kila || 
nāyakenaiva vācyānyā nāyakenetareṇa vā | svaguṇāviṣkriyādoṣo nātra bhūtārthaśaṃsinaḥ || 
api tvaniyamo dṛṣṭastatrāpyanyairudīraṇāt | anyo vaktā svayaṃ veti kīdṛgvā bhedakāraṇam || 
vaktraṃ cāparavaktraṃ ca socchvāsatvaṃ ca bhedakam | cihnamākhyāyikāyāścet prasaṅgena kathāsvapi || 
āryādivat praveśaḥ kiṃ na vaktrāparavaktrayoḥ | bhedagdha ḍhaṃṣṭo lambhādirucchrāso vāstu kiṃ tataḥ || 
prathamaḥ paricchedaḥ | tat kathākhyāyiketyekā jāti: saṃjñādvayāṅkitā | atraivāntarbhaviṣyanti śeṣāścākhyānajātayaḥ || 
kanyāharaṇasaṃgrāmavipralambhodayādayaḥ | sargabandhasamā eva naite vaiśeṣikā guṇāḥ || 
kavibhāvakṛtaṃ cihnamanyatrāpi na duṣyati | mukhamiṣṭārthasasiddhau kiṃ hi na syāt kṛtātmanām || 
miśrāṇi nāṭakādīni teṣāmanyatra vistaraḥ | gadyapadyamayī kāciccampūrityapi vidyate || 
tadetadvāṅmayaṃ bhūyaḥ saṃskṛtaṃ prākṛtaṃ tathā | apabhraṃśaca miśraṃ cetyāhurāptāścaturvidham || 
saṃskṛtaṃ nāma daivī vāganvākhyātā maharṣibhiḥ | tadbhavastatsamo deśītyanekaḥ prākṛtakramaḥ || 
mahārāṣṭrāśrayāṃ bhāṣāṃ prakṛṣṭaṃ prākṛtaṃ viduḥ | sāgaraḥ sūktiratnānāṃ setubandhādi yanmayam || 
śaurasenī ca gauḍī ca lāṭī bānyāpi tādṛśī | yāti prākṛtamityevaṃ vyavahāreṣu saṃnidhim || 
ābhīrarādigiraḥ kāvyeṣvapabhraṃśa iti smṛtāḥ | śāstre tu saṃskṛtādanyadapabhraṃśatayoditam || 
saṃskṛtaṃ sargabandhādi prākṛtaṃ skandhakādi yat | osarādirapabhraṃśo nāṭakādi tu miśrakam || 
kathā hi sarvabhāṣābhiḥ saṃskṛtena ca badhyate | bhūtabhāṣāmayīṃ prāhuradbhutārthī bṛhatkathām || 
lāsyacchalitaśampādi prekṣārthamitarat punaḥ | śravyameveti saiṣāpi dvayī gatirudāhṛtā || 
astyaneko girāṃ mārgaḥ sūkṣmabhedaḥ parasparam | tatra vaidarbhagauḍīyau varṇyate prasphuṭāntarau || 
śleṣaḥ prasādaḥ samatā: mādhurya sukumāratā | arthavyaktirudāratvamojaḥ kāntisamādhayaḥ || 
iti vaidarbhamārgasya prāṇā daśa guṇāḥ smṛtāḥ | eṣī viparyayaḥ prāyo lakṣyate gauḍavartmani || 
[ 1-42kāvyādarśamūlam | liṣṭamaspṛṣṭaśaithilyamalpaprāṇākṣarottaram | śithilaṃ mālatīmālā lolālikalilā yathā || 
anuprāsadhiyā gauḍaistaddiṣṭaṃ bandhagauravāt | vaidarbhīrmālatodāma laṅghitaṃ bhramarairiti || 
prasādavat prasiddhārthamindorindīvarakṛti | lakṣma lakṣmī tanotīti pratītisubhagaṃ vacaḥ || 
vyutpannamiti gauḍīyairnātirūḍhamapīpyate | yathānatyarjunābjanmasadṛkṣāṅko valakṣaguḥ || 
samaṃ bandheṣvaviṣamaṃ te mṛdusphuṭamadhyamāḥ | bandhā mṛdusphuṭonmiśravarṇavinyāsayonayaḥ || 
kokilālāpavācālo māmaiti malayānilaḥ | ucchalacchīkarācchācchanirjharāmbhaḥ kaṇokṣitaḥ || 
candanapraṇayodgandhirmando malayamārutaḥ | spardhate ruddha maddhairyo vararāmānanānilaiḥ || 
ityanālocya vaiṣamyamarthālaṃkāraḍambarau | avekṣamāṇā vavṛdhe paurastyā kāvyapaddhatiḥ || 
madhuraṃ rasavadvāci vastunyapi rasaḥ sthitaḥ | yena mādyanti dhīmanto madhuneva madhuvratāḥ || 
yayākayācicchrutyā yat samānamanubhūyate | tadrūpā hi padāsattiḥ sānuprāsā rasāvahā || 
eṣa rājā yadā lakṣmī prāptavān brāhmaṇapriyaḥ | tadāprabhṛti dharmasya lokesminnṛtsavobhavat || 
itīdaṃ nāhataṃ gauḍairanuprāsastu tatpriyaḥ | anuprāsādapi prāyo vaidarbhairidamīpsitam || 
varṇāvṛttiranuprāsaḥ pādeṣu ca padeṣu ca | pūrvānubhavasaṃskārabodhinī yadyadūratā || 
candre śaraniśottaṃse kundastabakavibhrame | indranolanibhaṃ lakṣma saṃdadhātyalinaḥ śriyam || 
cāru cāndramasaṃ bhīru bimbaṃ paśyaitadambare | manmano manmathākrāntaṃ nirdeyaṃ hantumudyatam || 
prathamaḥ paricchedaḥ | ityanuprāsamicchanti nātidūrāntaraśrutim | na tu rāmāmukhāmbhojasadṛśaścandramā iti || 
smaraḥ kharaḥ khalaḥ kāntaḥ kāyaḥ kopaśca naḥ kṛśaḥ | ghyuto mānodhiko rāgo moho jātosavo gatāḥ || 
ityādi bandhapāruṣyaṃ śaithilyaṃ ca niyacchati | ato naivamanuprāsaṃ dākṣiṇātyāḥ prayuñjate || 
āvṛttimeva saṃghātagocarāṃ yamakaṃ viduḥ | tattu naikāntamadhuramataḥ pañcādvidhāsyate || 
kāmaṃ sarvopyalaṃkāro rasamartha niṣiñcati | tathāpyagrāmyataivainaṃ bhāraṃ vahati bhūyasā || 
kanye kāmayamānaṃ māṃ tvaṃ na kāmaya se katham | iti grāmyoyamarthātmā vairasyāyaiva kalpate || 
kāmaṃ kandarpacāṇḍālo mayi vāmākṣi nirdayaḥ | tvayi nirmatsaro diṣṭayetyagrāmyortho rasāvahaḥ || 
śabdepi grāmyatāstyeva sā sabhyetara kīrtanāt | yathā yakārādipadaṃ ratyutsavanirūpaṇe || 
padasaṃdhānavṛtyā vā vāvayārthatvena vā punaḥ | duṣpratītikaraṃ grāmyaṃ yathā yā bhavataḥ priyā || 
kharaṃ prahṛtya viśrāntaḥ puruṣo vīryavāniti | evamādi na śaṃsanti mārgayorubhayorapi || 
bhaginībhagavatyādi sarvatraivānumanyate | vibhaktamiti mādhuryamucyate sukumāratā || 
aniṣṭhurākṣaraprāyaṃ sukumāramiheṣyate | bandhaśaithilyadoṣopi darśitaḥ sarvakāmale || 
maṇḍalīkṛtya barhāṇi kaṇṭhairmadhuragītibhiḥ | kalāpinaḥ pranṛtyanti kāle jīmūtamālini || 
ityanūrjita evārtho nālaṃkāropi tādṛśaḥ | sukumāratayaivaitadārohati satāṃ mukham || 
dīptamityaparaibhūsnā kṛcchrodyamapi badhyate | nyakṣeṇa kṣapitaḥ pakṣaḥ kṣatriyāṇāṃ kṣaṇāditi || 
kānyādarśamūlam | arthavyaktiraneyatvamarthasya hariṇoddhṛtā | bhūḥ khurakṣuṇṇanāgāsṛglohitāduddheriti || 
mahī mahāvarāheṇa lohitāduddhṛtoddheḥ | itīyatyeva nirdiṣṭe neyatvamuragāsṛjaḥ || 
nedṛśaṃ bahu manyante mārgayorubhayorapi | na hi pratītiḥ subhagā śabdanyāyavilaṅghinī || 
utkarṣavān guṇaḥ kaścidukte yasmin pratīyate | tadudārāhvayaṃ tena sanāthā kāvyapaddhatiḥ || 
arthināṃ kṛpaṇā dṛṣṭistvanmukhe patitā sakṛt | tadavasthā punardeva nānyasya mukhamīkṣate || 
iti tyāgasya vākyesminutkarṣaḥ sādhu lakṣyate | anenaiva pathānyañca samānanyāyamūhyatām || 
lādhyairviśeṣaṇairyuktamudāraṃ kaiścidiṣyate | yathā līlāmbujakrīḍāsarohemāṅgadādayaḥ || 
ojaḥ samāsabhūyastvametadgadyasya jīvitam | padyepyadākṣiṇātyānāmidamekaṃ parāyaṇam || 
tadgurūṇāṃ laghūnāṃ ca bāhulyālpatvamiśraṇaiḥ | uccāvacaprakāraṃ saddṛśyamākhyāyikādiṣu || 
astamastaka paryastasamastākaśusaṃstarā | pīnastanasthitātāmrakamravastreva vāruṇī || 
iti padyepi paurastyā baghnantyojasvinīgiraḥ | anye tvanākulaṃ hṛdyamicchantyojo girāṃ yathā || 
payodharataṭotsaṅgalagnasaṃdhyātapāṃśukā | kasya kāmāturaṃ ceto vāruṇī na kariṣyati || 
kāntaṃ sarvajagatkāntaṃ laukikārthānatikramāt | taccavārtābhidhāneṣu varṇanāsvapi dṛśyate || 
gṛhāṇi nāma tānyeva taporāśirbhavādṛśaḥ | saṃbhāvayati yānyevaṃ pāvanaiḥ pādapāṃsubhiḥ || 
anayoranavadyāṅgi stanayojṛmbhamāṇayoḥ | avakāśo na paryāptastava bāhulatāntare || 
prathamaḥ paricchedaḥ | iti
saṃbhāvyamevaitadviśeṣākhyānasaṃkṛtam | kāntaṃ bhavati sarvasya lokayātrānuvartinaḥ || 
lokātīta ivātyarthamadhyāropya vivakṣitaḥ | yorthastenātituṣyanti vidagdhā netare yathā || 
devadhiṣṇyamivārādhyamadyaprabhṛti no gṛham | yuṣmatpādarajaḥpātadhautaniḥśeṣakilbiṣam || 
alpaṃ nirmitamākāśamanālocyaiva vedhasā | idamevaṃvidhaṃ bhāvi bhavatyāḥ stanajṛmbhaṇam || 
idamatyuktirityuktametadgauḍopalālitam | prasthānaṃ prākpraṇītaṃ tu sāramanyasya vartmanaḥ || 
anyadharmastatonyatra lokasīmānurodhinā | samyagādhīyate yatra sa samādhiḥ smṛto yathā || 
kumudāni nimīlanti kamalānyunmiṣanti ca | iti netrakriyādhyāsāllubdhā tadvācinī śrutiḥ || 
niṣṭhadhūtodgarṇivāntādi gauṇavṛttivyapāśrayam | atisundaramanyatra grāmyakakṣāṃ vigāhate || 
padmānyakauśuniṣṭhadhūtāḥ pītvā pāvakavipruṣaḥ | bhūyo vamantīva mukhairudgīrṇāruṇareṇubhiḥ || 
iti hṛdyamahṛdyaṃ tu niṣṭhīvati vadhūriti | yugapannaikadharmāṇāmadhyāsaśca mato yathā || 
gurugarbhabharaklāntāḥ stanantyo meghapaktayaḥ | acalādhityakotsaṅgamimāḥ samadhiśerate || 
utsaṅgaśayanaṃ sakhyāḥ stananaṃ gauravaṃ klamaḥ | itīha garbhiṇīdharmā bahavonyatra darśitāḥ || 
tadetat kāvyasarvasvaṃ samādhirnāma yo guṇaḥ | kavisārtha: samagropi tamekamupajīvati || 
iti mārgadvayaṃ bhinnaṃ tatsvarūpanirūpaṇāt | tadbhedāstu na śakyante vaktuṃ pratikavi sthitāḥ || 
kṣīraguḍādīnāṃ mādhuryasyāntaraṃ mahat | tathāpi na tadākhyātuṃ sarasvatyāpi śakyate || 
naisargika ca pratibhā śrutaṃ ca bahunirmalam | amandaścābhiyogosyāḥ kāraṇaṃ kāvyasaṃpadaḥ || 
na vidyate yadyapi pūrvavāsanā-
guṇānubandhi pratibhānamadbhutam | śrutena yatnena ca vāgupāsitā
dhruvaṃ karotyeva kamapyanugraham || 
tadastatandrairaniśaṃ sarasvatī
kramādupāsyā khalu kīrtimīpsṛbhiḥ | kṛśe kavitvepi janāḥ kṛtaśramā
vidagdhagoṣṭhīṣu vihartumīśate || 
ityācāryadaṇḍinaḥ kṛtau kāvyādarśa mārgavibhāgo nāma
prathamaḥ paricchedaḥ | kāvyādarśa dvitīyaḥ paricchedaḥ
kāvyaśobhākarān dharmānalaṃkārān pracakṣate | te cādyāpi vikalpyante karatān kātsyeṃna vakṣyati || 
kiṃtu bījaṃ vikalpānāṃ pūrvāccāyaiḥ pradarśitam | tadeva pratisaṃskartumayamasmatpariśramaḥ || 
kāśvinmārgavibhāgārthamuktāḥ prāgapyalaṃkriyāḥ | sādhāraṇamalaṃkārajātamanyat pradarśyate || 
svabhāvākhyānamupamā rūpakaṃ dīpakāvṛtī | ākṣeporthāntaranyāso vyatireko vibhāvanā ||4||
samāsātiśayotprekṣā hetuḥ sūkṣmo lavaḥ kramaḥ
preyo rasavadūrjariva paryāyoktaṃ samāhitam || 
udāttāpahnutiliṣṭaviśeṣāstulyayogitā | virodhāprastutastotre vyājastutinidarśane || 
dvitīyaḥ paricchedaḥ | sahoktiḥ parivṛttyāśī: saṃkīrṇamatha bhāvikam | iti vācāmalaṃkārā darśitāḥ pūrvasūribhiḥ || 
nānāvasthaṃ padārthānāṃ rūpaṃ sākṣādvivṛṇvatī | svabhāvoktiśca jātiścetyādyā sālaṃkṛtiryathā || 
tuṇḍairātāmrakuṭilaiḥ pakṣairharitakomalaiḥ | trivarṇarājibhiḥ kaṇṭhairete mañjugiraḥ śukāḥ || 
kalakkaṇitagarbheṇa kaṇṭhenāghūrṇitekṣaṇaḥ | pārāvataḥ parikṣipya riraṃsuścumbati priyām || 
baghnannaṅgeṣu romāñcaṃ kurvan manāsa nirvṛtim | netre cāmīlayanneṣa priyāsparśaḥ pravartate || 
kaṇṭhekālaḥ karasthena kapālenenduśekharaḥ | jaṭābhiḥ snigdhatāmrābhirāvirāsadvṛṣadhvajaḥ || 
jātikriyāguṇadravyasvabhāvākhyānamīdṛśam | śāstreṣvasyaiva sāmrājyaṃ kāvyeṣvapyetadīpsitam || 
yathākathaṃcit sādṛśyaṃ yatrodbhūtaṃ pratīyate | upamā nāma sā tasyāḥ prapañcoyaṃ pradaśyate || 
ambhoruhamivātānaṃ mugdhe karatalaṃ tava | iti dharmopamā sākṣāt tulyadharmanidarśanāt || 
rājīvamiva te vaktraṃ netre nīlotpale iva | iyaṃ pratīyamānaikadharmā vastūpamaiva sā || 
tvadāna namivonnidra maravindamabhūditi | sā prasiddhiviparyāsādviparyāsopameṣyate || 
tavānanamivāmbhojamambhojamiva te mukham | ityanyonyopamā seyamanyonyotkarṣaśaṃsinī || 
tvanmukha kamalenaiva tulyaṃ nānyena kenacit | ityanyasāmyavyāvṛtteriyaṃ sā niyamopamā || 
padmaṃ tāvat tavānveti mukhamanyacca tādṛśam | asti cedastu tatkārītyasāvaniyamopamā || 
samuccayopamāpyasti na kāntyaiva mukhaṃ tava | hlādanākhyena cānveti karmaṇendumitīdṛśī || 
2 [ kāvyādarśamūlam ]kāvyādarśamūlam | tvayyeva tvanmukhaṃ dṛṣṭaṃ dṛśyate divi candramāḥ | iyatyeva bhidā nānyetyasāvatiśayopamā || 
mayyevāsyā sukhaśrīrityalamindorvikatthanaiḥ | padmapi sā yadastyevetyasāvutprekṣitopamā || 
yadi kiṃcidbhavet padmamugu vibhrāntalocanam | tat te mukhaśriyaṃ dhattāmityasāvadbhutopamā || 
śaśītyutprekṣya tanvaṅgi tvanmukhaṃ tvanmukhāśayā | indumapyanudhāvāmītyeṣā mohopamā matā || 
kiṃ padmamantarbhrāntāli kiṃ te lolekṣaṇaṃ mukham | mama dolāyate cittamitīya saṃśayopamā || 
na padmasyendunigrāhyasyendulajākarī dyutiḥ | atastvanmukha mevedamityasau nirṇayopamā || 
śiśirāṃśupratidvandvi śrīmat surabhigandhi ca | ambhojamiva te vaktramiti śleṣopamā smṛtā || 
sarūpaśabdavācyatvāt sā samānopamā yathā | bālevodyānamāleyaṃ sālakānanaśobhinī || 
padmaṃ bahurajaścandraḥ kṣayī tābhyāṃ tavānanam | samānamapi sotsekamiti nindopamā smṛtā || 
brahmaṇopyuddhavaḥ padmaścandra śambhuśirodhṛtaḥ | tau tulyau tvanmukheneti sā praśaṃsopamocyate || 
candreṇa tvanmukhaṃ tulyamityācikhyāsu me manaḥ | sa guṇo vāstu doṣo vetyācikhyāsopamāṃ viduḥ || 
śatapatraṃ śaraccandrastvadānana miti trayam | parasparavirodhīti sā virodhopamā matā || 
na jātu śaktirindoste sukhena pratigarjitum | kalaṅkino jaḍasyeti pratiṣedhopamaiva sā || 
mṛgekṣaṇāṅkaṃ te vaktraṃ mṛgeṇaivāṅkitaḥ śaśī | tathāpi sama evāsau notkarṣīti caṭūpamā || 
na padma mukhamevedaṃ na bhṛṅgau cakṣuṣī ime | iti vispaṣṭasādṛśyāt tattvākhyānopamaiva sā || 
candrāravindayoḥ kakṣyāmatikramya mukhaṃ tava | ātmanaivābhavat tulyamityasādhāraṇopamā || 
dvitīyaḥ paricchedaḥ | sarvapadmaprabhāsāra: samāhṛta iva kacit | tvadānanaṃ vibhātīti tāmabhūtopamāṃ viduḥ || 
candrabimbādiva viṣaṃ candanādiva pāvakaḥ | paruṣā vāgito vaktrādityasaṃbhāvitopamā || 
candanodakacandrāṃśu candrakāntādiśatilaḥ | sparśastavetyatiśayaṃ prathayantī bahūpamā || 
indubimbādivotkīrṇa padmagarbhādivoddhṛtam | tava tanvaṅgi vadanamityasau vikriyopamā || 
pūṣṇyātapa ivāhnīva pūṣā vyomnīva vāsaraḥ | vikramastvayyadhālakṣmīmiti mālopamākramaḥ || 
vākyārthenaiva vākyārthaḥ kopi yadyapamīyate | ekānekevaśabdatvāt sā vākyārthopamā dvidhā || 
tvadānanamadhīrākṣamāvirdeśanadīdhiti | bhramadbhaṅgamivālakṣyakesaraṃ bhāti paṅkajam || 
nalinyā iva tanvaṅganyāstasyāḥ padmamivānanam | mayā madhuvrateneva pāyaṃ pāyamaramyata || 
vastu kiṃcidupanyasya nyasanaṃ tatsadharmaṇaḥ | sāmyapratītirastīti prativastūpamā yathā || 
naikopi tvādṛśodyāpi jāyamāneṣu rājasu | nanu dvitīyo nāstyeva pārijātasya pādapaḥ || 
adhikena samīkṛtya hīnamekakriyāvidhau | yaduvanti smṛtā seyaṃ tulyayogopamā yathā || 
divo jāgarti rakṣāyai pulomārirbhuvo bhavān | asurāstena hanyante sāvalepāstvayā nṛpāḥ || 
kāntyā candramasaṃ dhāmnā sūrya dhairyeṇa cārṇavam | rājannanukaroṣīti saiṣā hetūpamā matā || 
na liṅgavacane bhinne na hīnādhikatāpi vā | upamādūṣaṇāyālaṃ yatrodvego na dhīmatām || 
strīva gacchati ṣaṇḍhoyaṃ vaktyeṣā strī pumāniva | prāṇā iva priyoyaṃ me vidyā dhanamivārjitā || 
[ 2 52kāvyādarśamūlam | bhavāniva mahīpāla devarājo virājate|
alamaṃśumataḥ kakṣāmāroḍhuṃ tejasā nṛpaḥ || 
ityevamādi saubhāgyaṃ na jahātyeva jātucit | asti ca kvacidudvegaḥ prayoge vāgvidāṃ yathā || 
haṃsīva dhavalaścandraḥ sarāṃsīvāmalaṃ nabhaḥ | bhartṛbhakto bhaṭaḥ śveva khadyoto bhāti bhānuvat || 
īdṛśaṃ varjyate sadbhiḥ kāraṇaṃ tatra cintyatām | [ guṇadoṣavicārāya svayameva manīṣibhiḥ || 
ivavadvāyathāśabdāḥ samānanibhasaṃnibhāḥ | tulyasaṃkāśanīkāśaprakāśapratirūpakāḥ
pratipakṣapratidvandvipratyanīkavirodhinaḥ | sahaksadṛśasaṃvādisajātīyānuvādinaḥ || 
pratibimbapraticchandasarūpasamasaṃmitāḥ | salakṣaṇasadṛkṣābhalapakṣopamitopamāḥ || 
kalpadeśīyadeśyādi prakhyapratinidhī api | savarṇatulitau śabdau ye cānyūnārthavādinaḥ || 
samāsaśca bahuvrīhiḥ śaśāṅkavadanādiṣu | spardhate jayati dveṣṭi duhyati pratigarjati || 
ākrośatyavajānāti kadarthayati nindati | viḍambayati saṃghatte hasatītyasūyati || 
tasya muṣṇāti saubhāgyaṃ tasya kānti vilumpati | tena sārdhaṃ vigṛhṇāti tulāṃ tenādhirohati || 
tatpadvyāṃ padaṃ dhatte tasya kakṣa vigāhate | tamanvetyanubadhnāti tacchīlaṃ tanniṣedhati || 
tasya cānukarotīti śabdāḥ sādṛśyasūcakāḥ | [ upamāyāmime proktāḥ kavīnāṃ buddhisaukhyadāḥ || 
|| 
upamaiva tirobhūtabhedā rūpakamucyate | yathā bāhulatā pāṇipadmaṃ caraṇapallavaḥ || 
aṅgulyaḥ pallavānyāsan kusumāni nakhārciṣaḥ | dvitīyaḥ paricchedaḥ | bāhū late vasantaśrīstvaṃ naḥ pratyakṣacāriṇī || 
ityetad samastākhyaṃ samastaṃ pūrvarūpakam | smitaṃ mukhendojyotsneti samastavyastarūpakam || 
tāmrāṅgulidalaśreṇi nakhadīdhitikesaram | priyate mūrdhni bhūpālairbhavaccaraṇapaṅkajam || 
aṅgulyādau dalāditvaṃ pāde cāropya padmatām | tadyogyasthānavinyāsādetat sakalarūpakam || 
akasmādeva te caṇḍi sphuritāgharapallavam | mukhaṃ muktāruco dhatte gharmāmbhaḥkaṇamañjarīḥ || 
mañjarīkṛtya gharmāmbhaḥ pallavīkṛtya cādharam | nānyathākṛtamatrāsyamatovayavarūpakam || 
valgitanu galadvarmajalamālohitekṣaṇam | vivṛṇoti madāvasthāmidaṃ vadanapaṅkajam || 
avikṛtya mukhāṅgāni mukhamevāravindatām | āsīdgamitamatredamatovayavirūpakam || 
madapāṭalagaṇḍena raktanetrotpalena te | mukhena mugdhaḥ sopyeṣa jano rāgamayaḥ kṛtaḥ || 
ekāṅgarūpakaṃ caitadevaṃ dviprabhṛtīnyapi | aṅgāni rūpayantyatra yogāyogau bhidākarau || 
smitapuṣpojjvalaṃ lolanetrabhṛṅgamidaṃ sukham | iti puṣpadvirephāṇāṃ saṃgatyā yuktarūpakam || 
idamārdrasmitajyotsnaṃ snigdhanetrotpalaṃ mukham | iti jyotsnotpalāyogādayuktaṃ nāma rūpakam || 
rūpaṇādaṅginoṅgānāṃ rūpaṇārūpaṇāśrayāt | rūpakaṃ viṣamaṃ nāma lalitaṃ jāyate yathā || 
madaraktaka polena manmathastvanmukhendunā | nartitacūlatenālaṃ mardituṃ bhuvanatrayam || 
haripāda: śirolagnajahnukanyājalāṃśukaḥ | jayatyasuraniḥśaṅkasurānandotsavadhvajaḥ || 
viśeṣaṇasamagrasya rūpaṃ ketoryadīdṛśam | pāde tadarpaṇādetat saviśeṣaṇarūpakam || 
na mīlayati padmāni na nabhopyavagāhate|kāvyādarśamūlam | atra dharmaira bhinnānāmabhrāṇāṃ hastināmapi | bhramaṇenaiva saṃbandha iti liṣṭārthadīpakam || 
anenaiva prakāreṇa śeṣāṇāmapi dīpake | vikalpānāmanugatirvidhātavyā
vicakṣaṇaiḥ || 
|| 
arthāvṛttiḥ padāvṛttirubhayāvṛttirityapi | dīpakasthāna eveṣṭamalaṃkāratrayaṃ yathā || 
vikasanti kadambāni sphuṭanti kuṭajogamāḥ | unmīlanti ca kandalyo dalanti kakubhāni ca || 
utkaṇṭhayati meghānāṃ mālā varga kalāpinām | yūnāṃ cotkaṇṭhayatyadya mānasaṃ makaradhvajaḥ || 
jitvā viśvaṃ bhavānatra viharatyavarodhanaiḥ | viharatyapsarobhiste ripuvargo divaṃ gataḥ || 
pratiṣedhoktirākṣepastraikālyāpekṣayā tridhā | athāsya punarākṣepyabhedānantyādanantatā || 
anaṅgaḥ pañcabhiḥ pauṣpairviśvaṃ vyajayateṣubhiḥ | ityasaṃbhāvyamathavā vicitrā vastuśaktayaḥ || 
ityanaṅgajayāyogabuddhirhetubalādiha | pravṛttaiva yadākṣiptā vṛttākṣepastadīśaḥ ||122 ||
kutaḥ kuvalayaṃ karṇe karoṣi kalabhāṣiṇi | kimapāṅgamaparyāptamasmin karmaṇi manyase || 
sa vartamānākṣepoyaṃ kurvatyevāsitotpalam | karṇe kācit priyeṇaivaṃ cāṭukāreṇa rudhyate || 
satyaṃ bravīmi na tvaṃ māṃ dṛṣṭuṃ vallabha lagsyase | anyācumbana saṃkrāntalākṣāraktena cakṣuṣā || 
soyaṃ bhaviṣyadākṣepaḥ prāgevātimanasvinī | kadācidaparādhosya bhāvītyevamarundva yat || 
tava tanvāṅga mithyaiva rūḍhamaṅgeṣu mārdavam | yadi satyaṃ mṛdūnyeva kimakāṇḍe rujanti mām || 
dharmākṣepoyamākṣiptamaṅganāgātramārdavam | kāmukena yadatraivaṃ karmaṇā tadvirodhinā || 
sundarī sā mametyeṣa vivekaḥ kena jāyate|
dvitīyaḥ paricchedaḥ | prabhāmātraṃ hi taralaṃ dṛśyate na tadāśrayaḥ || 
dharmyākṣepoyamākṣipto dharmī dharma prabhāhvayam | anuśāyātra yadrūpamatyāścarya vivakṣatā || 
cakṣuṣī tava rajyete sphuratyadharapallavaḥ | bhruvau ca bhugne na tathāpya duṣṭasyāsti me bhayam || 
sa eṣa kāraṇākṣepaḥ pradhānaṃ kāraṇaṃ bhiyaḥ | svāparādho niṣiddhotra yat priyeṇa paṭīyasā || 
dūre priyatamaḥ soyamāgato jaladāgamaḥ | dṛṣṭāśca phullā niculā na mṛtā cāsmi ki nvidam || 
kāryākṣepaḥ sa kāryasya maraṇasya nivartanāt | tatkāraṇamupanyasya dāruṇaṃ jaladāgamam || 
na ciraṃ mama tāpāya tava yātrā bhaviṣyati | yadi yāsyasi yātavyamalamāśaṅkayātra te || 
ityanujñāmukhenaiva kāntasyākṣipyate gatiḥ | maraṇaṃ sūcayantyaivaṃ sonuśākṣepa ucyate || 
dhanaṃ ca bahu labhyaṃ te sukhaṃ kṣemaṃ ca vartmani | na ca me prāṇasaṃdehastathāpi priya mā sma gāḥ || 
pratyācakṣāṇayā hetūn priyayātrāvibandhinaḥ | prabhutvenaiva ruddhastat prabhutvākṣepa īdṛśaḥ || 
jīvitāśā balavatī dhanāśā durbalā mama | gaccha vā tiṣṭha vā kānta svāvasthā tu niveditā || 
asāvanādarākṣepo yadanādaravadvacaḥ | priyaprayāṇaṃ rundhatyā prayuktamiha raktayā || 
gaccha gacchasi cet kānta panthānaḥ santu te śivāḥ | mamāpi janma tatraiva bhūyādyatra gato bhavān || 
ityāśīrvacanākṣepo yadāśīrvādavartmanā | svāvasthāṃ sūcayantyaiva kāntayātrā niṣidhyate || 
yadi satyaiva yātrā te kāpyanyā gṛhyatāṃ tvayā | ahamadyaiva ruddhāsmi randhrāpekṣeṇa mṛtyunā || 
ityeṣa paruṣākṣepaḥ paruṣākṣarapūrvakam | kāntasyākṣipyate yasmāt prasthānaṃ premanighnayā || 
gantā cedraccha tūrṇa te karṇa yānti purā ravāḥ | ārtabandhumukhodgīrṇāḥ prayāṇapratibandhinaḥ || 
3 [ kāvyādarśamūlam ]
sācivyākṣepa evaiṣa yadatra pratiṣidhyate | priyaprayāṇe sācivyaṃ kurvatyevātiraktayā || 
gaccheti vaktumicchāmi matpriya tvatpriyaiṣiṇī | nirgacchati mukhādvāṇī mā gā iti karomi kim || 
yatnākṣepaḥ sa yatnasya kṛtasyāniṣṭavastuni | viparītaphalotpatterā narthakyopadarśanāt || 
kṣaṇadarśanavighnāya pakṣmaspandāya kupyataḥ | premṇaḥ prayāṇaṃ te brūhi mayā tasyeṣṭamiṣyate || 
ayaṃ paravaśākṣepo yat premaparatantrayā | tayā niṣidhyate yātrānyasyārthasyopasacanāt || 
sahiṣye viraha nātha dehyadṛśyāñjanaṃ mama | yadaktanetrāṃ kandarpaḥ prahartā māṃ na paśyati || 
duṣkaraṃ jīvanopāyamupanyasyāvarudhyate | patyu: prasthānamityāhurupāyākṣepamīdṛśam || 
pravṛttaiva prayāmīti vāṇī vallabha te sukhāt | ayātāpi tvayedānī mandapremṇā samāsti kim || 
roṣākṣepoyamudriktasnehaniryantritātmanā | saṃrabdhayā priyārabdhaṃ prayāṇaṃ yannivāryate || 
[ mugdhā kāntasya yātroktiśravaṇādeva mūrchitā | buddhavā vakti priyaṃ dṛṣṭvā kiṃ cireṇāgato bhavān || 
[ iti tatkālasaṃbhūtamūrchayākṣipyate gatiḥ | kāntasya kātarākṣyā yanmūrchākṣepaḥ sa īdṛśaḥ || 
nāghātaṃ na kṛtaṃ karṇe strībhirmadhuni nārpitam | tvadviṣāṃ dīrghikāsveva viśīrṇa nīlamutpalam || 
• sānukrośoyamākṣepaḥ sānukrośamivotpale | vyāvartya karma tadyogyaṃ śocyāvasthopadarśanāt || 
artho na saṃbhṛtaḥ kaścinna vidyā kācidarjitā | na tapaḥ saṃcitaṃ kiṃcidrataṃ ca sakalaṃ vaya || 
asāvanuśayākṣepo yasmādanuśayottaram | arthārjanādervyāvṛttirdarśiteha gatāyuṣā || 
amṛtātmani padmānāṃ dveṣṭara snigdhatārake|
mukhendau tava satyasminnapareṇa kimindunā || 
dvitīyaḥ paricchedaḥ | iti mukhyendurākṣipto guṇān gauṇenduvartinaḥ | tatsamān darśayitveti śliṣṭākṣepastathāvidhaḥ || 
kimayaṃ śaradambhodaḥ kiṃ vā haṃsakadambakam | rutaṃ nūpurasaṃvādi śrūyate tanna toyadaḥ || 
ityayaṃ saṃśayākṣepaḥ saṃśayo yannivartyate | dharmeṇa haṃsasulabhenāspṛṣṭaghanajātinā || 
citramākāntaviśvopi vikramaste na tṛṣyati | kadā vā dṛśyate tṛtirudīrṇasya havirbhujaḥ || 
ayamarthāntarākṣepaḥ prakrānto yannivāryate | vismayorthāntarasyeha darśanāt tatsadharmaṇaḥ || 
na stūyase narendra tvaṃ dadāsīti kadācana | svameva matvā gṛhūṇanti yatastvaddhanamarthinaḥ || 
ityevamādirākṣepo hetvākṣepa iti smṛtaḥ | anayaiva diśānyepi vikalpāḥ śakyamūhitam || 
|| 
jñeyaḥ sorthāntaranyāso vastu prastutya kiṃcana | tatsādhanasamarthasya nyāso yonyasya vastunaḥ || 
viśvavyāpī viśeṣasthaḥ śleṣāviddhī virodhavān | ayuktakārī yuktātmā yuktāyukto viparyayaḥ || 
ityevamādayo bhedāḥ prayogaṣvasya lakṣitāḥ | udāharaṇamālaiṣāṃ rūpavyaktyai nidarśyate || 
bhagavantau jagannetre sūryācandramasāvapi | paśya gacchata evāstaṃ niyatiḥ kena laṅghayate || 
payomucaḥ parītāpaṃ harantyete śarīriṇām | nanvātmalābho mahatāṃ para duḥkhopaśāntaye || 
utpādayati lokasya prīti malayamārutaḥ | nanu dākṣiṇyasaṃpannaḥ sarvasya bhavati priyaḥ || 
jagadāhlādayatyeṣa malinopi niśākaraḥ | anugṛhṇāti hi parān sadoṣopi dvijeśvaraḥ || 
madhupānakalāt kaṇṭhānnirgatopyalināṃ dhvaniḥ | kadurbhavati karṇasya kāmināṃ pāpamīdṛśam || 
ayaṃ mama dahatyaṅgamambhojadalasaṃstaraḥ | hutāśanapratinidhihātmā nanu yujyate || 
kṣiṇotu kāmaṃ śītāṃśuḥ kiṃ vasanto dunoti mām | malinācaritaṃ karma surabhernanvasāṃpratam || 
kumudānyapi dāhāya kimaṅga kamalākaraḥ | na hīndugṛhagreṣu sūryagṛhyo mṛdurbhavet || 
|| 
śabdopātte pratīte vā sādṛśye vastunordvayoḥ | tatra yadbhedakathanaṃ vyatirekaḥ sa kathyate || 
dhairyalāvaṇyagāmbhīryapramukhaistvamudanvataḥ | guṇaistulyosi bhedastu vapuṣaivedyaśena te || 
ityeka
vyatirekoyaṃ dharmeṇaikatravartinā | pratītiviṣayaprapteirbhedasyobhayavartinaḥ || 
abhinnavelau gambhīrāvamburāśirbhavānapi | asāvañjanasaṃkāśastvaṃ tu cāmīkaradyutiḥ || 
ubhayavyatirekoyamubhayorbhedakau guṇau | kārṇya piśaṅgatā ceti yat pṛthagdarśitāviha || 
tvaṃ samudraśca durvārau mahāsattvau satejasau | iyatā yuvayorbhedaḥ sa jaḍātmā paṭurbhavān || 
sa eṣa śleṣarūpatvāt samleṣa iti gṛhyatām | sākṣepaśca sahetuśca darśyate tadapi dvayam || 
sthitimānapi dhīropi ratnānāmākaropi
san | tava kakṣāṃ na yātyeva malino makarālayaḥ || 
vahannapi mahīṃ kṛtsnāṃ saśailadvīpasāgarām | bhartṛbhāvādabhujaṃgānāṃ śeṣastvatto nikṛṣyate || 
śabdopādāna sādṛśyavyatirekoyamīdṛśaḥ | pratīyamānasādṛśyopyasti sonuvidhīyate || 
tvanmukhaṃ kamalaṃ ceti dvayorapyanayobhidā | kamalaṃ jalasaṃrohi tvanmukhaṃ tvadupāśrayam || 
abhrūvilāsamaspṛṣṭamadarāgaṃ mṛgekṣaṇam | idaṃ tu nayanadvandva tava tadguṇabhūṣitam || 
pūrvasmin bhedamātroktirasminnādhikyadarśanam | sadṛśavyatirekaśca punaranyaḥ pradaśaryate || 
dvitīya: paricchedaḥ | tvanmukhaṃ puṇḍarīkaṃ ca phulle surabhigandhinī | bhramaragamaramambhojaṃ lolanetraṃ mukhaṃ tu te || 
candroyamambarottaṃso haṃsoyaṃ toyabhūṣaṇam | nabho nakṣatramālīdamutphullakumudaṃ payaḥ || 
pratīyamānaśauklyādisāmyayorviyadambhasoḥ | kṛtaḥ pratītaśuddhayośca bhedosmiścandrahaṃsayoḥ || 
pūrvatra śabdavat sāmyamubhayatrāpi bhedakam | bhṛṅganetrādi tulyaṃ tat sadṛśavyatirekitā || 
aratnālokasaṃhāryamahārya sūryaraśmibhiḥ | dṛṣṭirodhakaraṃ yūnāṃ yauvana nabhavaṃ tamaḥ || 
sajātivyatirekoyaṃ tamojāteridaṃ tamaḥ | dṛṣṭirodhitayā tulyaṃ bhinnamanyairadarśi yat || 
|| 
prasiddha hetuvyāvṛttyā yatkiṃcit kāraṇāntaram | yatra svābhāvikatvaṃ vā vibhāvyaṃ sā vibhāvanā || 
apītakṣībakādambamasaṃmṛṣṭāmalāmbaraṃm | aprasāditaśuddhāmbu jagadāsīnmanoharam || 
anañjitāsitā dṛṣṭirbhūranāvarjitā natā | arañjitoruṇaścāyamadharastava sundari || 
yadapītādijanyaṃ syāt kṣībatvādyanyahetukam | ahetukaṃ ca tasyeha vivakṣetyaviruddhatā || 
vaktraṃ nisargasuṃrabhi vapuravyājasundaram | akāraṇaripuścandro nirnimittāsuhṛt smaraḥ || 
nisargādipadairatra hetuḥ sākṣānnivartitaḥ | uktaṃ ca surabhitvādi phalaṃ tat sā vibhāvanā || 
vastu kiṃcidabhipretya tattulyasyānyavastunaḥ | uktiḥ saṃkṣeparūpatvāt sā samāsoktiriṣyate || 
piban madhu yathākāmaṃ bhramaraḥ phulapaṅkaje | adhyasaṃnaddhasaurabhyaṃ paśya cumbati kuḍmalam || 
iti prauḍhāṅganābaddharatilīlasya rāgiṇaḥ | kasyāṃcidiha bālāyāmicchāvṛttirvibhāvyate || 
viśeṣyamātra bhinnāpi tulyākāraviśeṣaṇā |kāvyādarśamūlam | astyasāvaparāpyasti bhinnābhinnaviśeṣaṇā || 
rūḍhamūlaḥ phalabharaiḥ puṣṇannaniśamarthinaḥ | sāndracchāyo mahāvṛkṣaḥ soyamāsādito mayā || 
analpāviṭapābhogaḥ phalapuṣpasamṛddhimān | socchrāya: sthairyavān daivādeṣa labdho mayā drumaḥ || 
ubhayatra pumān kaścid vṛkṣatvenopavarṇitaḥ | sarve sādhāraṇā dharmāḥ pūrvatrānyatra tu dvayam || 
nivṛttavyālasaṃsargo nisargamadhurāśayaḥ | ayamambhonidhiḥ kaṣṭaṃ kālena pariśuṣyati || 
itya pūrvasamāsoktiḥ pūrvadharmanivartanāt | samudreṇa samānasya puṃsaḥ vyāpattisūcanāt || 
iti samāsokticakram ||
vivakṣā yā viśeṣasya lokasīmātivartinī | asāvatiśayoktiḥ syādalaṃkārottamā yathā || 
mallikāmālabhāriṇyaḥ sarvāṅgīṇacandanāḥ
kṣaumavatyo na lakṣyante jyotsnāyāmabhisārikāḥ || 
candrātapasya bāhulyamuktamutkarṣavattayā | saṃśayātiśayādīnāṃ vyaktyai kiṃcinnidaśyate || 
stanayorjaghanasyāpi madhye madhyaṃ priye tava | asti nāstīti saṃdeho na medyāpi nivartate || 
nirṇetuṃ śakya mastīti madhyaṃ tava nitambini | anyathānupapattyaiva payodharabharasthiteḥ || 
aho viśālaṃ bhūpāla bhuvanatritayodaram | māti mātumaśakyopi yaśorāśiryadatra te || 
alaṃkārāntarāṇāmadhyekamāhuḥ parāyaṇam | vāgīśamahitā muktimimāmatiśayāhvayām || 
ityatiśayokticakram ||
anyathaiva sthitā vṛttiścetanasyetarasya vā | anyathotprekṣyate yatra tāmutprekṣāṃ viduryathā || 
madhyaṃdinārkasaṃtaptaḥ sarasī gāhate gajaḥ | manye mārtaṇḍagṛhyāṇi padmānyuddhartumudyataḥ || 
snātuṃ pātuṃ bisānyattuṃ kariṇo jalagāhanam |23 ]
dvitīyaḥ paricchedaḥ | tadvaira niṣkrayāyeti kavinotprekṣya varṇyate || 
karṇasya bhūṣaṇamidaṃ madāyativirodhinaḥ | iti karṇotpalaṃ prāyastava dṛṣṭyā vilayate || 
apāṅgabhāgapātinyā dṛṣṭeraṃśubhirutpalam | spṛśyate vā na vetyevaṃ kavinotprekṣya varṇyate || 
limpatīva tamoṅgāni varṣatīvāñjanaṃ nabhaḥ | itīdamapibhūyiṣṭamutprekṣālakṣaṇānvitam
keṣāṃcidupamābhrāntirivaśrutyeha jāyate | nopamānaṃ tiṅantenetyatikramyāptabhāṣitam || 
upamānopameyatvaṃ tulyadharmavyapekṣayā | limpatestamasaścāsau dharmaḥ kotra samakṣyite || 
yadi lepanameveṣṭaṃ limpatināma koparaḥ | sa eva dharmo dharmī cetyanunmatto na bhāṣate || 
kartā yadyupamānaṃ syānnayagbhūtosau kriyāpade | svakriyāsādhanavyagro nālamanyadvayapekṣitum || 
yo limpatya tunā tulyaṃ tama ityapi śaṃsataḥ | aṅgānīti na saṃbaddhaṃ sopi mṛgyaḥ samo guṇaḥ || 
yathenduriva te baktramiti kāntiḥ pratīyate | na tathā limpaterlepādanyadatra pratīyate || 
tadupaśleṣaṇārthīya limpativantikartṛkaḥ | aṅgakarmā ca puṃsaivamutprekṣyata itīkṣyatām || 
manye śaṅke dhruvaṃ prāyo nūnamityevamādibhiḥ | utprekṣā vyajyate śabdairivaśadvopi tādṛśaḥ || 
|| 
hetuśca sūkṣmaleśau ca vācāmuttamabhūṣaṇam | kārakaśāpakau hetū tau cānekavidhau yathā || 
ayamāndolita prauḍha
candanadrumapallavaiḥ | utpādayati sarvasya prīti malayamārutaḥ || 
śrītyutpādanayogyasya rūpasyātropabṛṃhaṇam ||
alaṃkāratayoddiṣṭaṃ nivṛttāvapi tat samam || 
'candanāraṇyamādhūya spṛṣṭvā malayanirjharān |kāvyādarśamūlam | pathikānāmabhābāya pavanoyamupasthitaḥ || 
abhāvasādhanāyālamevaṃbhūto hi mārutaḥ | virahajvarasaṃbhūta manośārocake jane || 
nirvatyai ca vikārye ca hetutvaṃ tadapekṣayā | prāpye tu karmaṇi prāyaḥ kriyāpekṣaiva hetutā || 
heturnirvartanīyasya darśitaḥ śeṣayordvayoḥ | datvodāharaṇadvandvaṃ jñāpako varṇayiṣyate || 
utpravālānyaraṇyāni vāpyaḥ saṃphulapaṅkajāḥ | candraḥ pūrṇaśca kāmena pānthadṛṣṭerviṣaṃ kṛtam || 
mānayogyāṃ karomīti priyasthāne kṛtāṃ sakhīm | bālā bhrūbhaṅgajihmākṣī paśyati sphuritādharam || 
gatostama bhātīnduryānti vāsāya pakṣiṇaḥ | itīdamapi sādhveva kālāvasthānivedane || 
abādhyairindupādānāmasādhyaiścandanāmbhasām | dehoṣmabhiḥ subodhaṃ te sakhi kāmāturaṃ manaḥ || 
iti lakṣyāḥ prayogeṣu ramyā jñāpakahetavaḥ | abhāvahetavaḥ kecidvayākriyante manoharāḥ || 
anabhyāsena vidyānāmasaṃsargeṇa dhīmatām | anigraheṇa cākṣāṇāṃ vyasanaṃ jāyate nṛṇām || 
gataḥ kāmakathonmādī galito yauvanajvaraḥ | kṣato mohatā kṛṣṇā kṛtaṃ puṇyāśrame manaḥ || 
vanānyamūni na gṛhāṇyetā nadyo na yoṣitaḥ | mṛgā ime na dāyādāstanme nandati mānasam || 
atyantamasadāryāṇāmanālocitaceṣṭitam | atasteṣāṃ vivardhante satataṃ sarvasaṃpadaḥ || 
udyānasahakārāṇāmanudbhinā na mañjarī | deyaḥ pathikanārīṇāṃ satilaḥ salilāñjaliḥ || 
prāgabhāvādirūpasya hetutvamiha vastunaḥ | bhāvābhāvasvarūpasya kāryasyotpādanaṃ prati || 
dūrakāryastatsahajaḥ kāryānantarajastathā | ayuktayuktakāryo cetyasaṃkhyāścitra hetavaḥ || 
temī prayogamārgeṣu gauṇavṛttivyapāśrayāḥ | dvitīyaḥ paricchedaḥ | atyantasundarā dṛṣṭāstadudāhṛtayo yathā || 
tvadapāṅgāhvayaṃ jaitramanaṅgāstraṃ yadaṅgane | muktaṃ tadanyatastena sosmyahaṃ manasi kṣataḥ || 
āvirbhavati nārīṇāṃ vayaḥ paryastaśaiśavam | sahaiva puṃsāṃ vividhairaṅgajonmādavibhramaiḥ || 
paścāt paryasya kiraṇānudīrṇa candramaṇḍalam | prāgeva hariṇākṣīṇāmudīrṇo rāgasāgaraḥ || 
rākṣāṃ hastāravindāni kuḍmalīkurute kutaḥ | deva tvaccaraṇadvandvarāgabālātapaḥ spṛśan || 
pāṇipadmāni bhūpānāṃ saṃkocayitumīśate | svatpādanakha candrāṇāmarciṣaḥ kundanirmalāḥ || 
iti hetuvikalpānāṃ darśitā gatirīdṛśī | || 
iṅgitākāralakṣyorthaḥ saukṣmyāt sūkṣma iti smṛtaḥ || 
kadā nau saṃgamo bhāvītyā kīrṇe vaktumakṣamam | avetva kāntamabalā līlāpadmaṃ nyamīlayat || 
padmasaṃmīlanādatra sūcito niśi saṃgamaḥ | āśvāsayitumicchantyā priyamaṅgajapīḍitam || 
tvadarpitaḍhaśastasyā gītagoṣṭhayāmavardhata | uddāmarāgataralā chāyā kāpi mukhāmbuje || 
ityanudbhinnarūpatvādratyutsavamanorathaḥ | anullaṅghayaiva sūkṣmatvamabhūtra vyavasthitaḥ || 
leśo leśena nirbhinnavasturūpanigūhanam !
udāharaṇa evāsya rūpamāvirbhaviṣyati || 
rājakanyānuraktaṃ māṃ romodbhedena rakṣakāḥ | avagaccheyurāḥ jñātamaho śītānilaṃ vanam || 
ānandāśru pravṛttaṃ me kathaṃ dṛṣdaiva kanyakām | akṣi me puṣparajasā vātodghṛtena dūṣitam || 
ityevamādisthāneyamalaṃkārotiśobhate | leśameke vidurnindāṃ sturti vā leśataḥ kṛtām || 
yuvaiṣa guṇavān rājā yogyaste patirūrjitaḥ | raṇotsave manaḥ sataṃ yasya kāmotsavādapi || 
4 ( kāvyādarśamūlam )kāvyādarśamūlam | vīryotkarṣastutirnindaivāsmin bhāvanivṛttaye | kanyāyāḥ kalpate bhogān nirvivikṣornirantarān || 
capalo nirdayaścāsau janaḥ kiṃ tena me sakhi | āgaḥpramārjanāyaiva cāṭavo yena śikṣitāḥ || 
doṣābhāso guṇaḥ kopi darśitaścāṭukāritā | mānaṃ sakhijanoddiṣṭaṃ kartuṃ rāgādaśaktayā || 
|| 
uddiṣṭānāṃ padārthānāmanūddeśo yathākramam | yathāsaṃkhyamiti proktaṃ saṃkhyānaṃ krama ityapi || 
dhruvaṃ te coritā tanvi smitekṣaṇamukhadyutiḥ | snātumambhaḥpraviṣṭāyāḥ kumudotpalapaṅkajaiḥ || 
|| 
preyaḥ priyatarākhyānaṃ rasavad rasapeśalam | tejasvi rūḍhāhaṃkāraṃ yuktotkarṣe ca tat trayam || 
adya yā mama govinda jātā tvayi gṛhāgate | kālenaiṣā bhavet prītistavaivāgamanāt punaḥ || 
ityāha yuktaṃ viduro nānyatastāhī dhṛtiḥ | bhaktimātrasamārādhyaḥ suprītaśca tato hariḥ || 
somaḥ sūryo marubhūmiyama hotānalo jalam | iti rūpāṇyatikramya tvāṃ draṣṭuṃ deva ke vayam || 
iti sākṣātkṛte deve rājño yadrātavarmaṇaḥ | prītiprakāśanaṃ tacca preya ityavagamyatām || 
mṛteti pretya saṃgantuṃ yayā me maraṇaṃ matam | savāvantī mayā labdhā kathamatraiva janmani || 
prāk prītirdarśitā leyaṃ ratiḥ śṛṅgāratāṃ gatā|
rūpabāhulyayogena tadidaṃ rasavaicaḥ || 
nigṛhya keśeṣvākṛṣṭā kṛṣṇā yenāprato mama | proyaṃ duḥśāsanaḥ pāpo labdhaḥ kiṃ jīvati kṣaṇam || 
ityāruhya parāṃ korṭi krodho raudrātmatāṃ gataḥ | bhīmasya paśyataḥ śatrumityetadrasavadvacaḥ || 
ajitvā sārṇavāmūrvīmaniṣṭhā vividhairmakhaiḥ | madatvā svārthamathibhyo bhaveyaṃ pārthivaḥ katham || 
dvitīyaḥ paricchedaḥ | isyutsāhaḥ prakṛṣṭātmā tiṣṭhan vīrarasātmanā | rasavatvaṃ girāmāsāṃ samarthayitumīśvaraḥ || 
yasyāḥ kusumaśayyāpi komalāṅgayā rujākarī | sādhiśeṣe kathaṃ devi hutāśanavatī citām || 
iti kāruṇyamudriktamalaṃkāratayā smṛtam | tathāparepi bībhatsahāsyādbhutabhayānakāḥ || 
pāyaṃ pāyaṃ tavārīṇāṃ śoṇitaṃ pāṇisaṃpuṭaiḥ | kauṇapāḥ saha nṛtyanti kabandhairantrabhūṣaṇaiḥ || 
idamamlānamānāyā lagnaṃ stanataṭe tava | chādyatāmuttarīyeṇa navaṃ nakhapadaṃ sakhi || 
aṃśukāni pravālāni puṣpaṃ hārādibhūṣaṇam | śākhāśca mandirāṇyeṣāṃ citraṃ nandanaśākhinām || 
idaṃ maghonaḥ kuliśaṃ dhārāsaṃnihitānalam | smaraṇaṃ yasya daityastrīgarbhapātāya kalpate || 
vācya syāgrāmyatāyonirmādhurye darśito rasaḥ | iha tvaṣṭarasāyattā rasavattā smṛtā girām || 
apakartāhamasmīti hṛdi te mā sma bhūdbhayam | vimukheṣu na me khaḍgaḥ prahartu jātu vāñchati || 
iti muktaḥ paro yuddhe niruddho darpaśālinā | puṃsā kenāpi tajjñeyamūrjasvītyevamādikam || 
|| 
arthamiṣṭamanākhyāya sākṣāt tasyaiva siddhaye | yat prakārāntarākhyānaṃ paryāyoktaṃ tadiṣyate || 
daśatyasau parabhṛtaḥ sahakārasya mañjarīm | tamahaṃ vārayiṣyāmi yuvābhyāṃ svairamāsyatām || 
saṃgamayya sakhīṃ yūnā saṃkete tadratotsavam | nirvartayitumicchantyā kayāpyapasṛtaṃ tataḥ || 
|| 
kiṃcidārabhamāṇasya kārya daivavaśāt punaḥ | tatsādhanasamāpattiryā tadāhuḥ samāhitam || 
mānamasyā nirākartu pādayo namasyataḥ | upakārāya diṣṭayaitadudīrṇa ghanagarjitam || 
|| 
āśayasya vibhūtervā yanmahattvamanuttamam | udāttaṃ nāma tat prāharalaṃkāraṃ manīṣiṇaḥ || 
guroḥ śāsanamatyetuṃ na śaśāka sa rāghavaḥ | yo rāvaṇaśiracchedakāryabhārepyaviklavaḥ || 
ratnabhittiṣu saṃkrāntaiḥ pratibimbaśatairvṛtaḥ | jñāto laṅkeśvaraḥ kṛcchrādāñjaneyena tattvataḥ || 
pūrvatrāśayamāhātmyamatrābhyudayagauravam | suvyañjitamiti vyaktamudāttadvayamapyadaḥ || 
apahnutirapahanutya kiṃcidanyārthadarśanam | na pañceṣuḥ smarastasya sahasraṃ patriṇāmiti || 
candanaṃ candrikā mando gandhavāhaśca dakṣiṇaḥ | seyamagnimayī sṛṣṭiḥ śītā kila parān prati || 
śaiśiryamabhyupetyaiva pareṣvātmani kāminā | auṣṇya pradarśanāt tasya saiṣā viṣayanihūnutiḥ || 
amṛtasyandikiraṇaścandramā nāmato mataḥ | anya evāyamarthātmā viṣaniṣyandidīdhitiḥ || 
iti caṃndratvamevendornirvartyārthāntarātmatā | uktā smarārtenetyeṣā svarūpāpahanutirmatā || 
upamāpahanutiḥ pūrvamupamāsveva darśitā | ityapahnutibhedānāṃ lakṣyo lakṣyeṣu vistaraḥ || 
|| 
śliṣṭamiṣṭamanekārthamekarūpānvitaṃ vacaḥ | tadabhinnapadaṃ bhinnapadaprāyamiti dvidhā || 
asāvudayamārūḍhaḥ kāntimān raktamaṇḍalaḥ | rājā harati lokasya hṛdayaṃ mṛdubhi karaiḥ || 
doṣākareṇa saṃbadhnannakṣatrapatha vartinā | rājñā pradoṣo māmitthamapriyaṃ ki na bādhate || 
upamārūpakākṣepavyatirakādigocarāḥ | prāgeva darśitāḥ śleṣā dairśyante kecanāpare || 
dvitīyaḥ paricchedaḥ
astyabhinnakriyaḥ kaściviruddhakriyoparaḥ | viruddhakarmā cāstyanyaḥ śleṣo niyamavānapi || 
niyamākṣeparūpoktiravirodhī virodhyapi | teṣāṃ nidarśaneṣveva rūpavyaktirbhaviṣyati || 
vakrāḥ svabhāvamadhurāḥ śaṃsantyo rāgamulbaṇam | dṛśo dūtyaśca karṣanti kāntābhiḥ preṣitāḥ priyān || 
madhurā rāgavardhinyaḥ komalāḥ kokilāgiraḥ | ākarṇyante madakalāḥ liṣyante cāsitekṣaṇāḥ || 
rāgamādarśayantreṣa vāruṇīyogavardhitam | tirobhavati dharmāśuraṅgajastu vijṛmbhate || 
nistriṃśatvamasāveva dhanuṣyevāsya vakratā | śareṣveva narendrasya mārgaṇatvaṃ ca vartate || 
padmānāmeva daṇḍeṣu kaṇṭakastvayi rakṣati | athavā dṛśyate rāgimithunāliṅganeṣvapi || 
mahībhṛdbhūrikaṭakastejasvī niyatodayaḥ | dakṣaḥ prajāpatiśvāsīt svāmī śaktidharaśca saḥ || 
acyutopyavṛṣocchedī rājāpyaviditakṣayaḥ | devopyavibudho jajñe śaṃkaropyabhujaṃgavān || 
|| 
guṇajātikriyādīnāṃ yatra vaikalyadarśanam | viśeṣadarśanāyaiva sā viśeṣoktiriṣyate || 
na kaṭhoraṃ na vā tīkṣṇamāyudhaṃ puṣpadhanvanaḥ | tathāpi jitamevāsīdamunā bhuvanatrayam || 
na devakanyakā nāpi gandharvakulasaṃbhavā | tathāpyeṣā tapobhaṅgaṃ vidhātuṃ vedhasopyalam || 
na baddhā bhṛkuṭirnāpi sphurito daśanacchadaḥ | na ca raktābhavadṛṣṭirjataṃ ca dviṣatāṃ kulam || 
na rathā na ca mātaṅgā na hayā na ca pattayaḥ | strīṇāmapāṅgadṛṣṭayaiva jīyate jagatāṃ trayam || 
ekacakro ratho yantā vikalo viṣamā hayāḥ | ākrāmatyeva tejasvī tathāṣyako nabhastalam || 
saiṣā hetuviśeṣoktistejasvīti viśeṣaṇāt | 2kāmyādarśamūlam | ayameva kamonyeṣāṃ bhedānāmapi kalpate || 
|| 
vivakṣitaguṇotkṛṣṭairyat samīkṛtya kasyacit | kīrtanaṃ stutinindārtha sā matā tulyayogitā || 
yamaḥ kubero varuṇaḥ sahasrākṣo bhavānapi | bibhratyananyaviṣayāṃ lokapāla iti śrutim || 
saṃgatāni mṛgākṣīṇāṃ taḍidvilasitāni ca | kṣaṇadvayaṃ na tiṣṭhanti ghanārabdhānyapi svayam || 
|| 
viruddhānāṃ padārthānāṃ yatra saṃsargadarśanam | viśeṣadarśanāyaiva sa virodhaḥ smṛto yathā || 
kūjitaṃ rājahaṃsānāṃ vardhate madamañjulam | kṣīyate ca mayūrāṇāṃ rutamutkrāntasauṣṭhavam || 
prāvṛṣeṇyairjala dharairambaraṃ durdināyate | rāgeṇa punarākrāntaṃ jāyate jagatāṃ manaḥ || 
tanumadhyaṃ pṛthuśroṇi raktauṣṭhamasitekṣaṇam | natanābhi vapuḥ strīṇāṃ kaṃ na hantyunnatastanam || 
mṛṇālabāhu rambhoru padmotpalamukhekṣaṇam | api te rūpamasmākaṃ tanvi tāpāya kalpate || 
udyānamārutoddhūtāścatacampakareṇavaḥ | uśrayanti pānthānāmaspṛśantopi locane | 338 | kṛṣṇārjunānuraktāpi dṛṣṭiḥ karṇāvalambinī | yāti viśvasanīyatvaṃ kasya te kalabhāṣiṇī || 
ityanekaprakāroyamalaṃkāraḥ pratīyate | || 
aprastutapraśaṃsā syādaprakrānteṣu yā stutiḥ || 
sukhaṃ jīvanti hariṇā vaneṣvaparasevinaḥ | arthairayatmasulabhairjaladarbhāṅkurādibhiḥ || 
seyamaprastutaivātra mṛgavṛttiḥ praśasyate | rājānuvartanakleśanirviṇṇena manasvinā || 
|| 
dvitīyaḥ paricchedaḥ | yadi nindanniva stauti vyājastutirasau smṛtā | doṣābhāsā guṇā eva labhante yatra saṃnidhim || 
tāpasenāpi rāmeṇa jiteyaṃ bhūtadhāriṇī | tvayā rājñāpi seveyaṃ jitā mā bhūnmadastava || 
puṃsaḥ purāṇādācchidya śrīstvayā paribhujyate | rājannikṣvākuvaṃśasya kimidaṃ tava yujyate || 
bhujaṅgabhogasaṃsaktā kalatraṃ tava medinī | ahaṃkāraḥ parāṃ koṭimārohati kutastava || 
iti śleṣānuviddhānāmanyeṣāṃ copalakṣyatām | vyājastutiprakārāṇāmaparyantaḥ pravistaraḥ || 
|| 
arthāntarapravṛttena kiṃcit tatsadṛśaṃ phalam | sadasadvā nidaryeta yadi tat syānnidarśanam || 
udayanneva savitā padmeṣvarpayati śriyam | vibhāvayitumṛddhīnāṃ phalaṃ suhṛdanugraham || 
yāti candrāṃśubhiḥ spṛṣṭā dhvāntarājī parābhavam | sadyo rājaviruddhānāṃ sūcayantī durantatām || 
|| 
sahoktiḥ sahabhāvasya kathana guṇakarmaṇām | arthānāṃ yo vinimayaḥ parivṛttistu sā yathā || 
saha dīrghā mama śvāsairimāḥ saṃprati rātrayaḥ | pāṇḍurāśca mamaivāḥ saha tāścandrabhūṣaṇāḥ || 
vardhate saha pānthānāṃ mūrchayā cūtamañjarī | patanti ca samaṃ teṣāmasubhirmalayānilāḥ || 
kokilālāpasubhagāḥ sugandhivanavāyavaḥ | yānti sārdha janānandaivṛddhi surabhivāsarāḥ || 
ityudāhṛtayo dattāḥ sahokteratra kāścama | || 
kiyate parivṛtteva kiṃcidrūpanirūpaṇam || 
śastraprahāraṃ dadatā bhujena tava bhūbhujām | virājitaṃ hṛtaṃ teṣāṃ yaśaḥ kumudapāṇḍuram || 
|| 
āśīrnāmābhilaṣite vastunyāśaṃsanaṃ yathā | pātu vaḥ paramaṃ jyotiravāṅmanasagocaram || 
|| 
ananvayasasaṃdehāvupamāsveva darśitau | upamārūpakaṃ cāpi rūpakeṣveva darśitam || 
utprekṣābheda evāsāvutprekṣāvayavopi ca | nānālaṃkārasaṃsṛṣṭiḥ saṃsṛṣṭistu nigadyate || 
aṅgāṅgibhāvāvasthānaṃ sarveṣāṃ samakakṣatā | ityalaṃkārasaṃsṛṣṭerlakṣaṇīyā dvayī gatiḥ || 
ākṣipantya ravindāni tava mugdhe mukhaśriyam | kośadaṇḍasamagrāṇāṃ kirmeṣāmasti duṣkaram || 
(limpatīva tamoṅgāni varṣatī vāsanaṃ namaḥ | asatpuruṣaseveva dṛṣṭirniṣphalatāṃ gatā || 
leṣaḥ sarvāsu puṣṇāti prāyo vakroktiṣu śriyam | bhinnaṃ dvidhā svabhāvoktirvakroktiśceti vāyam || 
|| 
bhāvikatvamiti prāhuḥ prabandhaviṣayaṃ guṇam | bhāvaḥ kaverabhiprāyaḥ kāvyeṣvāsiddhi yaḥ sthitaḥ || 
parasparopakāritvaṃ sarveṣāṃ vastuparvaṇām | viśeṣaṇānāṃ vyarthānāmakriyā sthānavarṇanā || 
vyaktiruktikramabalādgambhīrasyāpi vastunaḥ | bhāvāyattamidaṃ sarvamiti tadbhāvikaṃ viduḥ || 
|| 
yacca saṃdhyaṅgavṛtyaṅga lakṣaṇādyāgamāntare | vyāvarṇitamidaṃ ceṣṭamalaṃkāratayaiva naḥ || 
panthāḥ sa eṣa vivṛtaḥ parimāṇavṛttyā
saṃkṣipya vistaramanantamalaṃkriyāṇām | vācāmatītya viṣayaṃ parivartamānā-
nabhyāsa eva vivarītumalaṃ viśeṣān || 
|| 
dvitīyaḥ paricchedaḥ ||kāvyādarśa tṛtīyaḥ paricchedaḥ
avyapetavyapetātmā yāvṛttirvarṇasaṃhateḥ | yamakaṃ tacca pādānāmādimadhyāntagocaram || 
ekadvitricatuṣpādayamakānāṃ vikalpanāḥ | ādimadhyāntamadhyāntamadhyādyādyantasarvataḥ || 
atyantabahavasteṣāṃ bhedāḥ saṃbhedayonayaḥ | sukarā duṣkarāścaiva darśyante tatra kecana || 
mānena mānena sakhi praṇayobhūt priye jane | khaṇḍitā kaṇṭhamāśliṣya tameva kuru satrapam || 
meghanādena haṃsānāṃ madano madanodinā | nunnamānaṃ manaḥ strīṇāṃ saha ratyā vigāhate || 
rājanvatyaḥ prajā jātā bhavantaṃ prāpya saṃprati | caturaṃ caturambhodhiraśanorvīkaragrahe || 
araṇyaṃ kaiścidākrāntamanyaiḥ sadma divaukasām | padātirathanāgāśvarahitairahitaistava || 
madhuraṃ madhurambhojavadane vada netrayoḥ | vibhramaṃ bhramarabhrāntyā viḍambayati kiṃ nu te || 
vāraṇo vā raṇoddāmo yo vā smara durdharaḥ | na yato nayatontaṃ nastadaho vikramastava || 
rājitairājitaikṣṇyena jīyate tvādaśairnṛpaiḥ | nīyate ca punastṛptiṃ vasudhā vasudhārayā || 
karoti sahakārasya kalikotkalikoptaram | manmo manmanopyeṣa mattako kilanisvanaḥ || 
kathaṃ tvadupalambhāśāvihatāviha tādṛśī | avasthā nālamārohumaṅga nāmaṅganāśinī || 
nigṛhya metre karṣanti bālapallavaśobhinā | taruṇā taruṇān kṛṣṭaśanalino nalinonmukhāḥ || 
viśadā viśadāmattasārase sārase jale | kurute kuruteneyaṃ haṃsī māmantakāmiṣam || 
5 [ kāmnādarśamūlam ]kāvyādarśamūlam | viṣamaṃ viṣamanveti madanaṃ madanandanaḥ | sahendukalayāpoḍhamalayā malayānilaḥ || 
māninī mā ninīṣuste niṣaṅgatvamanaṅga me | hāriṇī hāriṇī śarma tanutāṃ tanutāṃ yataḥ || 
jayatā tvanmukhenāsmānakathaṃ na kathaṃ jitam | kamalaṃ kamalaṃkurvadalimaili matpriye || 
ramaṇī ramaṇīyā me pāṭalāpāṭalāṃśukā | vāruṇīvāruṇībhūtasaurabhā saurabhāspadam || 
iti pādādiyamakamavyapetaṃ vikalpitam
vyapetasyāpi varṇyante vikalpāstasya kecana || 
madhureṇadaśāṃ mānaṃ madhureṇa sugandhinā | sahakāromenaiva śabdaśeṣaṃ kariṣyati || 
karotitāmro rāmāṇāṃ tantrītāḍanavibhramam | karoti seye kānte ca śravaṇotpalatāḍanam || 
sakalāpollasanayā kalāpinyānu nṛtyate | meghālī nartitā vātaiḥ sakalāpo vimuñcati || 
svayameva galanmānakali kāmini te manaḥ | kalikāmiha nīpasya dṛṣṭvā kāṃ na spṛśedaśām || 
āruhyā krīḍaśailasya candrakāntasthalīmimām | nṛtyatyeṣa lasaccā rucandrakāntaḥ śikhāvalaḥ || 
uddhṛtya rājakādurvī dhiyatedya bhujena te | varāheṇoddhṛtā yāsau varāherupari sthitā || 
kareṇa te raṇeṣvantakareṇa dviṣatāṃ hatāḥ | kareṇavaḥ kṣaradratā bhānti saṃdhyāghanā iva || 
parāgatarurājīva vātairdhvastā bhaṭaiśvamūḥ | parāgatamiva kvāpi parāgatatamambaram || 
pātu vo bhagavān viṣṇuḥ sadā navaghanadyutiḥ | sa dānavakuladhvaṃsī sadānavaradantihā || 
kamaleḥ samakeśaṃ te kamalerṣyākaraṃ mukham ||
kamalekhyaṃ karoṣi tvaṃ kamalevonmadiṣṇuṣu || 
tṛtīyaḥ paricchedaḥ | mudā ramaṇamanvītamudāramaṇibhūṣaṇāḥ | madabhramaddaśaḥ kartumabhrūjaghanāḥ kṣamāḥ || 
uditairanyapuṣṭānāmā rutairme hataṃ manaḥ | uditairapi te dūti mārutairapi dakṣiṇaiḥ || 
surājitahriyo yūnāṃ tanumadhyāsate striyaḥ | tanumadhyāḥ kṣaratsvedasurājitamukhendavaḥ || 
iti vyapetayamakaprabhedopyeṣa darśitaḥ | avyapetavyapetātmā vikalpopyasti tadyathā || 
sālaṃ sālambakalikā sālaṃ laṃ na vīkṣitum | nālīnālīnabakulānālī nālīkinīrapi || 
kālaṃ kālamanālakṣyatāratārakamīkṣitum | tāratāramyarasitaṃ kālaṃ kālamahāghanam || 
yāma yāmatrayādhīnāyāmayā maraṇaṃ niśā | yāmayāma ghiyā svartyā yā mayā mathitaiva sā || 
iti pādādiyamakavikalpasyedṛśī gatiḥ | evameva vikalpyāni yamakānītarāṇyapi || 
na prapañcabhayādbhedāḥ kātyainākhyātumīhitāḥ | duṣkarābhimatā ye tu varṇyante tetra kecana || 
sthirāyate yatendriyo na hīyate yaterbhavān | amāyateyatepyabhūt sukhāya teyate kṣayam || 
sabhāsu rājannasurāhatairmukhai-
mahīsurāṇāṃ vasurājitaiḥ stutāḥ | na bhāsurā yānti surān na te guṇā:
prajāsu rāgātmasu rāśitāṃ gatāḥ || 
tava priyā saccaritāpramatta yā
vibhūṣaṇaṃ dhāryamihāṃśumattayā | ratotsavāmodaviśeṣamattayā
phara na me kiṃcana kāntimattayā || 
bhavādṛśā nātha na jānate nate
rasaṃ viruddhe khalu sannatenate | ya eva dīnāḥ śirasā natena te
carantyalaṃ dainyarasena tena te || 
kāvyādarśamūlam | līlāsmitena śucinā mṛdunoditena
vyālokitena laghunā guruṇā gatena | vyājṛmbhitena jaghanena ca darśitena
sā hanti tena galitaṃ mama jīvitena || 
śrīmānamānamaravartmasamānamāna-
mātmānamānatajagatprathamānamānam | bhūmānamānamata yaḥ sthitimānamāna-
nāmānamānamatamapratimānamānam || 
sārayantamurasā ramayantī
sārabhūtamurusāradharā tam | sāravānukṛtasārasakāñcī
sā rasāyanamasāramavaiti || 
nayānayālocanayānayānayā-
nayānayāndhāna vinayānayāyata | nayānayāsījjinayānayā nayā
nayānayāstāñjanayānayāśritān || 
raveṇa bhaumo dhvajavartivīrave-
raveji saṃyatyatulākhagaurave | raveriyograsya puro hare rave-
raveta tulyaṃ ripumasya bhairave || 
mayā mayālambyakalāmayāmayā-
mayāmayātavyavirāmayāmayā | mayāmayārti niśayāmayāmayā-
mayāmayāmūṃ karuṇāmayāmayā || 
matā dhunānāramatāmakāmatā-
matāpalabdhāgrimatānulomatā | matāvayatyuttamatāvilomatā-
matāmyataste samatā na vāmatā || 
kālakālagalakālakālamukhakālakāla-
kālakālapanakālakāla ghanakālakāla- | kālakālasitakālakā lalanikālakāla-
kālakālagatu kālakāla kalikālakāla || 
saṃdaṣṭayamakasthānamantādī pādayoīyoḥ | uktāntargatamapyetat svātantryeṇātra kīrtyate || 
tṛtīyaḥ pāracchadaḥ | upoḍharāgāpyabalā madena sā
madenasā manyurasena yojitā | na yojitātmānamanaṅgatāpitā-
ṅgatāpi tāpāya mamāsa neyate || 
ardhābhyāsaḥ samudgaḥ syādasya bhedāstrayo matāḥ | pādābhyāsopyanekātmā vyajyate sa nidarśanaiḥ || 
nā stheyaḥsattvayā varjyaḥ paramāyatamānayā | nāstheyaḥ sa tvayāvarjyaḥ paramāyatamānayā || 
narā jitā mānanayāsametya
na rājitā mānanayā sametya | vināśitā vaibhavatāpanena
vināśitā vai bhavatāpanena || 
kalāpināṃ cārutayopayānti
vṛndāni lāpoḍhaghanāgamānām | bṛndānilāpoḍhaghanāgamānāṃ
kalāpināṃ trārutayopayānti || 
namandayāvarjitamānasātmayā
na mandayāvarjitamānasātmayā | urasyupāstīrṇa payodharadvayaṃ
mayā samāliṅgyata jīviteśvaraḥ || 
sabhā surāṇāmabalā vibhūṣitā
guṇaistavārohi mṛṇālanirmalaiḥ | sa bhāsurāṇāmabalā vibhūṣitā
vihārayanniviṃśa saṃpadaḥ purām || 
kalaṃ kamuktaṃ tanumadhyanāmikā
stanadvayī ca tvahate na hantyataḥ | na yāti bhūtaṃ gaṇane bhavanmukhe
kalaṅkamuktaṃ tanumadhyanāmikā || 
yaśaśca te dikṣu rajaśva sainikā
vitanvatajopama daṃśitā yudhā | vitanvatejopamadaṃ śitāyudhā
dviṣāṃ ca kurvanti kulaṃ tarasvinaḥ || 
kāvyādarśamūlam | bibharti bhumervalayaṃ bhujena te
bhujaṃgamomā smarato madaścitam | śṛṇūktamekaṃ svamavetya bhūdharaṃ
bhujaṃ gamo mā sma rato madaṃ citam || 
smarānalo mānavivardhito yaḥ
sa nirvṛti te kimapākaroti | samantatastāmarasekṣaṇe na
samaṃ tatastāmarase kṣaṇena || 
prabhāvatonāma na vāsavasya
prabhāvato nāmana vā savasya | prabhāvato nāma navāsavasya
vicchittirāsīt tvayi viṣṭapasya || 
paraṃparāyā balavāraṇānāṃ
paraṃ parāyā balavāraṇānām | dhūlī: sthalīyomni vidhāya rundhan
paraṃ parāyā balavā raṇānām || 
na śraddadhe vācamalaja mithyā-
bhavadvidhānāmasamāhitānām | bhavadvidhānāmasamāhitānāṃ
bhavadvidhānāmasamāhitānām || 
sannāhitomānamarāja
sena
sannāhitomānama rājasena | sannā hitomānamarāja
sena
sannāhito mānama rājase na || 
sakṛ‌dvitriśca yobhyāsaḥ pādasyaivaṃ pradarśitaḥ | ślokadvayaṃ tu yuktārtha ślokābhyāsaḥ smṛto yathā || 
vināyakena bhavatā vṛttopacitabāhunā | svamitroddhāriṇābhītā pṛthvī yamatulāśritā || 
vināyakena bhavatā vṛttopacitabāhunā | kṣvamitroddhāriṇābhītā pṛthvīyamatulāśritā || 
ekākāracatuṣpādaṃ tanmahāyamakāhvayam | tatrāpi dṛśyatebhyāsaḥ sā parā yamakakriyā || 
tṛtīyaḥ paricchedaḥ | samānayāsamānayā samānayāsamānayā | sa mā na yāsamānayā samānayāsamānayā || 
dharādharākāradharā dharābhujāṃ
bhujā mahīṃ pātumahīnavikramāḥ | kramāt sahante sahasā hatārayo
rayoddhurā mānadhurāvalambinaḥ || 
āvṛttiḥ prātilomyena pādārdhaślokagocarā | yamakaṃ pratilomatvāt pratilomamiti smṛtam || 
yāmatāśa kṛtāyāsā sā yātā kṛśatā mayā | ramaṇārakatā testu stutetākaraṇāmara || 
nādinomadanā dhīḥ svā na me kācana kāmitā | tāmikā na ca kāmena svādhīnā damanodinā || 
yānamānayamārāvikaśonānajanāśanā | yāmudāraśatādhīnāmāyāmāyamanādisā || 
sā dināmayamāyāmā nāghītā śaradāmuyā | nāśanājananā śokavirāmāya na mānayā || 
varṇānāmekarūpatvaṃ yat tvekāntaramardhayoḥ | gomūtriketi tat prāhurduṣkaraṃ tadvido yathā || 
madano madirākṣīṇāmapāṅgāstro jayeyam | madeno yadi tat kṣīṇamanaṅgāyāñjaliṃ dade || 
prāhurardhabhramaṃ nāma ślokārdhabhramaṇaṃ yadi | tadiṣṭaṃ sarvatobhadraṃ bhramaṇaṃ yadi sarvataḥ || 
mānobhava tavānīkaṃ
nodayāya na māninī | bhayādameyāmā mā vā
vayamenomayā nata || 
sāmāyāmā māyā māsā mārānāyāyānā rāmā | yānāvārārāvānāyā māyārāmā mārāyāmā || 
yaḥ svarasthānavarṇānāṃ niyamo duṣkareṣvasau | iṣṭaścatuḥprabhṛtyeṣa darśyate sukaraḥ paraḥ || 
āmnāyānāmāhāntyā vāggītīrītīḥ prītīrbhītīḥ | bhogo rogo modo moho dhyeye veccheddeśe kṣeme || 
(kāvyādarśamūlam | kṣitivijitisthitivihiti vrataratayaḥ paramatayaḥ | uru rurudhurguru dudhuvurbudhi kuravaḥ svamarikulam || 
śrīdīptī hī kīrtī dhīnītī gīḥprītī | padhete dve dve te ye neme deveśe || 
sāmāyāmāmāyā māsā mārānāyāyānā rāmā | yānāvārārāvānāyā māyārāmā mārāyāmā || 
nayanānandajanane nakṣatragaṇaśālini | aghaṃne gagane dṛṣṭiṅgane dīyatāṃ sakṛt || 
alinīlālakalataṃ kaṃ na hanti ghanastani | ānanaṃ nalinacchāyanayanaṃ śaśikānti te || 
anaṅgalaṅghanālagnanānātaṅkā sadaṅganā | sadānagha sadānandanatāṅgāsaṅgamaṅgataḥ || 
agā gāṃ gāṅgakākākagāhakāghaka kā kahā|
ahāhāṅga khagāṅkāga kaṅgā gakhagakā kaka || 
re re rorurururorugāgogogāṅgagogaguḥ | kiṃ ke kākākukaḥ kāko mā māmāmāmamāmama || 
devānāṃ nandano devo nodano vedaninditaḥ | divaṃ dudāvaṃ nādena dāne dānavadantinaḥ || 
sūriḥ surāsurāsārisāraḥ sārasasārasāḥ | sasāra sarasīḥ sīrī sasurūḥ sa surārasī || 
nūnaṃ nunnāni nānena nānanenānanāni naḥ | nānenā nanu nājūne nainenānānino ninīḥ || 
iti duṣkaramārge'pi kaścidādarśitaḥ kramaḥ | prahelikāprakārāṇāṃ punaruddiśyate gatiḥ || 
krīḍāgoṣṭhīvinodeṣu tajjñairākīrṇamantraṇe | paravyāmohane cāpi sopayogāḥ prahelikāḥ || 
āhuḥ samāgatāṃ nāma gūḍhārthī padasaṃdhinā | vañcitānyatra rūḍhena yatra śadvena vañcanā || 
vyutkrāntātivyavahitaprayogānmohakāriṇī | sā syāt pramuṣitā yasyāṃ durbodhārthā padāvalī || 
samānarūpā gauṇārthāropitairgrathitā padaiḥ | paruṣā lakṣaṇāstitvamātravyutpāditaśrutiḥ || 
tṛtīyaḥ paricchedaḥ | saṃkhyātā nāma saṃkhyānaṃ yatra vyāmohakāraṇam | anyathā bhāsate yatra vākyārthaḥ sā prakalpitā || 
sā nāmāntaritā yasyāṃ nāmni nānārthakalpanā | nibhṛtā nibhṛtānyārthā tulyadharmaspṛśā girā || 
samānaśabdo panyastaśabda paryāyasādhitā | saṃmūḍhā nāma yā sākṣānnirdiṣṭārthāpi mūḍhaye || 
yogamālātmikā nāma yā syāt sā parihārikā | ekacchannāśritaṃ vyaktaṃ yasyāmāśrayagopanam || 
sā bhavedubhayacchannā yasyāmubhayagopanam | saṃkīrṇā nāma sā yasyāṃ nānālakṣaṇasaṃkaraḥ || 
etāḥ ṣoḍaśa nirdiṣṭāḥ pūrvācāryaiḥ prahelikāḥ | duṣṭaprahelikāścānyāstairadhītāścaturdaśa || 
doṣānaparisaṃkhyeyān manyamānā vayaṃ punaḥ | sādhvīrevābhidhāsyāmastā duṣṭā yāstvalakṣaṇāḥ || 
na mayā gorasābhijñaṃ cetaḥ kasmāt prakupyasi | asthānaruditai remiralamālohitekṣaṇe || 
kubjāmāsevamānasya yathā te vardhate ratiḥ | naiva nirviśato nārīramara strīviḍambinīḥ || 
daṇḍe cumbati padminyā haṃsaḥ karkaśakaṇṭake | mukhaṃ valguravaṃ kurvastuṇḍenāṅgāni ghaṭṭayan || 
khātayaḥ kani kāle te sphātayaḥ sphārhavalgavaḥ | candre sākṣādbhavantyatra vāyavo mama sāriṇaḥ || 
atrodyāne mayā dṛṣṭā vallarī pañcapallavā | paḍave par̤ave tāmrā yasyāṃ kusumamañjarī || 
surāḥ surālaye svairaṃ bhramanti daśanārciṣā | majjanta iva mattāste saure sarasi saṃprati || 
nāsikyamadhyā paritaścaturvarṇavibhūṣitā | asti kācita purī yasyāmaṣṭavarṇāhṛyā nṛpāḥ || 
girā skhalantyā natreṇa śirasā dīnayā dṛśā | tiṣṭhantamapi sotkampaṃ vṛddhe māṃ nānukampase || 
ādau rājetyadhīrākṣi pārthivaḥ ko'pi gīyate | sanātanaśdha naivāsau rājā nāpi sanātanaḥ || 
6 [ kāvyādarśasulama ]
(kāvyādarśamūlam | hṛtadravyaṃ naraṃ tyaktvā dhanavantaṃ vrajanti kāḥ | nānābhaṅgisamālokā veśyā na durdharāḥ || 
jitaprakṛṭa ke śākhyo yastavā bhūmisāhvayaḥ | sa māmadya prabhūtotkaṃ karoti kalabhāṣiṇi || 
śayanīye parāvṛtya śayitau kāminau kudhā | tathaiva śayitau rāgāt svairaṃ mukhamacumbatām || 
vijitātmabhavadveṣigurupādahato janaḥ | himāpahāmitradharairvyāptaṃ vyomābhinandati || 
na spṛśatyāyudhaṃ jātu na strīṇāṃ stanamaṇḍalam | amanuṣyasya kasyāpi hasto'yaṃ na kilāphalaḥ || 
kena kaḥ saha saṃbhūya sarvakāryeṣu saṃnidhim | labdhvā bhojanakāle tu yadi dṛṣṭo nirasyate || 
sahayā sagajā senā sabhaṭeyaṃ na cejitā | amātriko'yaṃ mūḍhaḥ syādakṣaraśaśca naḥ sutaḥ || 
sā nāmāntaritā miśrā vaścitārūpayoginī | evamevetarāsāmapyunneyaḥ saṃkarakramaḥ || 
[ * iti prahelikāmāgoṃ duṣkarātmāpi darśitaḥ | vidvatprayogato jñeyā mārgāḥ praśnottarādayaḥ || 
|| 
[* viśadabuddheranena suvartmanā
sukara duṣkaramārgamavaiti hi | na hi tadanyanayepi kṛtaśramaḥ
prabhurimaṃ nayametumidaṃ vinā ||]
iti śabdālaṃkārāḥ ||
[ * kāvye doṣā guṇāścaiva vijñātavyā vicakṣaṇaiḥ | doṣā vipattaye tatra guṇāḥ saṃpattaye yathā ||
apārtha vyarthamekārtha sasaṃśayamapakramam | śabdahīnaṃ yatibhraṣṭaṃ bhinnavṛttaṃ visaṃdhikam || 
● ete ślokāḥ kacanādhikāḥ paṭhyante tathā tṛtīyaṃ paricchedaṃ śabdālaṃkāraiḥ
patisamāpya doṣaviveścanātmako granthāṃdāḥ caturthapariśveda tvenoliyatetṛtīyaḥ paricchedaḥ | deśakālakalālokanyāyāgamavirodhi ca | iti doṣā daśaivaite varjyāḥ kāvyeṣu sūribhiḥ || 
pratijñā hetudṛṣṭāntahānirdoṣo na vetyasau | vicāraḥ karkaśaḥ prāyastenālīḍhena kiṃ phalam || 
samudāyārthaśūnyaṃ yat tadpārthamitīpyate | unmattamattabālānāmukteranyatra dupyati || 
samudraḥ pīyate devairahamasmi jarāturaḥ | abhī garjanti jīmṛtā harerairāvaṇaḥ priyaḥ || 
idamasvasthacittānāmabhidhānamaninditam | • itaratra kaviḥ ko vā prayuñjītaivamādikam || 
ekavākye prabandhe vā purvāparaparāhatam | viruddhārthatayā vyarthamiti doṣeṣu paṭhyate || 
jahi śatrubalaṃ kṛtlaṃ jaya viśvaṃbharāmimām | na ca te ko'pi vidveṣṭā sarvabhūtānukampinaḥ || 
asti kācidavasthā sā sābhiṣaṅgasya cetasaḥ | yasyāṃ bhavedabhimatā viruddhārthāpi bhāratī || 
paradārābhilāṣo me kathamāryasya yujyate | pibāmi taralaṃ tasyāḥ kadā nu daśanacchadam || 
aviśeṣeṇa pūrvoktaṃ yadi bhūyo'pi kīrtyate | arthataḥ śabdato vāpi tadekārtha mataṃ yathā | 135 ||
utkāmunmanayantyete bālāṃ tadalakatvipaḥ | ambhodharāstaḍitvanto gambhīrāḥ stanayitnavaḥ || 
anukampādyatiśayo yadi kaścidvivakṣyate | na doṣaḥ punarukto'pi pratyuteyamakriyā || 
hanyate sā varārohā smareṇākāṇḍavairiṇā
hanyate cārusarvāṅgī hanyate mañjubhāṣiṇī || 
nirṇayārtha prayuktāni saṃśayaṃ janayanti vet | vacāṃsi doṣa evāsau sasaṃśaya iti ramṛtaḥ || 
manoratha priyālokarasalolekṣaṇe sakhi | ārādvṛttirasau mātā na kṣamā draṣṭumadṛśam || 
īdaśaṃ saṃśayāyaiva yadi jātu prayujyate | syāilaṃkāra evāsau na doṣastatra tadyathā || 
(kāvyādarśamūlam | paśyāmyanaṅgajā taṅkalaṅghitāṃ tāmaninditām | kālenaiva kaṭhoreṇa grastāṃ kiṃ nastvadāśayā || 
kāmārtā dharmatatā vetyaniścayakaraṃ vacaḥ | yuvānamākulīkartumiti dūtyāha narmaṇā || 
uddeśānuguṇo'rthānāmanūddeśo na cet kṛtaḥ | apakramābhidhānaṃ taṃ doṣamācakṣate budhāḥ || 
sthitinirmāṇasaṃhārahetavo jagatāmamī | śaṃbhunārāyaṇāmbhojayonamaḥ pālayantu vaḥ || 
yatnaḥ saṃbandhavijñāna hetuko'pi kṛto yadi | kramalaṅghanamadhyāhaḥ sūrayo naiva dūṣaṇam || 
bandhutyāgastanutyāgo deśatyāga iti triṣu | ādyantāvāyatakleśau madhyamaḥ kṣaṇikajvaraḥ || 
śabdahī namanālakṣyalakṣyalakṣaṇapaddhatiḥ | padaprayogo'śiṣṭeṣṭaḥ śiṣṭeṣṭastu na duṣyati || 
avate bhavate bāhurmahī marṇavaśakarīm | mahārāja najijñāsā nāstītyāsāṃ girāṃ rasaḥ || 
dakṣiṇādverupasaran mārutatapādapān | kurute lalitādhūtapravālāṅkuraśobhinaḥ || 
ityādi śāstramahātmyadarśanālasacetasām | apabhāṣaṇavadbhāti na ca saubhāgyamujjhati || 
lokeṣu niyatasthānaṃ padacchedaṃ yatiṃ viduḥ | tadapetaṃ yatibhraṣṭaṃ śravaṇodvejanaṃ yathā || 
strīṇāṃ saṃgītavidhimayamādityavaṃśyo narendraḥ
paśyatyakliṣṭarasamiha śiṣṭairametyādi duṣṭam | kāryākāryāṇyayamavikalānyāgamenaiva paśyan
vaśyāmuvīṃ vahati nṛpa ityasti caivaṃ prayogaḥ || 
lupte padānte śiṣṭasya padatvaṃ niścitaṃ yathā | tathā saṃdhivikārāntaṃ padameveti varṇyate || 
tathāpi kaṭu karṇānāṃ kavayo na prayuñjate | dhvajinī tasya rāśaḥ ketūdastajaladetyadaḥ || 
varṇānāṃ nyūnatādhikye guruladhvayathāsthitiḥ | tatra tadbhinnavṛttaṃ syādeṣa doṣaḥ suninditaḥ || 
tṛtīyaḥ paricchedaḥ | indupādāḥ śiśirāḥ spṛśantītyūnavarṇatā | sahakārasya kisalagrānyārdrāṇītyadhikākṣaram || 
kāmena bāṇā niśātā vimuktā
mṛgekṣaṇāsvityayathāgurutvam | madanasya bāṇā niśitāḥ patanti
vāmekṣaṇāsvityayathālaghutvam || 
na saṃhitāṃ vivakṣāmītyasaṃdhānaṃ padeṣu yat | tadvisaṃdhīti nirdiṣṭaṃ na pragṛhyādihetukam || 
mandānilena calatā aṅganāgaṇḍamaṇḍale | luptamudbhedi dharmāmbho nabhasyasmadvapuṣyapi || 
[ * ādhivyādhiparītāya adya śvo vā vināśine | ko hi nāma śarīrāya dharmāpetaṃ samācaret || 
māneṣya iha śīryete strīṇāṃ himaṛtau priye | āsu rātriṣyiti prājñairāmnātaṃ vyastamīdṛśam || 
deśo'drivanarāṣṭrādiḥ kālo rātriṃdivartavaḥ | nṛtyagītaprabhṛtayaḥ kalāḥ kāmārthasaṃśrayāḥ || 
carācarāṇāṃ bhūtānāṃ pravṛttirloka saṃjñitā | hetuvidyātmako nyāyaḥ sasmṛtiḥ śrutirāgamaḥ || 
teṣuteṣvayathārūḍhaṃ yadi kicit pravartate | kaveḥ pramādāddeśādivirodhītyetaducyate || 
karpūrapādapāmarśasurabhirmalayānilaḥ | kaliṅgacanasaṃbhūtā mṛgaprāyā mataṅgajāḥ || 
colāḥ kālāguruśyāmakāverītīrabhūmayaḥ | iti deśavirodhinyā vācaḥ prasthānamīdṛśam || 
padminī naktamunnidrā sphuṭatyāhna kumudratī | madhurutphullaniculo nidāgho meghadurdinaḥ || 
śravyahaṃsagiro varṣāḥ śarado mattabārhaṇaḥ | hemanto nirmalādvityaḥ śiśiraḥ lādhyacandanaḥ || 
iti kālavirodhasya darśitā gatirīdṛśī | mārgaḥ kalāvirodhasya manāguddiśyate yathā || 
* ayamadhikaḥ ślokaḥ kancana paṭhyate | (kāvyādarśamūlam | vīraśṛṅgārayorbhāvasthāyinau krodhavismayo | pūrṇasaptasvaraḥ so'yaṃ bhinnamārgaḥ pravartate || 
itthaṃ kalācatuḥṣaṣṭivirodhaḥ sādhu nīyatām | tasyāḥ kalāparicchede rūpamāvirbhaviṣyati || 
ādhūtakesarī hastī tīkṣṇaśṛṅgasturaṃgamaḥ | gurusāro'yame raṇḍo niḥsāraḥ khadiradumaḥ || 
iti laukika evāyaṃ virodhaḥ sarvagarhitaḥ | virodho hetuvidyāsu nyāyākhyāsu nidarśyate || 
satyamevāha sugataḥ saṃskārānavinaśvarān | tathāhi sā cakorākṣī sthitaivādyāpi me hṛdi || 
kāpilairasadudbhūtiḥ sthāna evopavarṇate | asatāmeva dṛśyante yasmādasmābhirudbhavāḥ || 
gatirnyāyavirodhasya saiṣā sarvatra hṛdayate | athāgamavirodhasya prasthānamupadiśyate || 
anāhitāgnayo'pyete jātaputrā vitanvate | viprā vaiśvānarīmiṣṭimakliṣṭācārabhūṣaṇāḥ || 
asāvanupanīto'pi vedānadhijage guroḥ | svabhāvaśuddhaḥ sphaṭiko na saṃskāramapekṣate || 
virodhaḥ sakalo'pyeṣa kadācit kavikauśalāt | utkramya doṣagaṇanāṃ guṇavathoṃ vigāhate || 
tasya rājñaḥ prabhāvana tadudyānāni jajñire | ārdrāśukapravālānāmāspadaṃ suraśākhinām || 
rājñāṃ vināśapiśunaścacāra kharamārutaḥ | dhunvan kadambarajasā saha saptacchadogamān || 
dālābhipreraṇatrasta vajanamukhodgatam ||
kāmināṃ layavaiṣamyaṃ geyaṃ rāgamavardhayat || 
aindavādarciṣaḥ kāmī śiśiraṃ havyavāhanam | abalāvirahakleśavihvalo gaṇayatyayam || 
prameyo'pyaprameyo'si saphalo'pyasi niṣphalaḥ | eka stvamapyanekā'si namaste viśvamūrtaye || 
pañcānāṃ pāṇḍuputrāṇāṃ patnī pāñcālaputrikā | satīnāmagraṇīścāsīdaivo hi vidhirīdṛśaḥ || 
tṛtīyaḥ paricchedaḥ | śabdārthālaṃ kriyāścitramārgāḥ sukaraduṣkarāḥ | guṇā doṣāśca kāvyānāmiha saṃkṣipya darśitāḥ || 
vyutpannabuddhiramunā vidhidarśitena
mārgeṇa doṣaguṇayorvaśavartinībhiḥ | vāgbhiḥ kṛtābhisaraṇo madirekṣaṇābhirdhanyo yuveva ramate labhate ca kīrtim || 
ityācāryaiṇḍinaḥ kṛtau kāvyādarśa śabdālaṃkāra-doṣa-
vibhāgo nāma tṛtīyaḥ paricchedaḥ ||
