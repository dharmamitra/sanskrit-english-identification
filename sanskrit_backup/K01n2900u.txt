Maṃjuśrīpārājikā
oṃ namo ratnatrayāya
buddhaṃ dharmaṃ ca saṃghaṃ ca triratnāgramanuttaram |
praṇamya sahasovāca maṃjuśrīḥ karuṇākaraḥ ||1 ||
saṃsārābdhimahāghore nimagnāḥ sarvajantavaḥ |
tārayiṣyanti māṃ nātha deśayasva kathaṃ mune ||2 ||
ājīvādaṃ kulaṃ yāvat paryanta [ ] bodhimaṇḍapaṃ |
tanayamādiśucirjātiḥ kathaṃ pārājikā bhavet ||3 ||
bhagavānāhahna
sāṃprataṃ śruṇu ,
maṃjuśri ,
satvārthaikamahārataḥ |
brahmakṣatriya vaiśyaśūdrāścaiva hi varṇajāḥ ||4 ||
saṃskāraśca trayāṇāṃ ca śūdrāssaṃskārahīnajāḥ |
mānāpuṣpāvatī sādhvī caturthe'hani saṃśritā ||5 ||
dampatyoścānurāgaḥ syāt bījasyāṅkurakāraṇam |
yadā ṛtu na dātāraṃ na tāvāhaṃ phalaṃ labhet ||6 ||
vrataniyamopavāsena māsaikena śucirbhavet |
garbhādhānaṃ yadā sādhvī kartavyā ca kriyāvidhiḥ ||7 ||
catuḥṣaṣṭayāṣṭake māsi sīmanto praṇayādikam |
prathamaṃ saṃskṛte garbhastrayāṇāmapi yoṣitām ||8 ||
tasyā garbhaṃ prasūya ete sarvaiśca saṃskṛto bhavet |
navā nāśatya yājjātaiḥ jātakarmādi kārayet ||9 ||
madhuprāśādikaṃ kāryaṃ yathoktaṃ ca kriyāvidhaiḥ |
tṛptyarthaṃ pitṛdevānāṃ vidhipūjāṃ tu kārayet ||
bodhicittaṃ puraskṛtya samādhitrayabhāvanā ||10 ||
kleśārcanaṃ tato gāvaṃ pūjayedvidhipūrvakam | ( 1 )
kolaphalākṣataṃ dhānyaṃ yavasarṣapaśitaṃlilam |
dadhikṣīrājyatoyaṃ ca ardhyadravyaṃ prakīrtitam ||11 ||
navāṅgavacanaṃ śrutvā navāṃgadadhi praśaṃsyate |
navāṃgavajavinyāsa-sarakṣajātamānavam ||12 ||
chedayantu tato nābhiṃ śūnyatābhāvapūrvakam |
tathāgato yatsvabhāvastatsvabhāvamidaṃ jagat ||13 ||
tathāgato niḥsvabhāvaḥ niḥsvabhāvamidaṃ jagat |
medhāvī dhāraṇī caiva smṛtivān jātathaivacaḥ ||14 ||
paṭhastaṃt prāśayedājyaṃ svastivācakapūrvam |
tathaiva snātadānaṃ ca maṃgalotsāhaṃ vartayet |
nāḍīccheda kṛte sūtakastattadā ||15 ||
sutakānte prakurvati pūjāsatkarma kārayet |
abhiṣekaṃ tato datvā āśirvādādikaṃ punaḥ ||16 || ||
iti jātakarma-nāḍī-chedana-vidhiḥ ||
tathaiva pūjayetsarvasamādhitrayabhāvanām |
śālidhānyapañcaṣaṭprasthaṃ ṣaṣṭhīdīpaṃ prajvālayet ||1 ||
tathaiva kārayetpūjāṃ jāgaraṇena viniṣkramaḥ |
grahamātṛsamabhyarcya yathoktaṃ grahasādhane ||2 ||
daśame dvādaśe cābdau dvāviṃśatīti vā punaḥ |
nāmakarma prakartavyaṃ varṇānāṃ ca viśeṣataḥ ||3 ||
mohanatvānmuniviprasya lakṣaṇāt bhadrakṣatriyaḥ |
yoṣāṃ gṛhapatirvaiśya kṛṣikaśūdrapeṣaṇāt ||4 ||
athavā ||
brāhmaṇasya bhavet śarma varmoktaṃ kṣatriyasya ca |
vaiśyasya gulamityuktaṃ strīṇāṃ cānukramāt budhaiḥ ||5 || ( 2 )
dīrghākṣaraṃ tu nārīṇāṃ maṅgalārthaṃ samanvitam |
māsatraye caturthe vā cālakādarśayedravim ||6 ||
annaprāśanamaṣṭe vā māse saṃvatsare'tha vā |
tāraṇīṃ ca puraskṛtya śāstrādiśilpikarmakam ||7 ||
yaḥ spṛśet prathamaṃ tatprathamaṃ bāla ...... karma jīvati ||
cūḍākarmakarṇabhedaṃ yathāsaṃkhyaṃ ca kārayet ||8 ||
brāhmaṇakṣatriyavaiśyaśūdrāṇāṃ ca tathaiva ca |
garbhātsaptamavarṣe vā yāvadvādaśavatsare ||9 ||
vratopanayanaṃ karma kārayet buddhaśāsane |
puraskṛtārthasaṃghaṃ ca gurūpādhyāyameva ca ||10 ||
karmasūtropacāreṇa kartavyāśca mahāmate |
ādau triśaraṇaṃ deyaṃ tataḥ śiṣyādipañcakam |
upāsakavrataṃ caiva vinā keśāvatāraṇam ||11 ||
gṛhasthānāma saṃtyājya nāmoccāraṇapūrvakam |
nikāyasyānurūpeṇa kartavyā ca triyānike ||12 ||
prāṇāpātaṃ paraṃsvaṃ ca kāmamithyānṛvacaḥ |
surāpānādikaṃ pañca viramopāsakaṃ vratam ||13 ||
avatārya tataḥ keśān śirasi sthāpayet śikhām |
kāṣāyaṃ ca pradātavyaṃ daśaśikṣāpadaṃ punaḥ ||14 ||
nṛtyaṃ gītaṃ ca vādyaṃ ca mālāgandhavilepanaḥ |
vartanaṃ ca mahāśayyāṃ uccāsanaṃ tathaiva ca ||15 ||
akālāśanaṃ svarṇaṃ ca rupyagrāhyāveddaśaḥ |
cīvarāṇi tatastrīṇi bhikṣābhājanakuṇḍikām ||16 ||
saṃghāṭīṃ ca nirvasanaṃ kṣirīkāṃ ca pradāpayet |
ṣaṭpāramitāḥ samāsādya āryasatyādisaṃvaram ||17 ||
tadagre koṭiśikṣāṃ ca bodhicittaṃ pradāpayet | ( 3 )
ete saṃgrahaṇābhikṣuḥ śrāmaṇera ||18 ||
celakaṃ ca tarddheṇa yānatrayavibhāvanāt |
sarveṣāṃ agrato bhikṣuḥ yajñakāryādivarjitam ||19 ||
nirvāṇāśrayabhūte nirāpekṣasvabhāvataḥ |
vajraghaṇṭādikaṃ homaṃ sarvakarmānusādhanam ||20 ||
dvābhyāmeva pradātavyaṃ vajrācāryapadaṃ punaḥ |
sūtrādimantrapāṭhaṃ ca maṇḍalaṃ darśayettathā ||21 ||
bhājanaṃ dvādaśe varṣe yamaniyamameva ca |
trayāṇāmapi varṇānāṃ paṃcaikādaśaṣoḍaśe ||22 ||
upanayanaṃ ca kartavyaṃ yathoktaṃ deśataṃtrake |
śikhācchedaṃ ca bhikṣūṇāṃ śrāvakāṇāṃ tathaiva ca ||23 ||
saṃnyāsayogamantrīṇāṃ trijaṭādhāraṇo punaḥ |
saṃghāṭīṃ cīvaraṃ śāṭīṃ dharmadhātuṃ ca bhojanam ||24 ||
kuṇḍikāṃ evacihnaṃ ca paṃcajñānaviśuddhabhāk |
vajropāyaṃ tathā gharāṭhāṃ (?)
prajñāpāramitātmakam ||25 ||
saṃvṛttiparamārthe na tathatājñānanirmitaḥ |
varṇānāmagrato buddho dvādaśarkasamaprabhaḥ ||26 ||
trailokyavyāpinīḥ vaṃde vaṃde sadā bhavet | ||
iti pravrajyāgrahaṇavidhistṛtīyo'dhyāyaḥ ||
śākyavaṃśaprajāḥ vande janmanā ca prajāyate ||
pravrajyāgrahaṇā ( t )
bhikṣuḥ punarāvṛtya vajradhuk ||1 ||
lokācāraṃ pravakṣyāmi satvānāṃ hitakāmyayā |
yena sañcarati nityaṃ bhuktimuktiphalapradam ||2 || ( 4 )
prātarutthāya śuddhātmā sthito pūrvāmukhaṃ punaḥ |
svādhidevātmayogena japastotraṃ samācaret ||3 ||
tato daśāṃgavinyāsaṃ kṛtvā bahistato vrajet ||
kośamekaṃ tadarddhaṃ vā purādbahirjalāśraye ||4 ||
gṛhṇīyāt varṇabhedena mṛttikāṃ dantadhāvanam ||
śuklaraktaṃ tathā pītaṃ kṛṣṇaṃ ca śucibhūmiṣu ||5 ||
brahmakṣatriyavaiśyānāṃ śūdrāṇāṃ ca tathaiva ca ||
nadīdevālaye caitye śmaśāne duṣṭabhūmiṣu ||6 ||
na grāhyā mṛttikā tatra viśeṣāt mārgakarmasu ||
goṣṭheṣu bhasmapuṃjeṣu pratiṣṭhāśramamaṇḍape ||7 ||
na kartavyaṃ prayatnena pūriṣāmārgakarmasu |
yajñagokṣīravṛkṣaṃ ca khadirāmuvaṭārkakaḥ ||8 ||
apāmārgakadambaṃ ca gṛhṇīyāddantadhāvanam ||
na kartavyā tṛṇaloṣṭāṃ aṣṭakāṃgulibhistadā ||9 ||
abhāve dantakāṣṭhānāṃ yatra gaṇḍūṣakaiḥ śuciḥ |
no saṃsārayedbhūmiṃ cīvaraṃ śirasā vahet ||10 ||
abhimukhoyaunimalamūtraṃ vivarjayet |
athavā ||
sūryodayasya pūrvasya madhyāhne ca udaṅmukham ||11 ||
saṃdhyādvayaniśākāle dakṣiṇābhimukhaṃ viduḥ |
pidhāya malamūtraṃ ca tataḥ śaucaṃ samācaret ||12 ||
prathamaṃ jalaśaucaṃ dvitīyaṃ mṛttikāśuci |
punaḥ prakṣālayennityaṃ yāvatdgaṃdhaṃ na vartate ||13 ||
yathāpānaṃ tathā hastaṃ prakṣālayetpunaḥ punaḥ |
tripaṃcasaptagaḍūṣamutsṛ - - - - - - - ? ||14 || ( 5 )
śaucamevaṃ gṛhasthānāṃ cailakānāṃ viśeṣataḥ |
śrāmaṇerakabhikṣūṇāṃ dviguṇaṃ triguṇaṃ bhavet ||15 ||
hastau prakṣālayet nityaṃ mukhatuṇḍaṃ ca sparśanam |
ācamya cātmatīrthena śucirbhavati nityaśaḥ ||16 ||
nakhāgreṇa yadācamyamamedhyapānatulyatā |
śiroveṣṭamuktakeśī muktaśāṭī saho ..... pa ||17 ||
hastapādau vinācamya yadācamya śucirbhavet || ||
iti śucinirdeśaḥ || ||
atha snānavidhiḥ ||
dhyānaṃ snānaṃ ca bhikṣūṇāṃ maṃtraṃ ca śrāmaṇerakaḥ |
celakānāṃ jalasnānaṃ brāhmaṇānāṃ viśeṣataḥ ||1 ||
navachidraṃ malaṃ liptaṃ durgandhamalināśuci |
dhyānena śuddhyate dehaṃ tasmātsnānaṃ tu sarvadā ||2 ||
prathamaṃ ca malasnānaṃ mantrasnānaṃ dvitīyakam |
dhyānasnānaṃ tṛtīyaṃ ca jaladānaṃ tadantaram ||3 ||
asmāt tarpaṇā yāvat na pīḍeccāntavāsakam |
pīḍayet yad tu ajñānāt tasya snānaṃ ca niṣphalam ||4 ||
ye muḍhā snānadāne ca darśanaṃ kṣālayetsadā |
pūrvasaṃkalpitasthānādanyasthānaṃ tu sthāpitam ||5 ||
tarpaṇaṃ snānadānaṃ ca yajñadhyānajapaṃ tathā |
muktakaṃ chayarādrevā [ ] yaḥ karoti pramohataḥ ||6 ||
tatsarvaṃ niṣphalaṃ yānti sarvakarmāṇi yatkṛtam |
trivārāṇi ācamya cakṣurāyatanaṃ spṛśet ||7 ||
devatāḥ nyāsayetsarvaṃ prāṇāyāmādikaṃ punaḥ |
devatā tarpaṇaṃ pūrvaṃ paścācca pitṛtarpaṇam ||8 || ( 6 )
pretāñjalistat kāryaṃ tato vastrādipīḍayet |
triśaraṇāgamanaṃ caiva pāpānāmapi deśanām ||9 ||
purāpānumodanā cāpi saṃvaragrahaṇādikam |
bodhicittotpādanaṃ ca paṭhet vāratrayaṃ sadā ||10 ||
caityārcanaṃ tataḥ kāryaṃ śuddhātmā mānasaṃ vratī |
indriyāṇi ca saṃyamya śuciśīlaparāyam ||11 ||
ādikarmāvatāreṇa yathoktaṃ vidhikarmakam |
nityārcanaṃ ca yatkarma tatsarvaṃ kārayetsadā ||12 ||
rāhudarśanakṣure ca duḥsvapne maithune mṛte |
tīrthe naimittike parve nityasnānaṃ samācaret ||13 ||
anena vidhinā nityaṃ ya karoti mahāmatiḥ |
iha janmani buddhatvaṃ prāpyate bodhimaṇḍapam ||14 ||
pūrvāhne bhojanaṃ bhikṣuḥ sapta sughaṭikāḥ yadi |
aparāhne bhojanaṃ sapta sarveṣāṃ ravisaṃsthite ||15 ||
sūrye nāstaṃgate bhuñjīta vratanaimittikaṃ vinā |
pretabhojanatattulyaṃ bhojanaṃ niṣphalaṃ bhavet ||16 ||
yajñāṃgataruvṛkṣeṣu na bhuñjīyātkadācana |
pramādāt bhojanaṃ yasya poṣadhaṃ ca samācaret ||17 ||
trikoṇaṃ vartulaṃ caiva caturasraṃ ca siñcanam |
nikāyavarṇabhedena kārayet bhakṣayājanam ||18 ||
asaṃyuktānnapānaṃ ca sāvadyaṃ rātribhojanam |
bhojanānte ghṛtaṃ nityaṃ gomāṃsabhakṣaṇaṃ tathā ||19 ||
balivalyupahāraṃ ca ācamanārghaṃ tatpunaḥ |
pañcapūtanaṃ gṛhṇīyāt adhyātmaprīṇanaṃ tataḥ ||20 ||
evaṃ tu bhojaye [ t ] bhikṣustathaiva śrāmaṇerakaḥ |
mantreṇāvaraṇaṃ kṛtvā bhojayet śuddhamānasaḥ ||21 || ( 7 )
vajrācāryyaṃ ca nityānne grāhakaivīlapañcakam |
patramāmṛtānalaṃ toṣaṃ dvitīyaṃ gomātṛtarpaṇam ||22 ||
atithibhyastṛtīyaṃ tu caturthabalitarpaṇam |
śeṣaṃ tu bhojayet vajrī vāyupaṃcaprapīṇane ||23 ||
anāmikā prāṇavāyuḥ madhyamāpānameva ca |
samānastarjanī jñeyā kaniṣṭho dānavāyavaḥ ||24 ||
vyānavāyuśca jyeṣṭhaṃ tu pañcatāthāgatātmakam |
samudāyāṅgulī pañca daśavāyupratoṣaṇam ||25 ||
śirodhnī yadā bhuñjīyāt padākrāntaṃ tathaiva ca |
utkuṭāsanaṃ hāsyaṃ ca varjayet bhojane vratī ||26 ||
yamāsyamādravāsaṃ ca narditaṃ vikṛtānanam |
pītaśeṣaṃ punaḥ pānaṃ mukhotsṛṣṭaṃ vivarjayet ||27 ||
sāvadhāno bhava hnahna
upadhāśoṣito bhūtvā dhyānajāpena śuddhyati ||28 ||
gaṇḍūṣotsṛṣṭapīḍena tṛpyate pitṛdevatā |
tasmāducchiṣṭaṃ dātavya śeṣānnaṃ bhūtaprīṇanam ||29 ||
yāvat utsṛṣṭaśeṣaṃ tu paścātprakṣālanaṃ mukham |
tato kuryāṃ śucisparśaśūnyatāṃ pariśodhayet ||30 ||
sūtrāntaṃ tu paṭhet paścāt śravaṇaṃ dharmasaṅgaham |
saṃdhyāyāṃ samaye paścāt mantrabhāvanayā punaḥ ||31 ||
saṃndhyāyāṃ ca samāruhya gurudhyānaṃ samāgratam |
gurudevaṃ praṇamyādau japastotraṃ samāhitam ||32 ||
uttare cottamāṃgaṃ ca paścimāyāṃ svayaṃ budhaḥ |
siṃhaśayyāṃ samāruhya dhāraṇīdhyānatatparaḥ ||33 || ||
iti śrīmunīndrabhagavan mrāghanabhāṣita-nityācāravidhiḥ || ( 8 )
atha maṃjuśrīrbhagavaṃtaṃ etadavocat |
śrutaṃ mayā mune . . . śrīmukhānnisṛtāmṛtam ||1 ||
pramādāllaṅghayetkecit vrataniyamanityakam |
pārājikāṃ kathaṃ teṣāṃ deśayasva tathāgata ||2 ||
bhagavānāhahna
pramādāllaṅghayenkarma vrataniyamameva ca |
māsena mucyate pāpāddānaṃ dharmopavāsataḥ ||3 ||
nityakarmārcanābhraṣṭojapadhyāne tathaiva ca |
snānadānopavāsena trirātreṇa śucirbhavet ||4 ||
kāmakrodhādyadā bhraṣṭo raurave paripacyate |
snānadānopavāsena varṣeṇaikena śuddhyate ||5 ||
vacasā yatkṛtaṃ pāpaṃ pātakaṃ parikīrtitam |
kāyena yatkṛtaṃ karma mahāpārājikā bhavet ||6 ||
yatkṛtaṃ cittajaṃ pāpamupapātakamucyate |
catvāro vācikaṃ pāpaṃ triprakāraṃ ca dehajam ||7 ||
cittajaṃ ca punastisra ete pāpasya mūlakam |
prātipānāddattaṃ ca kāmamithyā ca kāyikam ||8 ||
kāyena yatkṛtaṃ pāpaṃ kāyakleśādvimucyate |
mṛṣāvādaṃ ca paiśunyaṃ pāruṣyābhinnabhāṣaṇam ||9 ||
vācikaṃ ca kṛtaṃ pāpaṃ kāyakleśena mucyate |
avidyāṃ caiva vyāpādaṃ mithyādṛṣṭiṃ ca cittajam ||10 ||
manasā yatkṛtaṃ pāpaṃ manastāpairvimucyate |
apūtaṃ ca bhavetsarvaṃ mantrābhakṣaṇātchuddhyati ||11 ||
sūryāgnisparśanādvāpi bhūmau dhṛtvā jalaṃ śuci |
aniṣṭadarśano sparśe bhakṣaṇocchiṣṭasparśanam ||12 || ( 9 )
malamūtraṃ visargaṃ ca dūṣitaṃ darśasparśane |
ācamya sparśanaṃ kāryaṃ tripañcasaptameva ca ||13 ||
na doṣaṃ kārayetsparśe snānaṃ cāpi śujirbhavet |
yajñe vivāhe yātrāyāṃ tīrthe devālayeṣu ca ||14 ||
deśaviplavasaṅgāme mahābhojyaṃ ca goṣṭhake |
kāmataḥ śavasasparśe sūtikā ca rajasvalā ||15 ||
cāṇḍālakukkuṭaṃ daṃṣṭrī mahāpātakinaṃ śubham |
māṃsavikrīsurāvikrī mṛtasyānucaraḥ punaḥ ||16 ||
sacailasnānamāvartya pañcagavyena śuddhyati |
pramādātsparśanaṃ sarvaṃ snānamātreṇa śuddhyati ||17 ||
graha-mukte ca yajñe ca tīrthadevābhiṣecane |
grāmadharme rathaṃ rohe sacailasnānamācaret ||18 ||
māsi kriyā trirātreṇa sūtikāyā daśāhani |
rajasadvādaśāhena sacailasnānamācaret ||19 ||
pūrvavastraparityāgaṃ śuddhivastraṃ ca prāvaram |
duḥsvapnaduṣṭasaṃsparśe udvāhe kṣuramaithune ||20 ||
ajīrṇe vṛddhikārye ca snānameva vidhīyate |
aśucī dampatī nityaṃ śayyāyāmaśucirpumān ||21 ||
śayanādutthitā sādhvī śucirbhavati nityaśaḥ |
dahanacchedanādvāpi gharṣaṇāt śuci kāñcanam ||22 ||
śaṃkhatoyena śuddhyate vrīhiśākamūlaphalāni ca |
kāṣṭhādi mṛṇmayādīni kṣālanā tapanāśuciḥ ||24 ||
cāṇḍālādi sparśe mṛnmayā dārujaṃ yadā |
pañcagavyena śuddhiḥ syāt malabhāṇḍaṃ ca tu varjayet ||25 ||
duḥsparśe dūṣitaṃ dravyaṃ bhūtasparśena śuddhyati |
svabhāvaśuddhāḥ sarvadharmāḥ svabhāvenaiva śuddhyati ||26 || ( 10 )
lakṣyāhutyādikāryeṣu naimittikaṃ kṛtaṃ yadā |
tadā gotrādimaraṇaṃ kathaṃ hi bhagavan mune ||26 ||
bhagavānāhahna
śṛṇu vakṣye ca ,
mañjuśri ,
satvānāṃ hitakāraṇam |
kuru sthānāntareṇāpi tasya doṣo na vidyate ||28 ||
kṛtaṃ naimityakaṃśasya gotrādimaraṇaṃ yadi |
yajñakarmādikartavyaṃ tasyaiva doṣanaṃ nahi ||29 ||
yāvaccaturthīparyantaṃ tāvannāprotisūtakam |
tadasyānte prakurvīta sūtakaṃ yadvidhīyate ||30 ||
śuddhinayameti hna
atra cāsthikriyāsamyak kartavyavidhinoditam |
saṃsārārṇavamagnānāṃ nivṛtyarthaṃ ca dehinām ||31 ||
yathoktamiti sūtre ca sarvāsaraṇaśodhanam |
kāryāya sarvasatvānāṃ kriyāhīne viśeṣataḥ ||32 ||
svayaṃ ca tīrṇaśaktīnāṃ naikāyāḥ kiṃ prayojanaṃ |
svatīrṇaśaktihīnānāṃ naukā teṣāṃ garīyasī ||34 ||
icchāprakṛtirūpeṇa varṇavijñānabhāvataḥ |
darśayedamṛtaṃ jantūnāṃ lakṣaṇaṃ vividhaṃ punaḥ ||34 ||
haridraktā tathā śuklaṃ pītaṃ ca nīlapañcamam |
pañcabuddhaviśuddhena pañcajñānaṃ prakalpayet ||35 ||
tasya cihnasvarūpeṇa gatiṃ tasyaiva yojayet |
bhikṣutanurvāṇakādīnāṃ tattvase gatidarśanāt ||36 ||
saṃhārakramayogena śuciśuddhena yojayet |
aprāptāścābhiṣakāśca mantrayogavivarjitāḥ ||37 ||
teṣāṃ durgatiṃ saṃśodhya sukhāvati niyojayet |
jalajāḥ sthalajāḥ satvāḥ khagādyāḥ sarvajantavaḥ ||38 || ( 11 )
śodhayet durgatiṃ teṣāṃ saṃbodhau sthāpayetsadā |
trisamādhiḥ samāsīnāṃ kṛtapāpaṃ viśodhayet ||39 ||
vinyaset maṇḍalaṃ kārye pañcajñānaṃ niyojayet |
saṃhārāgniṃ samabhyarcya niṃbāditiktadārubhiḥ ||40 ||
nīlavarṇopacāreṇa saṃhārāgniṃ pratoṣayet |
tato nirharayet grāmāttīrthe pitṛvane pi vā ||41 ||
kamaṇḍalūdakadhārābhiḥ śodhayet durgatiṃ sadā |
navakopāsako vāpi putro vā śiṣyako pi vā ||42 ||
vrataparyāyaṇaṃ kāryaṃ piṇḍadānodakakriyāḥ |
prathamabhūmisaṃskāraṃ jalaṃ cāpi dvitīyaka m ||43 ||
tṛtīyaṃ tejaḥsaṃskāraṃ caturtha prāṇavāhanam |
yāvadvanaṃ vāti vāyuḥ tāvadajaniḥ sṛtiḥ ||44 ||
tāvaddhomo prakartavyo bhūtasaṃsaktamānasaḥ |
na kāyāsparśanametya yāvaccheṣāgnitarpaṇam ||45 ||
tasyaivāgnimukhaṃ kāryā niḥsvabhāvarūpataḥ |
samāsamaṃ sagotre ca svavarṇau guruśiṣyakau ||46 ||
mitrajāmātariśyāle prete toyaṃ pradāpayet |
adantajanmanā bālā yāvadvarṣajatuṣṭayam ||47 ||
na kavyādakaṃ dānaṃ trirātreṇa śucirbhavet |
prasave mriyate bāle pitṛmātro trirātrakam ||48 ||
snānamātraṃ ca gotrāṇaṃ śeṣe varṣavibhāgataḥ |
pravrajito upanayanākṛto yasmiṃśca mriyate sati ||49 ||
piṇḍadānodakaṃ dānaṃ kārayedavicārayan |
nabhavarṇākāśasadyaḥ śaucyaṃ vajrācāryamathaiva ca ||50 ||
ekapiṇḍā pradātavyā saptāhe nirviśeṣataḥ |
tṛtīye'hani saṃprāpte kartavyāsthāsthinisañcayaḥ ||51 || ( 12 )
bhasmasādatha taṃ punaḥ kṛtvā śeṣabhasmāni vāhayet |
tṛtīyadivasamārabhya pañcasaptayathākramam ||52 ||
durgatiśodhanārthaṃ ca maṇḍalaṃ vartayetkramāt |
nadyāṃ saṃsthāpayedasthi ,
caityagarbhe viśeṣataḥ ||53 ||
amṛtodbhavasūtraṃ ca pāṭhayecca punaḥ punaḥ |
saptāhani tu samprāpte śaucakarmāṇi kārayet ||54 ||
snānaṃ kṣauraṃ tathā vastraṃ bhojyaṃ saṃghe pravartayet |
tataḥ paścātpradātavyaṃ bodhyarthapiṇḍamekakam ||55 ||
sthāvaliyānurūpeṇa ttathā tālani bhāvayet |
oṃ mune mune mahāmune svāhā ||56 ||
oṃ namaḥ sarvadurgatipariśodhanarājāya tathāgatāyārhate samyaksambuddhāya ||
tadyathāhna
oṃ śodhaye śodhaye viśodhaye viśodhaye sarvapāpopaśodhane |
śuddhe viśuddhe sarvakarmāvaraṇaviśodhane svāhā ||57 ||
adyaprabhṛti he amukabhikṣo yathā te tathāgatā anuttarāyāṃ
samyaksambuddhau tathāhaṃ pariṇāmayāmyaham ||58 ||
śrāmaṇerakabhikṣūṇāṃ eṣa kāryaṃ vidhīyate |
cailakopāsakānāṃ ca pṛthak karma ,
pṛthak kriyā ||59 ||
piṇḍadānādikaṃ śaucaṃ catuvarṇaviśeṣataḥ |
prathamāhanimārabhya yāvatsaptadineṣu ca ||60 ||
piṇḍadānaṃ yathākāryaṃ śuddhātmā ca jitendriyaḥ |
prathamadvitṛtīyeṣu ekaikaṃ ca pradāpayet ||61 ||
tathaiva hi caturthe va pañcame trīṇi pātayet |
bhavasaptaviśodhyarthaṃ sarvadurgaticchedanam ||62 ||
bodhyaṃgasaptadhātuṃ ca jāyate pañcamehani |
ṣaṣṭhamekaṃ tathā piṇḍaṃ saptame dvayapiṇḍakam ||63 || ( 13 )
satvarajastamodharmā puṇyakāryaṃ praveśayet ||
punaścaikaṃ bodhībījāmṛtaṃ śubham ||64 ||
pariṇāmāmacayetpiṇḍaṃ pātayejjinasaṃnidhau |
saptatāthāgate līnaṃ līnapiṇḍaṃ pradāpayet ||65 ||
punaḥ saṃvṛtisatyena govivāhādikaṃ bhavet ||
athavā mantrabījena sṛṣṭinyāsaṃ ca cintayet ||66 ||
abhāvānmāsikatvācca punaḥ piṇḍaṃ caturdaśam |
pitāpūrvaṃ punaḥ pañca vikareṇa sahaiva ca ||67 ||
yonaṃ kārayet samyak yathā pitari mātari ||
pitā pitāmahādīnāṃ mātāmātāmahī yathā ||69 ||
asmatpitā ca mātā ca yathā gateti gāthayālīna yojayet || da .
daśamapiṇḍamityuktaṃ prete ca sarva-varṇake ||70 ||
ekādhikaṃ daśāhena kṣatriyasya śucirbhavet ||
vaiśyānāṃ dvādaśāhena dinaikaṃ viśaśūdrake ||71 ||
mṛtake sutake cāpi śaucametadvidhīyate |
varṇāntare mṛte piṇḍe trirātreṇāśucirbhavet ||72 ||
yajñe vivāhe dharme ca saṃnyāse tatkṣaṇāt śuciḥ ||
mañjuśrīrbhagavaṃtaṃ etadavocat ||73 ||
jīvati ca pitā yasya mriyate ca suto yadi |
salīnakaraṇe tasya tasya śrāddhe laye kutaḥ ||74 ||
bhagavānāhahna
pitāpitāmahaścaiva prapitāmahastasya ca |
buddhaṃ dharmaṃ ca saṃghaṃ ca śaraṇaṃ tasya sā gatiḥ ||75 ||
anena vidhinā jñeyā sarveṣāṃ līnakarmasu ||76 ||
atha sāṃprataṃ śrāddhapiṇḍam || ( 14 )
līnottaraṃ samārabhya nityaṃ naimittike gṛhe |
tīrthe devālaye sarve śrāddhapiṇḍaṃ praśasyate ||77 ||
bhakṣya-bhojyādikaṃ sarve dravyaṃ kutsitavarjitam |
saṃpūrṇanirmalaṃ śuddhaṃ sthāpayetsusamāmatiḥ ||78 ||
pūrvedyurbhojanārthe ca ācāryādīn nimantrayet |
prakṣālayetsvīyapādau paścādācamya sparśayet ||79 ||
sthāpayitvā guruṃ bhaktyā śucisthāne ca viṣṭare |
tasminpādyācamanaṃ datvā śrāddhabhūmau niyojayet |80 ||
yat pādyācamanasthāne mantramucāryate guruḥ |
niṣphalaṃ sarvakarmāṇi bhavedrākṣasaśrāddhake ||81 ||
saṃyamo guhyaśuddhātmā jitendraḥ maunaḥ suvratī |
nirāśī tulyasaṃtuṣṭakriyāvantaḥ śucikṣamāḥ ||82 ||
tameva guruśrāddhe ca sthāpayecca samāhitaḥ |
bhavecchuddhaṃ ca yacchrāddhamakṣayaṃ pitarogatam ||83 ||
duṣṭātmā krūravacano'vahāsī kalahapriyaḥ |
asaṃtuṣṭo śucibhraṣṭaḥ sa eva guruvarjitaḥ ||84 ||
nirāśā pitaro yanti dātā yaḥ narakaṃ vrajet |
āyasaṃ mṛtakaṃ dāruśrāddhapātraṃ ca varjayet ||85 ||
pramādāddīyate yatra datvā ca kilbiṣaṃ bhavet |
dharmadhātuṃ puraskṛtya gavāṃ grāsasamanvitaḥ ||86 ||
saṃprajvālya pradīpaṃ ca susnigdhaṃ pūjayed budhaḥ |
yathāṣṭamīvrataṃ caiva varṇagandhaṃ ca varjayet ||87 ||
tathā vidvān gandhavattu varjayecchrāddhakarmaṇi |
mantrikāmālatīdhūpaṃ dṛṣṭvā tuṣyanti devatāḥ ||88 ||
na yāti pitaraṃ tuṣṭaṃ vikarālaṃ cettathaiva ca |
na kuryāt gandhapuṣpāṇi paścātsarvāṇi dāpayet ||89 || ( 15 )
nivārikuśaṃ puṣpaṃ mantrayukto mahārthataḥ |
tadeva śrāddhamityuktaṃ tuṣyanti pitaraḥ sadā ||90 ||
sarvābhāve kuśaṃ śreṣṭhaṃ kuśābhāve vyapakriyāḥ |
sarve kārye kuśaṃ śreṣṭhaṃ yajñe śrāddhe viśeṣataḥ ||91 ||
na dīrghaṃ nāpi hīnaṃ garbhahīnaṃ ca kārayet |
dvādaśāṅkulamānaṃ ca grāhayecchuddhabhūmitaḥ ||92 ||
śāśvataśca kuśāgre ca kuśamadhye tathāmitaṃ |
kuśamūle tathā kṣobhyaṃ mantrasaṃvarṇanāṃ kuśam ||93 ||
nirvāṇikañca bhikṣuṃ ca śrāmaṇerakacailakam |
durlabhaṃ pātrametāni datvā yo'kṣayatāṃ vrajet ||94 ||
etānyabhāvyapātrāṇi śrāddhakarmasu nityaśaḥ |
sagotrabāndhavādīnāmabhāve putramātmakam ||95 ||
pravāse putravāse ca videśaviplave yadi |
annābhāve ca pātre ca yadā bhāryā rajasvalā ||96 ||
videśasthā yadā bhāryā mṛtāthasyanityaśaḥ |
āmapiṇḍaṃ prakurvanti datvāpyakṣayatāṃ vrajet ||97 ||
skandamūlaphalaśākaṃ puṣakaiścāpi tṛṇairapi |
piṇḍadānaṃ prakurvanti śuddhātmā bhaktipūrvakaḥ ||98 ||
yadā rajasvalā sādhvī tasyā eva śuciḥ bhavet |
svāminaḥ snānamātreṇa śuciḥ syāt sarvakarmasu ||99 ||
vijñāte ca dine yena śrāddha-bhaṃgaṃ kṛtaṃ yadi |
nirāśā pitaraṃ yānti kulacchedañca jāyate ||100 ||
śrāddhāntarātsamutpanne mṛte rajasi sūtake |
tasyāṃ te ca nirāśakaṃ dātavyaṃ śriyamicchatā ||101 ||
kārtike śuklamārabhya pūrṇārākādinaṃ prati |
dharmapiṇḍaḥ prakartavyaḥ caturvargaphalāśraye ||102 || ( 16 )
kārtike mādhave māghe śrāvaṇe yuganirgame |
kārtike pūrṇamāsyāṃ tu tṛtīyā mādhaveśite ||103 ||
pūrṇamāsyāṃ tathā māghe nebhe kṛṣṇe trayodaśī |
yena tatra kṛtaṃ piṇḍaṃ aprameyaphalaṃ bhavet ||104 ||
ādau prakṣālayetpādau paścādācamya prokṣaṇam |
tataḥ ṣaḍaṃgamatyāśaṃ ca nairātmyaṃ bhāvayed-vratī ||105 ||
dūrvāṅkuraṃ kuśaṃ toyaṃ ājyāsatasamanvitam |
pūrvābhimukho bhūtvā ardhasu yo yadā yayet ||106 ||
dakṣiṇābhimukho bhūtvā prāṅmukhaṃ ca guruṃ tathā |
āryyasaṃghottarāsyaṃ ca sthāpayet śuddhabhūmiṣu ||107 ||
pādyācamanārthadānaṃ bhojyaṃ saṃkalpanādikam |
gurave āryasaṃghebhyaḥ pūjayed bhaktimānasaḥ ||108 ||
apāyagodhanaṃ caiva pretapiṇḍaṃ niyojayet |
salīlakaraṇe śrāddhe dharmastūpaṃ prapūjayet ||109 ||
piṇḍadānena sarve na utsargena prapūjayet |
uttānena sadācamya sarvāṃṅguliniṣevane ||110 ||
gaṃgādisarvatīrthāni karamadhye viśanti ca |
sutīrthyācamanaṃ kāryaṃ śeṣatīrthyāni varjayet ||111 ||
kuśāsanaṃ madyapātraṃ piṇḍāsanaṃ tathaiva ca |
sthāpanīyā pitā pūrvaṃ paścātpiṇḍāni dāpayet ||112 ||
vikareṇa vinā piṇḍaṃ koṭipiṇḍavyathā bhavet |
tasmādātmani sarveṣu vikalaṃ ca pradāpayet ||113 ||
gurave dakṣiṇāṃ datvā ,
tataḥ piṇḍavisarjanam |
guruṇāpi punaḥ kāryā āśīrvādābhisevane ||114 ||
vedikāyāṃ bahirbhūmau saṃsthāpyapiṇḍabhājanam |
pradakṣiṇāṃ jaladhārābhiḥ praṇamya paścimāmukham ||115 || ( 17 )
pitṛn vibhajayetpaścāt gāthayā anayā saha |
pretālaye ca tīrtheṣu taḍāge sarasi puṣkare ||116 ||
piṇḍaṃ pravāhayannityaṃ pretaśrāddhaṃ ca nityaśaḥ |
kṛto va sarvasatvārthaṃ siddhiṃ gatvā yathānugāḥ ||117 ||
gacchadhvaṃ buddhaviṣayaṃ punarāgamanāya ca |
upādhyāyāḥ yathā vidyā ,
dīpāddīpo yathā bhavet ||118 ||
mudrāyāścāparā mudrā darpaṇe mukhato mukhaṃ |
piṇḍaśeṣaṃ ca annaṃ ca bāndhavaiḥ saha bhojayet ||119 ||
madhyāhne vāthavā naktaṃ dinānte praharatraye |
sarve kālāśca piṇḍasya niśāyāṃ tu vivarjayet ||120 || ||
iti piṇḍadānavidhiḥ ||
pramādācchaśtraghātena ātmaghātāpamṛtyuśca |
kṛṣṇapakṣe caturdaśyāṃ teṣāṃ piṇḍaṃ pradāpayet ||1 ||
śucirbrahma daśāhena dvādaśāhena kṣatriyāḥ |
vaiśyaḥ paṃcadaśāhena śūdro māsena śuddhyati ||2 ||
niśāmeva samutpanne sūryenodayate yadi |
dinagrāhyaṃ sapūrvaṃ ca mṛte rajasi sūtake ||3 ||
bhavet garbhavipattimān sare śrāvayet striyaḥ |
māse garbhasthite yā ca tā ca sūtakam || ?
yāvanna chidyate nālaṃ tāvannāpnoti sūtakam |
chinnanāle tataḥ paścāt sūtakaṃ ca vidhīyate ||5 ||
candrasūryoparāge ca vivāhe yajñamaṇḍale |
saṃghāśrame nadītīrthe na kāryaṃ sūtakaṃ tadā ||6 ||
prapātāgnibhṛte toye tarupātāni vā vane |
saṃnyāse bālame (?)
cāpi sadyaḥ śaucaṃ vinirdiśet ||7 || ( 18 )
pravrajyāvartacūḍe ca vivāhotsavayajñake |
śrāddhavṛddhotsavārambhe śuciḥ syānmṛtasūtake ||8 ||
mṛte deśāntare śrutvā sadyaḥ śaucyaṃ tu bāndhavāḥ |
tathaiva ca sagotrāṇāṃ mātāpitrodaśāhakam ||9 ||
prete bhaginīsutaḥ tatsute duhitāsute |
pitre vā mātari caiva śuciḥ syāt tattrirātrake ||10 ||
mṛtake bhṛtake caiva prasūte ca prasūtikā |
kadā ca na yadi bhūyāt śucistasyaiva tatkṣaṇāt ||11 ||
mṛtena ca śucijātaṃ savasūtyā na śuddhyati |
guruṇā laghuḥ śuddhyate na laghunā guruḥ śuddhyati ||12 ||
garbhādviniḥsṛto yo ca ajātadaśanabālakaḥ |
nodakāni ca saṃskāraṃ teṣāṃ śaucaṃ na kārayet ||13 ||
dantajāte mṛte bāle sadyaḥ śaucaṃ vidhīyate |
dantajāte piturbhrātustrirātreṇa śucirbhavet ||14 ||
pitā mātā guruścaiva pañcatvamupagacchati |
kṣauraṃ yāvanna kurvīta tāvatsutakamādiśet ||15 ||
deśāntare mṛte yeṣāṃ ajñāte dinavāsare |
yadā jñātaṃ dinaṃ grāhyaṃ śaucapiṇḍaṃ samācaret ||16 ||
pretapiṇḍe niyuktasya sacailasnānamācaret |
snānamātreṇa mantrīṇāṃ mantrajāpena śuddhyati ||17 ||
daśame cāhni saṃprāpte na ca kṣauraṃ tu kārayet |
tīrthe grāmādvahirbhūmau vasttraṃ tyājyaṃ ca tatra hi ||18 ||
mahāguruḥ pitā caiva vipattiḥ syātkadācana |
varṣamekena kurvīta snānadānārcanādikam ||19 ||
jananyā ṣṇmāsaṃ ca bhāryāśca tadarthakam |
tadarthaṃ bhrātṛputrāṇāṃ kkacit śuddhiḥ prajāyate 20 || ( 19 )
mañjuśrīḥ bhagavantametadavocat-hna
pārājikā kathaṃ nāma mahāpārājikā punaḥ |
pārājikā kathaṃ mokṣaḥ deśayasva mahāmune ||21 ||
bhagavānāhahna
arhatghātakaiścaiva caturviṃśativarṣiko |
saṃnyāsibrahmaghātaṃ ca dvādaśābdaṃ samācaret ||22 ||
nityapoṣadhakṛcchaṃ ca caityanivārcanā punaḥ |
snānadānaṃ japadhyānaṃ carennityaṃ jitendriyaḥ ||23 ||
vibhavānurūpato dānaṃ kāñcanaṃ saṃghabhojanam |
datvā gośatadānaṃ ca kṛcchrātpāpairvimucyate ||24 ||
tapasvinighātakāścāpi brāhmaṇīghātakastathā |
ṣoḍaśābdaṃ tadarthaṃ ca tameva vratamācaret ||25 ||
śramaṇaghātakaścaiva śrāmaṇerastathaiva ca |
celakaghātakaścaiva daśavarṣaṃ samācaret ||26 ||
kṣatriyaghātakaścaiva daśavarṣaṃ samācaret |
saptamīvratakāṭhinyasnānadānaṃ ca pūrvakam ||27 ||
vaiśyānāṃ ghātakaḥ kaścid aṣṭavarṣaṃ samācaret |
brahmaghātakastasyaiva snānadānaṃ ca pūrvakam ||28 ||
vṛṣabhaikaśataṃ dānaṃ jitendraḥ śuddhamācaret |
kṣatriṇīghātakaścāpi tatraiva vārṣikaṃ caret ||28 ||
vaiśyānāṃ ghātakaḥ kaścid aṣṭavarṣaṃ samācaret |
brahmaghātakastasyaiva snānadānaṃ ca pūrvakam ||29 ||
vaiśyastrīvadhasamprāpte ṣaḍvarṣaṃ tu jitendriyaḥ |
dānādikaṃ yathāpūrva brahmacaryaṃ samācaret ||30 ||
śūdrāṇāṃ ghātakaścaiva ṣaḍvarṣaṃ tu samācaret |
vratopavāsanaṃ caiva yathāpūrvaṃ prayatnataḥ ||31 || ( 20 )
śūdrastrīghātakaścaiva pañcavarṣaṃ samācaret |
snānadānaṃ japadhyānaṃ kṛcchropoṣadhameva ca ||32 || ||
iti caturvarṇādivadhapārājikā ||
govadho dvādaśādbaṃ ca caret goṣṭhe jitendriyaḥ ||
godānaṃ bhūmidānaṃ ca poṣadhaṃ ca viśeṣataḥ ||1 ||
gobhaktiḥ gośataṃ bhojyaṃ stūpanirvācanādikam |
goviṣṭhā-prāśanaṃ nityaṃ vrate kṛcchrasamācaret ||2 ||
dviguṇāṃ gurviṇīghāte daṇḍāghātena rodhataḥ |
aśvaghāte daśādbaṃ ca gajaghāte tathāṣṭakam ||3 ||
parāghāte ca ṣaḍvarṣaṃ dviguṇāṃ gurviṇī vadhe |
daṇḍatāḍanaśastraṃ ca prapātajalavihraṣu ||4 ||
pramādānmṛṇmaye tasya tadarddhaṃ ca samācaret |
paṃcasaptadinaṃ yāvat na gacchati pramādataḥ ||5 ||
tāvatā yairna lipyante tadantaṃ ca viśuddhyati |
oṣadhīṃ ca pradānena svecchayā yadi vāraṇo ||6 ||
na doṣastatra maraṇe jīvaghāte na labhyate ||
annapānaṃ ca gṛhrīyāt toyamātraṃ pibedyadi ||7 ||
vinaṣṭahṛta tādaśca prāṇāghāto na labhyate ||
vadhaṃ naro dhane yukte yojane ca ruje pi vā ||8 ||
tatraiva maraṇaṃ gacchet nāpnoti gurviṇīvadham |
roge ca pādamekaṃ ca vadhane rodhane tathā ||9 ||
yojane pādahīnaṃ ca vrataṃ cāpi samācaret |
kāmataḥ kṛtapāpasya tat karma praśasyate ||10 ||
akāmaḥ kṛtapāpānāṃ kāyaśodhanamātraka m |
keśabaṃdhanakṣaure ca vastratyāgaḥ prayatnataḥ ||11 || ( 21 )
gohiraṇya-pradānaṃ ca saṃghabhojyaṃ tathaiva ca |
etena mucyate pāpādakāmakṛtapāpakān ||12 ||
kāmataśca kṛtaṃ pāpaṃ kṛcchreṇāpi vimucyate |
poṣaṇe bhojane snehe gharāṭhā (?)
bharaṇābhūṣaṇe ||13 ||
jalaughakardame magne vichutāśanighātaye |
patite śvāpadabhakṣe gṛhadāhe vane'pi vā ||14 ||
yadi tatra vipattiḥ syāt pādamekaṃ samācaret ||15 ||
kṣatriṇīvaiśyinīśūdrī tathaiva vratamācaret |
sampūrṇe cāthavā garbhe pramādānmaraṇaṃ bhavet ||16 ||
tadardhavratakarmaṇā kāyaśuddhiḥ prajāyate |
pitṛvadhaṃ brahmavadhaṃ tulyapārājikā bhavet ||17 ||
mātṛghātaṃ goghnatulyaṃ pramādādyadi vā bhavet |
krodhena kāmato jñātvā svecchayā ca kṛtaṃ punaḥ ||18 ||
ihaloke paratre ca vajralepamivāśuciḥ |
yadi putro vā prāpto brahmaghātasamaṃ bhavet ||19 ||
paribhavaṃ vicāreṇa yukāṃ prārthayate punaḥ |
kṣetre gṛhahiraṇyaṃ ca gāvastrīharaṇena ca ||20 ||
tādṛśe duṣṭakāre ca marutpunāparipīḍite |
ātmārthaṃ pitṛmātrarthaṃ gurubaṃdhatastathaiva ca ||21 ||
yamuddiśya tyajetprāṇān sa eva pātakī bhavet |
bālavṛddhastathāstrīṇāṃ rogiṇāṃ ca viśeṣataḥ ||22 ||
arddhabhāgaṃ pradātavyāḥ yajñakāmyakṛtopi vā |
bālaḥ pragīyate yāvat dvādaśe vārṣike yadā ||23 ||
yāvadaśītivarṣānto vṛddho bhavati dīnataḥ | ( 22 )
dānena khaṇḍayedekaṃ prajābhāgaikamāharet ||24 ||
tribhāgamācaredyena tasmātpāpairvimucyate |
vadhye sarvāntyajādīnāṃ kṛcchrapoṣadhamācaret ||25 ||
trivārṣikaṃ vrataṃ dānaṃ japasnānaṃ samāhitaḥ ||26 || ||
ityavadhādhikāraḥ ||
khecarī ya khaṃ gāhantī matsyādijalamāśrayāt |
niraparādhalobhena sa evāsughātakaḥ ||1 ||
sarpabrahmavadhaṃ tulyaṃ mṛgavaiśyavadhaṃ samaṃ ||
siṃhakṣatrivadhaṃ tadvat hiṃsā pātakamaśnute ||2 ||
śukrasārakakauścādimayūrādyāśca khecarāḥ ||
hateṣu pārājikā jñeyā trirātreṇa viśuddhyati ||3 ||
caṭakākokilabhṛṅkānmadāt lobhairnipātitān ||
snānadānopavāsena dinamekena śuddhayati ||4 ||
balākān ṭiṭibhān haṃsān cakravākānakulāśrayān |
mṛgānmṛgendrahastyaśvān vānarānakhilānapi ||5 ||
mārjāraśūkarānsarpān bhīkān mīnān tathaiva ca ||
mohena vinipāsena trirātreṇa viśuddhyati ||6 ||
brāhmaṇebhyo dadeddānaṃ āryasaṃghāya bhojayet |
manasā jalpayenmantraṃ vacasā stotraṃ jalpayet || ||
iti hiṃsāpārājikā ||
buddhatvapadaprāpto'sau pratyanye ke samācaret ||
pratyekatvaṃ bhaved yasmād buddhatvamāpnuyātpunaḥ ||1 ||
pratyekapadasamprāptaḥ śrāvakeṣu samācaret |
śrāvake bhavane nityaṃ pratyeke ca na hi punaḥ ||2 || ( 23 )
tathaiva brāhmaṇādyasmin kṣatriyeṣu samācaret |
putrapautraḥ yadābhūyāt tadā samprati bhojayet ||3 ||
tathaiva
brāhmaṇa-kṣatriya-vaiśyaśūdraḥ samācarena |
putrapautraḥ yadā bhyāt svavarṇātpatitodbhavet ||4 ||
evamanye kule jñeyā svakulādanyapātane |
yāvanna jāyate garbho gurviṇyā pi na jāyate ||5 ||
tāvacchaucaṃ prakartavyaṃ śuciranyā na labhyate|
patitapārājikādhikāraḥ ||6 ||
akālāśana-bhikṣūṇāṃ saptaghaṭikalaṃghane ||
vratopavāsamekena dinenaikaṃ śucirbhavet ||7 ||
āryaniyamādanyaśca bhakṣaṇena samācaret ||
abhakṣyabhakṣaṇe cāpi ṣaḍvarṣeṇa śucirbhavet ||8 ||
tathaiva brāhmaṇādīnāṃ svavarṇādanyatrabhakṣaṇe|
svavarṇātpatito vāpi varṣamekaṃ śucirbhavet ||9 ||
parastrīsparśane vāpi caityacchāyādilaṃghane ||
duṣkulābhigamane tri-māsena śuddhyati ||10 ||
snehasaṃsargadoṣeṇa daṇḍenāpi haṭhena vā ||
hīnavarṇaṃ yadā bhuṃkte māsaikena sa śuddhyati ||11 ||
svavarṇādanyakulācāre abhakṣyābhakṣabhojane |
hīnavarṇāt jale pīte māsārddhena śucirbhavet ||12 ||
kṣetriṇīgrahaṇe vipre trirātreṇa śucirbhavet |
tathaiva kṣatriyavaiśyaśūdrādiparigrahe ||13 ||
varṇahīnasvajātīnāṃ grahaṇe svakulādapi ||
saptarātre śuciḥ pumān guṇabhedena śuddhyati ||14 ||
jñānapūrvaṃ yadā bhuṃkte punaḥ śaucaṃ na
vidyate ||15 ||
hīnavarṇādabhibhavet tādine krodhavigrahe | ( 24 )
tataḥ kṛtye gale prekṣe trirātreṇa śucirbhavet ||16 ||
saptarātreṇa śuddhyati keśākarṣaṇavigrahe |
keśāvatārakṣureṇa snehakarme na doṣayet ||17 ||
sutake mṛtake cāpi pramādādatibhikṣaṇe |
tīvravratopavāsena snānagavyena śuddhyati ||18 ||
bhikṣubhiścairakagṛhe bhukte śrāmaṇerakastathā
punaḥ |
mṛtake sūtake cāpi paścarātreṇa śuddhyati ||19 ||
evaṃ brāhmaṇādīnāṃ trirātreṇa śucirbhavet | ||
itibhakṣyābhakṣaṇaśucinirdeśaḥ ||
madyāsavasurābhāṇḍaṃ sthite kṣīrāṃbususthite ||
pramādātpīyate yatra trirātreṇa śucirbhavet ||1 ||
pītāvaśeṣaṃ yattoyaṃ pīte jñānaṃ vivarjayet |
snānopavāsagavyena dinamekena śuddhayati ||2 ||
palāṃḍudaśakaṃ kaścitpramādādyādi bhakṣati |
upavāsoṣito bhūtvā saptarātreṇa śuddhyati ||3 ||
jalajāṃ sthalajāṃ khemāṃ māṃsaṃ bhakṣati
śrāvakaḥ |
snānopavāsagavyena saptarātreṇa śuddhyati ||4 ||
surāpānaṃ śucirnāsti bhikṣūṇāṃ ca viśeṣataḥ |
pramādādyo'thamohādvā surāpānaṃ tu varjayet ||5 ||
bhūtāviṣṭānmṛte bāle ruje tatra na doṣayet |
vratamāsopavāsena yadi jīvettadā śuciḥ ||6 ||
yatkṛtajñānapūrveṇa yadvā tadvā ca pātakam ||
teṣāṃ nāsti śuci pāpaṃ viśeṣāt jñānināṃ punaḥ ||7 ||
śrāmaṇerakacerakasya gṛhasthopāsakasya ca |
yatra tatrāgamā-gamye śuciḥsyādvāsareṇa ca ||8 ||
brahmakṣatriyavaiśyānāṃ śūdrāṇāṃ ca parasparam| ( 25 )
pramādācca gatāgamye vratopāyena śuddhyati ||9 ||
ācāryāṇāṃ tathā mātā śvaśrumātṛsvasāsakhā |
pitṛsvasṛmātulānī śiṣyastrī bhaginīstathā ||10 ||
tapasvinī duhitā caiva bāndhavāḥ śaraṇāgatāḥ |
dhātriparvajitākṣatrivarṇaśreṣṭhā pativratā ||11 ||
tatraivāgamanaṃ gacchet sa eva gurutalpakaḥ |
gurutalpakamahāpāpaṃ vajralepaṃ nivāsinaḥ ||12 ||
vratakṛcchropavāsena prāṇatyāgena mucyate |
gurutalpamahāghoraṃ vajralepamivāsitam ||13 ||
sutīrthe gamane pāpī dehanāśena mucyate |
tathaiva ca striyo mohāt gacchanti cāgamāgame ||14 ||
vratopavāsaṃ tīrthaṃ ca sevanātparimucyate |
gurutalpa ( sya ) nirdeśaḥ
nirvṛte āryasaṃghasya dhyānatūryeṇa siddhyati |
ekāhā śuddhyate bhikṣoḥ śrāmaṇerakastrirātrakam ||16 ||
celakastu ṣaḍahnena śuciḥ syāt mṛtasūtake |
saptāhā śuddhyate bhikṣuḥ śrāmaṇerakapakṣakam ||17 ||
cerakaścaikaviṃśatyā śuciḥsyānmṛtasūtake |
vratīnāmekapiṇḍaṃ ca bhikṣūṇāṃ ca tathaiva ca ||18 ||
cerakopāsakādīnāṃ daśapiṇḍaṃ pradāpayet |
sarveṣāṃ daśapiṇḍaṃ ca śucisteṣāṃ pṛthak pṛthak ||19 ||
daśadvādaśapakṣaṃ ca māsaikaṃ ca yathākramam |
brāhmaṇakṣatriyavaiśyaśūdrāṇāṃ ca śucirbhavet ||20 ||
sagotrīpitṛbandhūnāṃ kṣaurakarma vidhīyate |
pañcagavya-tīrthesnānena śucirbhavet ||21 ||
śuciḥ syānmātṛbandhūnāṃ trirātreṇa yathākramam| ( 26 )
bhāgineyī nanaṃdāśca duhitrī duhitāpatau ||22 ||
śvaśuraḥ śyālaputraśca mitravidyāsabāndhayāḥ |
teṣāṃ prete trirātreṇa snānamātreṇa śuddhyati ||23 ||
piṇḍapradānaputreṇa bhāryā vā bhrātṛkena vā |
putrābhāve ca kartavyāḥ sagotrabāndhavādibhiḥ ||24 ||
samādhimaṃtrarlopaṃ ca na kuryātsaprayatnataḥ |
rajasi mṛtake cāpi lokācāraṃ vivarjayet ||25 ||
snāna-dānopavāsena svādhyāyavratamaṅgalam |
na kurvīta yadā yāte mṛtānāṃ yadi sūtake ||26 ||
sūtake mṛtake prāptā na dānaṃ tu kārayet |
vratopadeśasvādhyāyaṃ vivāhaṃ tu na kārayet ||27 || ||
iti śucinirdeśaḥ ||
athātaḥ saṃpravakṣyāmi vratapārājikātmakam |
mocanaṃ sarvapāpānāṃ sarvakleśavināśanam ||1 ||
prathamaṃ dinamārabhya aṣṭāṃgamupavāsanam |
dvitīyaṃ divasaṃ prāpya dharmaśravaṇamādiśet ||2 ||
tṛtīyāhe samāśritya japastotrādipāṭhanam |
caturthadivasamāśritya gurudhyānopasevanam ||3 ||
prathamāhe poṣadhaṃ dvitīyāhe tvayācitam |
tṛtīyāhe ca nakṣatraṃ darśane hi samācaret ||4 ||
caturthe copavāsaṃ hi nirāhāraṃ samācaret |
snānadānādikaṃ sarve paścagavyasya prāśanam ||5 ||
kārayet pañcame cāhni āryasaṃghādi bhojayet |
paścādvai pāraṇāṃ kuryāt pāraṇānte śucirbhavet ||6 ||
vrataṃ samācaronnityaṃ śuddhātmā vijitendriyaḥ ||7 || ||
iti vratanirdeśaḥ || ( 27 )
gomūtraṃ gomayaṃ kṣīraṃ dadhisarpiśca saptamam|
tīrthodakaṃ samāyuktaṃ pañcagavyamiti smṛtam ||1 ||
triyānikaṃ pibet gavyaṃ brāhmaṇaśca tathaiva hi|
mastake dhārayet kṣatro vaiśyābhyakṣaṇameva ca ||2 ||
strīśūdrasyāvalokya cānyeṣāṃ hi sudurlabham ||
brahmakṣatriviṭśūdrāṇāṃ varṇānāṃ tu viśeṣataḥ ||3 ||
svakulācāramukte bhuñjīt dvipākaphalam |
yathā bhikṣoḥ surāpānaṃ narake patanaṃ bhavet ||4 ||
gomūtraṃ devayajñe haviratha varuṇaṃ
gomayavajratejaḥ |
kṣīre duśāsvatākṣāṃ dadhi punastathā kamarāje
savajram ||5 ||
vāgvajrācāryanāthaṃ sakalasukhaparaṃ rājarājeṣu|
śuddhaṃ vāruṇāgneyabhūmimarutsuranṛpatau
sthāpayecchuddhabhūmau ||5 ||
pañcagavyaṃ sudhīrajaḥ ||
nīlavarṇā ca kṛṣṇā ca raktā ca kapilāsitā |
gomūtraṃ gomayaṃ kṣīraṃ dadhisarpiryathā kramam ||6 ||
etāsu goṣu gṛhṇīyātpañcagavyaprasādhanam |
abhāve sarvavarṇāsu grāhayecca viśeṣataḥ ||7 ||
naṃdābhadrājayā saumyā kapilābhyāṃ namo namaḥ |
prasīdatu mahālakṣmi āyurārogya saṃpadaḥ ||8 ||
anayā gāthayā yuktaṃ gobhyonnaṃ prāśayet punaḥ|
palamekaṃ ca gomūtraṃ tadarddhe gomayaṃ tathā ||9 ||
kṣīrasaptapalaṃ grāhyaṃ dadhipañcapalāni ca |
ghṛtamekaṃ palaṃ grāhyaṃ tīrthodakaṃ tathaiva
ca ||10 ||
anena sādhitaṃ gavyaṃ indrasyābhiduropamam |
mantratejomayaṃ gavyaṃ sarvapāpavināśanam ||11 ||
garbhapraveśamantreṇa pāpaṃ gacchati nāśanam | ( 28 )
varṇānarūpabhedena pañcagavyaṃ pradāpayet ||12 || iti
sarvatathāgata-dvādaśasāhasrapārājikāvinayoddhṛt
śrī-munīndramukhakamalavinirgata-pāpaparimocano
nāmanirdeśaḥ samāptaḥ ||
śubhamastusarvadā iti saṃvat sāhaśrāvaṇaśuddhe ||
