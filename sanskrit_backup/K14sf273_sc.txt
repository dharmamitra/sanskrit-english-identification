Mahāparinirvāṇasūtra (2nd)
Wal_1 vitarkā viditā utpadyaṁte viditās tiṣṭaṁti viditā adhyastaṁgacchaṁti /
Wal_2 idam api yūyam ānanda tathāgatasyāścaryādbhutadharmaṁ dhārayata / evam āścaryādbhutadharmasamanvāgata ānanda tathāgataḥ /
Wal_3 atha bhagavān āyuṣmantam ānandam āmaṁtrayāmāsa / āgamayānanda yena gandhamādanaṁ caityaṁ tenopasaṁkramiṣyāvaḥ /
Wal_4 evaṁ bhadaṁta āyuṣmān ānando bhagavataḥ pratyaśrauṣīt /
Wal_5 atha bhagavān utthāyāsanād yena gandhamādanaṁ caityaṁ tenopasaṁkramati / āyuṣmān ānando niṣīdanam aṁsenāropya bhagavaṁtaṁ pṛṣṭhataḥ pṛṣṭhataḥ  #
samanubaddhaḥ … myānulomatayā / 
Wal_6 atha bhagavāṁ gandhamādanaṁ caityam abhyavagāhya yenānyatamaṁ vṛkṣamūlaṁ tenopasaṁkramati / upasaṁkramya āyuṣmaṁtam ānandam āmaṁtrayāmāsa 
Wal_7 prajñapayānandāsmiṁ vṛkṣamūle tathāgatasya niṣīdanaṁ pṛṣṭhī me āglāyati tāṁ tāvad āyāmayiṣye /
Wal_8 evaṁ bhadaṁtāyuṣmān ānando bhagavataḥ pratiśrutya tasmiṁ vṛkṣamūle bhagavato niṣīdanaṁ prajñapayāmāsa /
Wal_9 nyaṣīdad bhagavāṁ prajñapta evāsane /āyuṣmān apy ānando bhagavata ekāṁte nyaṣīdat /
Wal_10 niṣadya bhagavāṁ āyuṣmaṁtam ānandam āmantrayāmāsa /
Wal_11 yāvaṁta ānanda bhikṣavo gandhamādanaṁ caityam upaniḥśṛtya viharaṁti tān sarvān upasthānaśālāyāṁ saṁnipātaya /
Wal_12 evaṁ bhadaṁtāyuṣmān ānanda bhagavataḥ pratiśrutya yāvaṁto bhikṣavo gandhamādanaṁ
caityam upaniḥṣṛtya viharaṁti tān sarvān upasthānaśālāyāṁ saṁnipātayāmāsa / saṁnipātya
śirasā bhagavataḥ pādau vaṁttvaikānte asthāt /
Wal_13 ekāntasthita āyuṣmān ānando bhagavaṁtam idam avocat /
Wal_14 yāvaṁto bhadanta bhikṣavo gandhamādanacaityam upaniḥśṛtya viharaṁti sarve te upasthānaśālāyāṁ saṁnipatitāḥ / yasyedānīṁ bhagavān kālaṁ  #
manyate / 
Wal_15 atha bhagavān utthāyāsanād yenopasthānaśālā tenopasaṁkrānta upasaṁkramya prajñapta evāsane nyaṣīdat /
Wal_16 niṣaṇṇo bhagavāṁ bhikṣūn āmaṁtrayāmāsa /
Wal_17 tasmāt tarhi bhikṣavo ye mayā dharmāḥ svayam abhijñāya sākṣīkṛtvopasaṁpadya praveditās
tadyathā catvāri smṛtyupasthānāni catvāri samyakprahāṇāni catvāro ṛddhipādāḥ pañcendriyāṇi
pañca balāni sapta bodhyṅgāny āryāṣṭāṅgo mārgaḥ tatra vaḥ sarvaiḥ sahitaiḥ samagraiḥ
saṁmodamānair avivadadbhir ekāgrair ekoddeśair ekakṣīrodakabhūtaiḥ … dīpayamānaiḥ
sukhasparśaṁ vihartavyam /
Wal_18 tasmāt tarhi bhikṣavo ye mayā dharmā ākhyātās tadyathā sūtraṁ geyaṁ vyākaraṇaṁ gāthodānā
nidānāvadānā itivṛttakajātakavaipulyādbhutadharmopadeśās te dharmā bhavadbhiḥ sādhu
ca suṣṭhu codgrahītavyā udgṛhya dhārayitavyā dhārayitvā tulayitavyāḥ tulayitvā niśāmayitavyā
niśāmya tathā tathā pratipattavyam /
Wal_19 tat kasmād dhetoḥ / acireṇa tathāgatasya parinirvāṇaṁ bhaviṣyati / trayāṇāṁ māsānām
atyayena tathāgatasya parinirvāṇaṁ bhaviṣyati kuśinagaryupavartane mallānāṁ sālavane
antare yamakasālayoḥ /
Wal_20 atha te bhikṣavo bhagavatontikād idaṁ evaṁrūpaṁ vākyaṁ śrutvā ekatyā bhikṣavaḥ cchinnaprapāta … pṛthivyāṁ nipetuś cetobh samarpitāḥ atikṣipraṁ 
