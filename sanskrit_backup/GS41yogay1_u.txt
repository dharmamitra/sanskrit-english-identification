chap.1 daivapuruṣakāra 20
chap.2 tithiguṇa 35
chap.3 titiguṇa 3
chap.4 nakṣatrabala 30
chap.5 vāraphala 4
chap.6 muhūrta 7
chap.7 candrabala 10
chap.8 lagnabala 20
chap.9 lagnabheda 18
chap.10 grahasthānabala 22
chap.11 utsargāpavāda 25
chap.12 miśraka 38
chap.13 dehaspandana 25
chap.14 cittaśuddhir 20
chap.15 guhyakānuṣṭhāna 6
chap.16 svapna 15
chap.17 vijayasnāna 32
chap.18 grahayajña 24
chap.19 agnilakṣaṇa 10
chap.20 prasthānika 3
chap.21 gajalakṣaṇeṅgita 15
chap.22 vājilakṣaṇeṅgita 21
chap.23 śakunaśubhāśubha 69
chap.24 śivāruta 11
chap.25 vāyaseṅgita 16
chap.26 śveṅgita 3
chap.27 maṅgalāmaṅgala 6
chap.28 dhvajātapatrādiśakuna 6
chap.29 niveśa 4
chap.30 abhiyojya 3
chap.31 senāvātavṛṣṭyulkābhūgarjitasandhyā 13
chap.32 utpāta 18
chap.33 puradurgālabdho 4
chap.34 jayottara 6 ............................................
total 562 verses
chap.1 daivapuruṣakāra
BY_1.1ab/.yasminn udayati vikasati kamalam ivāstaṃ prayāti saṃkucati/
BY_1.1cd/.sacarācaraṃ tribhuvanaṃ sa jayati kiraṇālayaḥ savitā//
BY_1.2ab/.yakṣeśamedhena vijitya dhātrīm ity evam abhyudyamino nṛpasya/
BY_1.2cd/.vinighnato vighnakarān na pāpaṃ kriyāt krameṇaiva paśūn makheṣu//
BY_1.3ab/.utsāhamantraprabhuśaktiyukto dhīmān vinītendriyabhṛtyavargaḥ/
BY_1.3cd/.prajānurakto dhṛtimān sahiṣṇur vṛddhopasevī vijigīṣur iṣṭaḥ//
BY_1.4ab/.sāmvatsaras tasya vinītaveṣo dhīmān svatantrāṅgapaṭuḥ kulīnaḥ/
BY_1.4cd/.dakṣaḥ pragalbho 'vikalo vinītas tādṛg vidhastasya purohito 'pi//
BY_1.5ab/.tasya daivanarakārasametāṃ varṇayanti kavayaḥ phalasiddhim/
BY_1.5cd/.tatra kecid avadhūya nṛkāraṃ daivam eva phaladāyakam āhuḥ//
BY_1.6ab/.labdhavyāny eva labhyate gantavyāny eva gacchati/
BY_1.6cd/.prāptavyāny eva prāproti duḥkhāni ca sukhāni ca//
BY_1.7ab/.utthānāc ced bhavet siddhir na kaścit prāpnuyāt phalam/
BY_1.7cd/.ahorātraṃ viceṣṭanto dṛśyante vṛttikarśitāḥ//
BY_1.8ab/.vihaṅga iva vadho hi(syāt)
nipatyāryamanīśvaraḥ/
BY_1.8cd/.vidhānavihito 'deśyo nānyeṣāṃ nātmanaḥ prabhuḥ//
BY_1.9ab/.tasmād daivaṃ pradhānaṃ hi na kuryāt karma mānuṣam/
BY_1.9cd/.niśceṣṭam api loke 'smin bhajate bhuktir uttamā//
BY_1.10ab/.āghātadurjayanayaṃ paribhūya daivam ātmābhimānacapalāḥ pracaranti ye 'rīn/
BY_1.10cd/.teṣāṃ cirād api kṛtāntamahāpaśūnāṃ hastagrahaṃ na samupaiti jitāpi lakṣmī//
BY_1.11ab/.tathā pare nāpeksyaiva daivaṃ dairyāvalambinaḥ/
BY_1.11cd/.pratyekṣinaḥ kriyāsiddhau kevalaṃ jagur udyamam//
BY_1.12ab/.utthānahīno rājā hi buddhimān api sarvadā/
BY_1.12cd/.pradharṣanīyaḥ śatrūṇāṃ bhujaṅga iva nirviṣaḥ//
BY_1.13ab/.utthānadhīraḥ puruṣo vāgdhīrān adhitiṣṭhati/
BY_1.13cd/.utthānadhīraṃ vāgdhīrā ramayanta upāsyante//
BY_1.14a/.vidhānagaṇanājaḍaḥ puruṣakārasuptādaro
BY_1.14b/.manorathapariśramair na paricumbati śrīmukham/
BY_1.14c/.parākramaviniścitaikasunayo hi sadyaḥ śrutaṃ
BY_1.14d/.harir madasuvāsitaṃ pibati kuṃjarāśruṃ madhu//
BY_1.15ab/.kṛṣivṛṣṭisamānugā dṛśyante phalasiddhayaḥ/
BY_1.15cd/.asminn arthe śṛṇu ślokān dvipāyanamukhodgatān//
BY_1.16ab/.na vinā mānuṣaṃ daivaṃ daivaṃ vā mānuṣaṃ vinā/
BY_1.16cd/.naikaṃ nirvartayaty artham ekāraṇirivānalam//
BY_1.17ab/.siddhyante sarva ārambhāḥ saṃyogāt karmaṇo 'rddhyoḥ/
BY_1.17cd/.daivāt purusakārāc ca na tv ekasmāt kathājcana//
BY_1.18ab/.anuśāsti naraṃ daivam ihāsyety anuśāsakaḥ/
BY_1.18cd/.iha nāsya bhaviṣyāmi kutaḥ phalamanīhitam//
BY_1.19ab/.yatnena sampadya manuṣyakāraṃ yatnāvakāśe puruṣo niruddhaḥ/
BY_1.19cd/.pratīkṣate daivamataṃ dvitīyas tam āpado nātmakṛtāḥ spṛśanti//
BY_1.20ab/.sattvārjitaṃ karmaphalaṃ sukhena vipakṣyate rājasamudyame[na]/
BY_1.20cd/.kṛcchreṇa śeṣaṃ mahatā yato 'to bhājyāni mṛgyāṇi nṛbhir nṛkāraiḥ//E20
chap.2 tithiguṇa
BY_2.1a/.yātrākālam ataḥ paraṃ munimatāny ālokya saṃkhyāpayā-
BY_2.1b/.(mya)bhyuddhuṣya pṛthūktam akṣaragurau sampannnam īśaṃ bhuvaḥ/
BY_2.1c/.jñāte janmani tasya yānasamayaṃ vāṃchanti horāvidas
BY_2.1d/.tv ajñāte 'py aphaleṣu nākṣaram iva prāhātra ratnāvalim//
BY_2.2ab/.vidite horārāśau sthānabalaparigrahe grahāṇāṃ ca/
BY_2.2cd/.āyuṣi ca parijñāte śubham aśubhaṃ vā phalaṃ vācyam//
BY_2.3a/.anye vadanty avidite (tva)
pi janmakāle
BY_2.3b/.yogyaḥ prayāṇasamayo manujeśvarāṇām/
siddhibhāgyas
ti sma vaco vaśiṣṭhaḥ//
BY_2.4ab/.apṛcchataḥ pṛcchato vā yiyāsor yasya kasya cit/
BY_2.4cd/.horākendratrikoṇebhyas tasya vindyāc chubhāśubham//
BY_2.5ab/.daivajñasya hi daivena sadasatphalavāṃchataḥ/
BY_2.5cd/.avaśo gocaraṃ martyaḥ sarvaḥ samupanīyate//
BY_2.6ab/.aśrauṣīc ca purā viṣṇor jñānārthaṃ samupasthitaḥ/
BY_2.6cd/.vacanaṃ lokanāthasya niḥsṛtaṃ mukhapaṅkajāt//
BY_2.7ab/.yat sāraṃ pṛcchataḥ puṃso graharā(śyā)
śritaṃ phalam/
BY_2.7cd/.tatsāraṃ tasya janma syād ya(dya)
py anyagṛhe bhavet//
BY_2.8ab/.budhvā śāstraṃ yathānyāyaṃ balābalavidhānataḥ/
BY_2.8cd/.yathoktaṃ jātake sarvaṃ tathaivātrāpi cintayet//
BY_2.9a/.tasmān nṛpaḥ kusumaratnaphalāgrahastaḥ
BY_2.9b/.prātaḥ praṇamya ravaye haridiṅmukhasthaḥ/
BY_2.9c/.horāṅgaśāstrakuśalān hitakāriṇaś ca
BY_2.9d/.saṃhṛtya daivagaṇakān sakṛd eva pṛccheta//
BY_2.10a/.atha nṛpatisamīpe daivavit pṛṣṭamātrah
BY_2.10b/.phalam udyanimittais tarkayec chāstradṛṣṭyā/
BY_2.10c/.sad iti sadasi vācyaṃ yady api syād asat tat
BY_2.10d/.sphuṭam pai kathanīyaṃ bhūbhuje mantriṇe vā//
BY_2.11b/.caraṇagatisukhāyāṃ gośakṛtpeyavatyām/
BY_2.11c/.salilakusumavatyāṃ snānino bhadramūrdhvaṃ
BY_2.11d/.grahabhagaṇagatijñaḥ prādiśet pṛcchakasya//
BY_2.12b/.śravaṇavadananāsāguhyarandhrāṇi bhūpaḥ/
BY_2.12c/.spṛśati yadi karāgrair gaṇḍakaṭyaṃsakaṃ vā
BY_2.12d/.pravadati śubhaśabdaṃ vāhinī śāsti śatrūn//
BY_2.13a/.udayam udayapaṃ vā janmabhaṃ janmapaṃ vā
BY_2.13b/.tad upacayagṛhaṃ vā vīkṣya lagne yiyāsoḥ/
BY_2.13c/.vinihatam aripakṣaṃ viddhi śatror idaṃ vā
BY_2.13d/.yadi hibukasametaṃ pṛcchato 'stasthitaṃ vā//
BY_2.14ab/.pārṣṇigrāhaḥ pṛṣṭhato bhāskarasya prāg yātavyastigmaraśmeś ca yānaḥ/
BY_2.14cd/.ākrandārkāt saptame yaḥ sthitaś ca tattulyāste śaktitaś cintayīyāḥ//
BY_2.15a/.jīvajñārkasitāparaiḥ sutasuhṛdduścitkalagnāyagaiḥ
BY_2.15b/.siddhārtho 'rigaṇān vijitya na cirāt praṣṭā sametyālayam/
BY_2.15c/.lagne vā kujamandayoḥ sutagate jīve ravau karmage
BY_2.15d/.lābhe karmaṇi vā sitendusutayoḥ praṣṭur jayo niścitaḥ//
BY_2.16ab/.tasminn eva bhaved yoge yadi śukro 'ṣṭam āśritaḥ/
BY_2.16cd/.praṣṭāram udyamād eva hataśaktir viśasty ariḥ//
BY_2.17ab/.gurvarkaśaśibhiḥ siddhir lagnāridaśamasthitaiḥ/
BY_2.17cd/.tadval lagnārirandhrasthairjīvaśukradivākaraiḥ//
BY_2.18ab/.sacivāptir gurāvāye karmaṇy asitavakrayoḥ/
BY_2.18cd/.caturthe jñe 'ṣṭame candre jāyāsthe ca site jayaḥ//
BY_2.19ab/.karmaṇy āre ravāvāye tṛtīyasthe 'rkanandane/
BY_2.19cd/.candre ṣaṣṭhe vilagnasthaiḥ śeṣaiḥ praṣṭurdhruvo jayaḥ//
BY_2.20ab/.sahaje 'rkārkibhūputraiḥ saumyair lagnagatair jayaḥ/
BY_2.20cd/.gurau vā lagnage pāpair lābhe karmaṇi vā sthitaiḥ//
yoḥ ṣaṣṭhe lagne guruśaśāṅkayoḥ/
BY_2.21cd/.sitacandrajayor ante jayaḥ karmaṇi tīkṣṇagau//
BY_2.22ab/.ity yogāḥ śubhāḥ proktāḥ praśnakāle jayāśritāḥ/
BY_2.22cd/.aśubhās tu bhavanty atra tān pravakṣyāmy ataḥ param//
BY_2.23ab/.yuddhe bhaṅgo yamendvārair navamātmajalagnagaiḥ/
BY_2.23cd/.śaśāṅkayamayor lagne mṛtyur bhūsutadṛṣṭayoḥ//
BY_2.24ab/.savakre nidhane mande mṛtyur lagne divākare/
BY_2.24cd/.candre 'smin tryāyamṛtyusthe sasūrye vā vaded vadham//
BY_2.25ab/.vakrajñaśaśibhir dyūne praṣṭur nāśo 'pi gacchataḥ/
BY_2.25cd/.kṣunmārāśatruvṛddhiś ca lagne māheyaśukrayoḥ//
BY_2.26ab/.candrāvanījayor mūrtau ṣaṣṭhe śaśijaśukrayoḥ/
BY_2.26cd/.nidhanasthe sahasrāṃśau vijñeyo mantriṇo vadhaḥ//
BY_2.27ab/.tanayasya vadhaḥ praṣṭuḥ pāpair udayaputragaiḥ/
BY_2.27cd/.sacandre rudhire lagne bhaṅgaḥ sūryātmajekṣite//
BY_2.28ab/.dyūnanaidhanage candre lagnaṃ yāte divākare/
BY_2.28cd/.viparyaye vā yātasya trāsabhaṅgavadhāgamaḥ//
BY_2.29ab/.dvitrikendrasthitaiḥ pāpaiḥ saumyaiś ca balavarjitaiḥ/
BY_2.29cd/.aṣṭamasthe niśānāthe praṣṭur bandhavadhātyayāḥ//
BY_2.30ab/.kujacandramasor dyūne svabhedo 'rkabudhodaye/
BY_2.30cd/.tadvan mandārayor yuddhe bhaṅgaḥ saumyārkayos tathā//
BY_2.31ab/.sarvais tu navame rājā hanti mantripurohitān/
BY_2.31cd/.yoge 'sminn udaye candre sutasthapatideśikān//
BY_2.32ab/.arkārkasutayor lagne dṛṣṭayoḥ kṣitisūnunā/
BY_2.32cd/.candre 'ste vibalaiḥ saumyaiḥ praṣṭuḥ senāpater vadhaḥ//
BY_2.33ab/.vidhane vakrayamayoścandre 'ste lagnage ravau/
BY_2.33cd/.jñe tṛtīye ca vikramya samantrī hanyate nṛpaḥ//
BY_2.34a/.mūrghodayaṃ śubhasuhṛdyutavīkṣitaṃ vā
BY_2.34b/.lagnaṃ śubhāś ca balinaḥ śubhavargalagne/
BY_2.34c/.siddhipradaṃ bhavati neṣṭam ato 'nyathā taj
BY_2.34d/.janmaprayāṇaphalayuktibhir anyad udyam//
BY_2.35a/.nidhanahibukahorāsaptamārtheṣu pāpā
BY_2.35b/.na śubhaphalakarāḥ syuḥ pṛcchatāṃ mānavānām/
BY_2.35c/.daśamabhavanayukteṣv eṣu saumyāḥ praśastāḥ
BY_2.35d/.sadasad idam aśeṣaṃ yānakāle 'pi cintyam//E35
chap.3 titiguṇa
BY_3.1ab/.nandā bhadrā vijayāś cātha riktāḥ pūrṇāś caitāḥ phalam evaṃ vidadhyuḥ/
BY_3.1cd/.neṣṭā madhyā pravarāś ceti śukle kṛṇṇe cintyās tithayas tāḥ pratīpāḥ//
BY_3.2ab/.sarvāḥ śastās tithayaḥ śuklapakṣe hitvā tryṃśaṃ bahule 'ntyaṃ ca kaiścit/
BY_3.2cd/.ṣaṣṭhyaṣṭamyor vasulabdhāpi yātā dvādaśyāṃ vā nāśam āśu prayāti//
BY_3.3ab/.pratipadi phalam eke pañcadaśyāṃ ca neṣṭaṃ jagur idam iti tajjñair yāpyam evāvadhāryam/
BY_3.3cd/.kim api kim api nūnaṃ taiḥ samīkṣyoktam etat samavacanavighāte yuktatā kena cintyā//E3
chap.4 nakṣatrabala
BY_4.1a/.diśi diśi bahulādyāḥ saptakāḥ prākpravṛttāḥ
BY_4.1b/.pavanadahanadiksthas tiryag atyugradaṇḍaḥ/
BY_4.1c/.surapatir api kṛcchraṃ yāti taṃ laṃghayitvā
BY_4.1d/.nanu bhavati virodho dikṣu daṇḍaikagāsu//
BY_4.2ab/.prāgdvārikair analadiṅ na virodham eti śeṣāḥ pradakṣiṇagatāḥ vidiśaḥ prakalpyāḥ/
BY_4.2cd/.ullaṃghya daṇḍam api kāmam iyān narendraḥ śūlaṃ vihāya yadi diṅmukhalagnaśuddhiḥ//
BY_4.3a/.jyeṣṭhāyāṃ puruhūtadiṅmukhagataḥ prāpto balir bandhanaṃ
BY_4.3b/.yāmyām ājapade muraś calitavān yāto murārer vaśam/
BY_4.3c/.rohiṇyāṃ namuciḥ pratīcy abhigataḥ pūrtiṃ gato vajriṇā
BY_4.3d/.saumyām aryamadaivate ca gatavān mṛtyor vaśaṃ śambaraḥ//
BY_4.4ab/.puṣyo 'tha hastaḥ śravaṇaḥ śraviṣṭhā prācyādimukhyāny udag aśviyuk ca/
BY_4.4cd/.naiśākaraṃ tvāṣṭram athānurādhā pauṣṇaṃ ca madhyāni tathāhur eke//
BY_4.5a/.sarvadvārikasaṃjñitāni gurubhaṃ hastāśvimaitrāṇi ca
BY_4.5b/.śreṣṭhāny aindavapauṣṇaviṣṇuvasubhāny ādyaiḥ sahāṣṭau sadā/
BY_4.5c/.raudrājāhiyamānilānalamaghāśāktāgnibhir ninditaṃ
BY_4.5d/.yānaṃ tvaṣṭranilāntare 'gniyamayoḥ pitryoraje cāntare//
BY_4.6a/.sve sve karmaṇi pūjitāni munibhiḥ śuddhāni sarvāṇy api
BY_4.6b/.tyaktvārkodayam ānale 'riviṣayaṃ yātrā dighakṣoḥ śubhā/
BY_4.6c/.rohiṇyāṃ triṣu cottareṣu vijayo yātur viśākhāsu ca
BY_4.6d/.tyaktvā vāsarapūrvabhāgam avadad gargo 'dhirājyārthinaḥ//
BY_4.7a/.mūlendūragaśaṅkareṣv arivadhe yāyād dinārdhaṃ vinā
BY_4.7b/.bhṛtyarthaṃ pavanāśvisūryagurubheṣv ahno 'parārdhaṃ vinā/
BY_4.7c/.rātryādau tu na pauṣṇamaitraśaśibhatvāṣṭreṣu vāṃchan dyutiṃ
BY_4.7d/.rātrer madhyam apāsya pūrvabharaṇīpitryeṣu hantuṃ parāḥ//
BY_4.8ab/.niśāntabhāge triṣu vaiṣṇavādyeṣv iyād dhanārthī na punarvasau ca/
BY_4.8cd/.niṣedhayanty ambupasaṃjñakasya madhyāhnam eke saniśāntabhāgam//
BY_4.9ab/.yatheṣṭavelāgamanaṃ praśastaṃ hastaindavopendrasurejyabheṣu/
BY_4.9cd/.kṛtvā prayāṇaṃ śravaṇe śriyo 'rthī viśen na jātuḥ kṣitipaḥ svasīmni//
BY_4.10ab/.saumye gatvādhyuṣya raudre 'ditīśe saṃprasthātā bādhate śatrusaṃghān/
BY_4.10cd/.maitre gatvā pauruhūte samuṣya?
mūle yāyāc chatrunāśāya bhūpaḥ//
BY_4.11ab/.haste gatvā svāticitre samuṣya śakrāgnyṛkṣe prasthito bādhate 'rīn/
BY_4.11cd/.tiṣye pauṣṇe vāsave caikarātraṃ sīmni sthitvā bhūtim āpnoti yātā//
BY_4.12ab/.ṛkṣe pāpaiḥ saṃyute 'ntaḥ prakopo lakṣmībhraṃśo rāhuṇārkeṇa rogaḥ/
BY_4.12cd/.ketūlkābhyāṃ pīḍite deśanāśaḥ kleśaḥ saure soṣṇaraśmyātmaje ca//
dhūpapariveśavikampapāṃsuyukteṣv athānayagadaśramarogapīḍāḥ/
BY_4.13cd/.bhinne graheṇa vaśatām upayāti śatroḥ sandhyārātre 'śanihate 'javighāta uktaḥ//
BY_4.14ab/.janmādi karma tato dṛśan na(va)
maṃ saṃghātikaṃ coḍubhāgam/
dyād daśa(maṃ)
bhramavināśasaṃjñaṃ ca trayorviṃśam//
BY_4.15ab/.ādyāt tu paṃcaviṃśaṃ mānasametaṃ naraḥ ṣaḍṛkṣaḥ syāt/
BY_4.15cd/.mānavanakṣatro nṛpatir ādyāt tad evābhiṣekarkṣam//
BY_4.16ab/.nāmānurūpam eṣāṃ sadasatphalam iṣṭapāpaguṇadoṣaiḥ/
BY_4.16cd/.janmarkṣādiviśuddhau yātā śatrūn jayaty acirāt//
BY_4.17ab/.janmabhakarmādhānoditās tu sampadvipatkarāḥ kṣemāḥ/
BY_4.17cd/.pratyarisādhakavaināśikāḥ syur mitrātimitre ca//
BY_4.18ab/.mitrātimitrasādhakasampadaḥ kṣemeṣu karmabhe yathā/
BY_4.18cd/.prāpnoti nāvaśeṣeṣv abhiṣekapurastād yātas tu//
BY_4.19ab/.sitasiddhārthakaśālipriyaṅgumadayantikāmbubhiḥ puṣye/
BY_4.19cd/.snātvā yāyāt prācīṃ saumye sahasramaṇitoyaiḥ//
BY_4.20cd/.toyaiḥ snātvā nṛpatir yāyād yāmyāṃ diśaṃ haste//
BY_4.21ab/.saridabhyākulamṛḍbhiḥ snātvā (ca)
caitre prāgdiśaṃ yāyāt/
BY_4.21cd/.śravaṇe tu nadīsaṅgamamṛtsalilaiḥ paccimām eva//
BY_4.22ab/.madhubhadradārusahitaiḥ snātvā toyair udak śraviṣṭhāsu/
BY_4.22cd/.gogajaviṣāṇakośair madhughṛtapūrṇair udak pauṣṇe//
BY_4.23ab/.udag vai vaiśvadeve snātvā madhupūthikāpūrtasalilaiḥ/
BY_4.23cd/.naksatradevamantraiś cāgniṃ hutvā jayaṃ labhate//
BY_4.24ab/.akṣatamāṣāḥ khinnās tilasahitās taṇḍulā dadhi ca gavyam/
BY_4.24cd/.vṛṣabhapiśitaṃ mṛgasya ca pañcānām āśvinādīnām//
BY_4.25ab/.rudhiravilāyanapāyasabhujaṅgamāṃsāni śāṅkarādīnām/
BY_4.25cd/.pitrye tilaudanaṃ ṣaṣṭikānnam ṛkṣadvaye parataḥ//
BY_4.26ab/.prāśyāḥ priyaṅgucitrāṇḍajāḥ phalaṃ yāvakaṃ kulatthāś ca/
BY_4.26cd/.madhusarpiṣī ca hastān mūlāny ambūni saktavo mūlāt//
BY_4.27ab/.śravaṇādīnām adyāc chāliṃ śākaṃ biḍālamāṃsaṃ ca/
BY_4.27cd/.ājyaṃ yatheṣṭamāṃsaṃ ca saktavo māṣasaṃyuktāḥ//
BY_4.28ab/.prāśyādi ghṛtaṃ tilaudanaṃ matsyāḥ kṣīram iti pradakṣiṇam/
BY_4.28cd/.adyān nṛpatir yathādiśaṃ nakṣatrābhihitaṃ ca siddhaye//
BY_4.29ab/.asvādu cyutakacamakṣikānuviddhaṃ durgandhi kṣayakṛd abhūri yac ca dagdham/
BY_4.29cd/.susvinnaṃ mudu ruciraṃ manonukūlaṃ svādvannaṃ bahu vijayāya yānakāle//
BY_4.30a/.guṇavati tithāv ṛkṣe 'niṣṭe divā gamanaṃ hitaṃ
BY_4.30b/.niśi ca bhagane śastaṃ yānaṃ tithau guṇavarjite/
BY_4.30c/.bhatithigaditān doṣān prāpnoty ataḥ pratilomago
BY_4.30d/.guṇam api tayoḥ samyag yātur jagāda bhṛgur muniḥ//E30
chap.5 vāraphala
BY_5.1ab/.udaranayanarogaśvāpadāraṇyavādhāḥ savitṛdivasayātāpyaśnute 'rthakṣayaṃ ca/
BY_5.1cd/.anilakaphajarogān śaktimānānnahāniṃ salilajanitapīḍāṃ cāhni yātā himāṃśoḥ//
BY_5.2ab/.jvalanavadhaviṣāsṛkpittaruk śatrupīḍām avanijadinayātā vādhyate śatrusaṃghaiḥ/
BY_5.2cd/.ahani savitṛsūnor dainyam āpnoti gacchan svajanadhanaviyogaṃ mṛtyubandhāmayāṃś ca//
BY_5.3ab/.budhadivasagato 'rīn bādhate mantraśaktyā sravaṇasukhakathāptiṃ śilpimitrāgamāṃś ca/
BY_5.3cd/.kṣitidhanajayaratnastrīpratāpapramodān atibalam acireṇa svīkaroty ahni sūreḥ//
BY_5.4ab/.pravarayuvatiśayyāvastragandhānnapānasmarasukhadhanaratrāny ahni bhuṃkte sitasya/
BY_5.4cd/.anupacayagato 'haḥ śastam apy apraśastaṃ śubham upacayasaṃsthaḥ pāpasaṃjño vidhatte//E4
chap.6 muhūrta
BY_6.1ab/.garavaṇijaviṣṭiparivarjitāni karaṇāni yātur iṣṭāni/
BY_6.1cd/.garam api kaiś cic chastaṃ vaṇijaṃ ca vaṇikkriyāsv eva/
BY_6.2cd/.indrāgnīndraniśācaravaruṇāryamayonayaś cāhni//
BY_6.3ab/.rudrājāhirbudhnyāḥ pūṣā dasrāntakāgnidhātāraḥ/
BY_6.3cd/.indvaditiguruhariravitvaṣṭranilākhyāḥ kṣaṇā rātrau//
BY_6.4ab/.ahnaḥ pañcadaśāṃśo rātreś caivaṃ muhūrta iti saṃjñā//
BY_6.4cd/.sa ca vijñeyas tajjñaiś chāyāyantrāmbubhir yuktyā//
BY_6.5ab/.nakṣatravat kṣaṇānaṃ parighādi tadīśvaraiḥ samaṃ cintyaṃ/
BY_6.5cd/.phalam api tad eva dṛṣṭaṃ gargādyais tatra ca ślokāḥ//
BY_6.6ab/.ahorātraṃ ca sampūrṇaṃ candranakṣatrayojitam/
BY_6.6cd/.tannakṣatramuhūrtāś ca samakarmaguṇāḥ smṛtāḥ//
BY_6.7ab/.aṣṭame 'rdhadivase same śubho yo viriñcavibhusaṃjñitaḥ kṣaṇaḥ/
BY_6.7cd/.tena yānam apahāya dakṣiṇāṃ sarvadikṣv abhijitā praśasyate//E7
chap.7 candrabala
BY_7.1ab/.satya āha gatikarmakalpahā janmagas tu himaguryiyāsataḥ/
BY_7.1cd/.tatra dehanavate 'vajāyate tena karmasu na sādhakaḥ smṛtaḥ//
BY_7.2ab/.tac ca tasya bahubhir viśodhitaṃ lagnam eva sutarāṃ yatas tanuḥ/
BY_7.2cd/.tulyadehanavatāṃ prapadya kiṃ sodayodayam uvāca śobhanam//
BY_7.3ab/.aṣṭavargapariśodhitaḥ śaśī śreṣṭhatāṃ samanuvartate yadā/
BY_7.3cd/.janmago 'pi hi tadā praśasyate yo 'ṣṭavargaśubhadaḥ sa śobhanaḥ//
BY_7.4ab/.saptamāyadaśaṣaṭtrijanmago neṣṭado dvinidhanopagair grahaiḥ/
BY_7.4cd/.bandhuriḥphanavapañcamasthitaiś ceṣṭado yadi vilomaveśmagaḥ//
BY_7.5ab/.yasya gocaraphalapramāṇatā tasya vedhaphalam iṣyate na vā/
BY_7.5cd/.prāyaśo na bahusaṃmataṃ tv idaṃ sthūlamārgaphalado hi gocaraḥ//
BY_7.6ab/.yasyotsṛjaty uḍupatiḥ puruṣo 'pasavyaṃ janmarkṣam āpadam upaiti sa bhūmipālaḥ/
BY_7.6cd/.yāyī tathetaragṛhopagate sitādau yāyītareś varajayo bahule kṣayaś ca//
BY_7.7ab/.horārāśāv upacayagṛhe janmabhe vā yiyāsor hānir hānāv uḍugaṇapatau vṛddhir āpūryamāṇe/
BY_7.7cd/.pakṣasy ādāv apacayagṛhe hānir āpūryamāṇe vṛddhis tūktā hrasati himagau kṛṣṇapakṣādisaṃsthe//
BY_7.8ab/.upacayagṛhayuktaḥ savyagaḥ śuklapakṣe śubham abhilaṣamāṇaḥ saumyamadhyasthito vā/
BY_7.8cd/.sakhivaśigṛhayuktaḥ kārakarkṣe 'pi cendur jayasukhaphaladātā tatprahartāny athātaḥ//
BY_7.9ab/.prakṣīṇe 'pya anupacayasthite 'pe yāyād viśrabdhaṃ yadi sakhivaśyakārakarkṣe/
BY_7.9cd/.naivaṃ ced udayagṛhāt svajanmabhād vā sampūrṇe 'py upacayage 'pi na prayāyāt//
BY_7.10ab/.bhṛgusutabudhabhinne ruk sureḍyena mṛtyur bhayam asitakujābhyāṃ ketunā strīpraṇāśaḥ/
BY_7.10cd/.apaṭukiraṇakāntau gacchataḥ śatruvṛddhiḥ savikṛtapariveṣe netranāśaḥ śaśāṅke//E10
chap.8 lagnabala
BY_8.1ab/.dvipadavaśagāḥ sarve siṃhaṃ vihāya catuṣpadāḥ salilanilayābharkṣāvaśyāḥ sarīsṛpajātayaḥ/
BY_8.1cd/.mṛgapativaśe tiṣṭhanty ete vihāya sarīsṛpān na kathitagṛheṣūhyaṃ vaśyaṃ janavyavahārataḥ//
BY_8.2ab/.sthalajalajasarīsṛpāḥ svakānāṃ balam abhivīkṣya vidheyatāṃ bhajante/
BY_8.2cd/.viṣamagṛhavaśe samā dyusaṃsthā niśi viṣamā vaśavartinaḥ samānām//
BY_8.3ab/.śīrṣodaye samabhivāṃchitakāryasiddhiḥ pṛṣṭhodaye viphalatāṃ balavidravaś ca/
BY_8.3cd/.yātavyadiṅmukhagatasya sukhena siddhir vyarthaśramo bhavati dikpratilomalagen//
BY_8.4ab/.śastaṃ divā dinabale niśi naktavīrye rāśau viparyayabale gamanaṃ na śastam/
BY_8.4cd/.indvarkalagnasahiteṣu gamaścarādyeṣv anyasvakobhayamahīprativṛddhidātā//
BY_8.5ab/.mīnodaye pravasataḥ kuṭilaḥ sadoṣo mārge bhavaty akṛtakāryanivartanam ca/
BY_8.5cd/.anyāṃśakeṣv api jhaṣe phalam etad eva mīnāṃśakeṣu ca pararkṣasamāśriteṣu//
BY_8.6ab/.ripunidhane ripunidhanaṃ ripuṣaṣṭhe lagnage vadho yātuḥ/
BY_8.6cd/.satyānuśāsanam idaṃ vāsiṣṭhe nāyam ekāntaḥ//
BY_8.7ab/.śatroḥ prasūtisamaye yadi nidhanaṃ saṃyutaṃ grahaiḥ pāpaiḥ/
BY_8.7cd/.saumyayutaṃ vā ṣaṣṭhaṃ sadasatphalatā tatas tābhyām//
BY_8.8ab/.kleśād vinā phalam arikṣayam arthasiddhiṃ prāpnoti lagnasahite pravasan svalagne/
BY_8.8cd/.arthakṣayaṃ śramamanarthamato dvitīye kalyāṇasaukhyavibhavāgamam āhur eke//
BY_8.9ab/.bhṛtyārthavāhanasahāyajayās tṛtīye bandhārthanāśabhayasainyavadhāś caturthe/
BY_8.9cd/.mantropajāpavipadātmajabhe 'rivṛddhiḥ ṣaṣṭhe 'rivittabaladīptijayāgamāś ca//
BY_8.10ab/.dyūne 'dhvavāhanavipatkṣudatiśramārtir bandho vadhaḥ paribhavo nidhane rujaś ca/
BY_8.10cd/.dharme 'rthanāśagadakāryavipadbhayāni kāryaṃ vinā balabhayaṃ daśame kṣayaś ca//
BY_8.11ab/.kecid vadanty upacayopagṛhītam etat tasmāc chubhaṃ daśamabhe gamanaṃ vilagen/
BY_8.11cd/.arthāptidīptiśubhasiddhijayāś ca lābhe ripphe chalaṃ vyaaybhaye vijite 'pi bhedaḥ//
BY_8.12a/.rogāj janmagṛhodaye sutavadho 'siddhiś ca tatpañcame
BY_8.12b/.dyūne kleśam avāpya janmabhavanāt prāpnoti paścāt sukham/
BY_8.12c/.mārgād eva nivartanaṃ navamabhe meṣūraṇe 'rthāgamaḥ
BY_8.12d/.śeṣarkṣeṣu yathaiva lagnabhavanāt tadvat phalaṃ janmataḥ//
BY_8.13ab/.kṣuttṛṣṇārtimārganāśo 'kṣirogaḥ kleśāvāptis tigmagoḥ prāgvilagne/
BY_8.13cd/.śastā cāndre devatārthaṃ svadeśe kauje pittavyālaśastrāgnipīḍā//
BY_8.14ab/.baudhe tuṣṭir vāṃchitāptir yaśaś ca jaive 'thāptiḥ sthānamānārināśāḥ/
BY_8.14cd/.strīratnāptiḥ kāryasiddhiś ca śaukre mānde bandhavyādhinīcāvamānāḥ//
BY_8.15ab/.saumyo 'pi janmani na yaḥ śubhapuṣṭidātā sthānaṃ na tasya śubhadaṃ vrajato vilagen/
BY_8.15cd/.pāpo 'pi yaḥ śubhaphalaṃ prakaroti puṃsāṃ sthānaṃ vilagnagatam iṣṭam uśanti tasya//
BY_8.16ab/.avidheyaṃ bhavanaṃ yat svajanmalagnarkṣayoḥ prayātṛṇām/
BY_8.16cd/.apy anukūlaṃ lagnaṃ dhanakṣayāyāsadaṃ bhavati//
BY_8.17ab/.sakhivaśyatām upete svajanmalagnarkṣayor vilagnarkṣe/
BY_8.17cd/.apacayakare 'pi yātur jayadhanamānāgamāḥ kṣipram//
BY_8.18ab/.kecid vadanti yasmin graho niraṃśaṃ karoti tallagnam/
BY_8.18cd/.bhavanaṃ yātur aniṣṭaṃ bhayaśokodvegadaṃ yasmād//
BY_8.19ab/.vṛṣavṛścikakarkaṭair nṛṇām anukūlair api lagnam āśritaiḥ/
BY_8.19cd/.gamanaṃ pravadnay aśobhanaṃ munayo 'nyarkṣasamāśritair api//
BY_8.20ab/.veśirvilagnopagato yiyāsor vināpi yatnāt kurute phalāptim/
BY_8.20cd/.gauyānam iṣṭaṃ jalarāśilagne tad aṃśake cānyagṛhodaye 'pi//E20
chap.9 lagnabheda
BY_9.1ab/.ūrdhvā tiryag vānatā syāc ca horā muktā krāntā nāgatārkā krameṇa/
BY_9.1cd/.ity etāḥ syur jīvaśarmopadeśe jñeyo rāśir brahmaṣaṇḍasya pakṣe//
BY_9.2ab/.ūrdhvā syād yā ṣaṭcarādyeṣu horā bhūyo bhūyo maṇḍale kaiścid uktā/
BY_9.2cd/.rāśau rāśau prāgvilagnopayātaiḥ drekkāṇais tu prāha horāṃ vasiṣṭhaḥ//
BY_9.3ab/.sarvaṃ pramāṇaṃ municoditatvāt kiṃ tv atra yojyaṃ dalam eva horā/
BY_9.3cd/.yasmin sahasrāṃśuravasthito 'rdhe tiryaṅmukhī sā gaṇaye tato 'nyāḥ//
BY_9.4a/.dhatte vāṃchitakāryam ūrdhvavadanā kleśād vinā lagnagā
BY_9.4b/.kleśāyāsaparikṣayāṃś ca kurute tiryaṅmukhī gacchataḥ/
BY_9.4c/.sainyabhraṃśam adhomukhī prakurute kṛcchrād gṛhe cāgamaṃ
BY_9.4d/.srvāḥ puṣṭaphalapradāḥ svapatinā dṛṣṭā na pāpagrahaiḥ//
BY_9.5ab/.grahadivasaphalaṃ yad eva yātur tad akhilam eva karoti tasya horā/
BY_9.5cd/.himasalilasṛjo vināha kaścid yuvatisamāśrayaratnadeti cāndrī//
BY_9.6a/.drekkāṇākāraceṣṭāguṇasadṛśaphalaṃ yojayed vṛddhihetor
BY_9.6b/.drekkāṇe saumyarūpe kusumaphalayute ratnabhāṇḍānvite ca/
BY_9.6c/.saumyair dṛṣṭe jayaḥ syāt praharaṇasahite pāpadṛṣṭe ca bhaṅgaḥ
BY_9.6d/.sāgnau dāho 'tha bandhaḥ sabhujaganigale pāśayukte ca yātuḥ//
BY_9.7ab/.nṛpabhūrtir lagnagate drekkāṇe mantriṇo dvitīye ca/
BY_9.7cd/.vaidyapurohitasāmbatsarās tṛtīye pare bhṛtyāḥ//
BY_9.8ab/.sthānaparākramacintā vyāpāraparākramau camūpabalam/
BY_9.8cd/.abhyavahāryaṃ śayanāsane ca tatpaṃcasu kramaśaḥ//
BY_9.9ab/.yānāsanaśayyāvāhanāni daśame 'pare 'nnapānāni/
BY_9.9cd/.vāhanayodhāḥ paratas trayodaśe bhavati yuvarājā//
BY_9.10ab/.jñeyaṃ balaṃ prayātur mantrasya viniścayaś ca tatparatah/
BY_9.10cd/.tarataḥ pañcadaśādye drekkāṇacatuṣṭaye ripavaḥ//
BY_9.11ab/.ekonaviṃśake sainikāmbuśayane dhanāni parato 'rthāḥ/
BY_9.11cd/.parato 'sya daṇḍanetā saimyasyopadravaḥ prarataḥ//
BY_9.12ab/.senācchidraṃ tasmāt senānetā bhavec caturviṃśe/
BY_9.12cd/.sainyārogyaṃ sainyaṃ catuṣpadaṃ ca kramāt tritaye//
BY_9.13ab/.kāryaṃ kośaḥ phalasiddhayas traye bhūmipās traye parataḥ/
BY_9.13cd/.dharmakriyātha yodhārcanaṃ ca yātrāsamāptiś ca//
BY_9.14ab/.ity udayādyā bhāvā drekkāṇair ye mayā samuddiṣṭāḥ/
BY_9.14cd/.sadasatphalam ādeśyaṃ sadasadyutavīkṣaṇāt teṣām//
BY_9.15ab/.navabhāge tigmāṃśorvāhananāśo vilagnasaṃprāpte/
BY_9.15cd/.kṛcchrāt svagṛhāgamanaṃ pratāpamṛdutā ca candrāṃśe//
BY_9.16ab/.kauje 'gnibhayaṃ baudhe mitraprāptir dhanāgamo jaive/
BY_9.16cd/.bhogavivṛddhiḥ śaukre bhṛtyavināśo ravisutāṃśe//
BY_9.17ab/.yad udayati phalaṃ grahe pradiṣṭaṃ janayati tasya navāṃśako vlagne/
BY_9.17cd/.subhabhavananavāṃśe sahāyo ripubalabhāgam upaiti yātur atra//
BY_9.18ab/.yat proktaṃ rāśy udaye dvādaśabhāge 'pi tat phalaṃ vācyam/
BY_9.18cd/.yac ca navāṃśakavihitaṃ triṃśāṃśasyodaye tat syāt//E18
chap.10 grahasthānabala
BY_10.1ab/.santāpaśokagadavighnakṛd udgame 'rkaḥ kalyāṇamānabalahārdiharo dvitīye/
BY_10.1cd/.hemānnavidrumamaṇikṣitidas tṛtīye vairāgyabandhukalahāratidaś caturthe//
BY_10.2ab/.putrāpadaṃ sutagṛhe 'dhvani cārthasiddhiṃ ṣaṣṭhe 'bhivāṃchitaphalāptim arikṣayaṃ ca/
BY_10.2cd/.dyūne kalatrakalahaṃ dhanasaṃkṣayaṃ ca mṛtyuṃ karoti nidhane savitā rujaṃ ca//
BY_10.3ab/.dharmaṃ hinasti navame savitārthadaś ca hatvā viyatyaviditaṃ śramakarmadātā/
BY_10.3cd/.ratnāgamaṃ subahu lābhagataḥ karoti kṛtvā vyayaṃ vyayagataḥ kurute 'rtham alpam//
BY_10.4ab/.lagne śaśī kalahaśokakaro na pūrṇaḥ strīvājiratnasuhṛdātmajadaḥ kuṭumbe/
BY_10.4cd/.duścikyago yuvatiratnadhanapradātā bandhvāptidaḥ suhṛdi tatkṣayadaś ca kṛṣṇe//
BY_10.5ab/.arthapradas tanayagaḥ sutaśokakṛc ca mitrāritāṃ prakurute na sukhaṃ ca ṣaṣṭhe/
BY_10.5cd/.aste 'rthabhūyuvatido 'rthavināśado 'ṇuś candro 'ṣṭame nidhanaśokakaraḥ prayātuḥ//
BY_10.6ab/.pratyeti cāśu navame kurute ca kāryaṃ kṣīṇe kṣayo viyati vṛddhirato 'nyathāsthe/
BY_10.6cd/.aiśvaryasaukhyadhanalābham upaite lābhe kleśakṣayavyayabhayāni ca riṣphayāte//
BY_10.7ab/.lagne viṣāgnirudhirāgamaśastrabādhā bhindyād balaṃ dhanagato 'rthakaraś ca paścāt/
BY_10.7cd/.duścikyago yuvatiratnadhanāmbarāptiṃ bandhukṣayāribhayado hibuke mahījaḥ//
BY_10.8ab/.putāpadaṃ kṣitisutaḥ kurute sutasthaḥ śatrupraṇāśam acirād arigaḥ karoti/
BY_10.8cd/.arthakṣayāratigadārdanamastasaṃstho bandhārthahānigadamṛtyubhayāni mṛtyau//
BY_10.9ab/.dharmaṃ na sādhayati dharmagato mahījaḥ śasto 'mbare na śubhadaḥ kathito 'pariś ca/
BY_10.9cd/.lābhe 'rthasiddhivibhavāgamadaḥ prayātur vittakṣayaṃ bahu karoti gataś ca riṣphe//
BY_10.10a/.lagne kīrtisukhārthabuddhivijayān prāpnoti vittaṃ dhane
BY_10.10b/.sotkaṇṭhaṃ sa virāgameti sahaje kāmān labhetākhilān/
BY_10.10c/.pātāle śayanānnapānavibhavān putrāgamaṃ pañcame
BY_10.10d/.ṣaṣṭhe yāty aribādhyatāṃ śaśisute kleśaś ca yātur bhavet//
BY_10.11a/.jāyāsthe pravarāṅganāmbaradhanaprāptir budhe 'rkācyute
BY_10.11b/.kecit kleśam uśanti naidhanagate śaṃsanti kecic chubham/
BY_10.11c/.dharme dharmavivṛddhir ambaragate siddhir bhaved īpsitā
BY_10.11d/.vidyārthāptir ayatnataś ca parato riṣphe ca vācyo vyayaḥ//
BY_10.12ab/.kīrtir lagne 'rthāthasiddhir dvitīye duścikyasthe kṣucchramārtiḥ surejye/
BY_10.12cd/.pātālasthe dharmatatvābhimānā kāryaṃ sidhyaty ātmajasthe 'py asādhyam//
BY_10.13ab/.ṣaṣṭhe jīve śatrurāyāti vaśyaṃ kecit prāhur vaśyatāṃ yāti śatroḥ/
BY_10.13cd/.vindanty aste 'riṣṭayoṣāyaśāṃsi mṛtyau prāṇān hanty athānye jagur na//
BY_10.14ab/.putrotpattir dharmasiddhiś ca dharme jīve karmaṇy arthasiddhir yaśaś ca/
BY_10.14cd/.lābhe kāryaṃ vāñchitaṃ yāti siddhiḥ riṣphe prāpte kliśyate 'nekaduḥkhaiḥ//
BY_10.15a/.veśyārthāmbaramālyabhojanasukhaprāptir vilagne bhṛgau
BY_10.15b/.lābho 'rthe sahaje na sīdati gataḥ prāpnoti śreṣṭhāṃ śrutim/
BY_10.15c/.pātāle suhṛdāgamaḥ sutagṛḥ sthānārthamānāgamaḥ
BY_10.15d/.ṣaṣṭhe śatruparābhavāratiśucaṃ sthāne 'nyathā tajjaguḥ//
BY_10.16a/.dattvā strīdhanam astagaḥ svaviṣayavyucchittido bhārgavaḥ
BY_10.16b/.kāryaṃ sādhayate 'ṣṭame 'tha navame kṣipraṃ karotīpsitam/
BY_10.16c/.yātuḥ karmagataḥ prabhūtadhanado lābhe jayārthaprado
BY_10.16d/.vyarthaṃ dvādaśago vyayaṃ prakurute śasto 'parair dvādaśe//
BY_10.17ab/.bandhaṃ vadhaṃ cārkasute vilagne dhane arthahāniṃ labhate śubhaṃ ca/
BY_10.17cd/.śatror balaṃ hanti gatas tṛtīye caturthago bandhubhayaṃ parebhyaḥ//
BY_10.18ab/.nārthasya siddhiḥ sutage 'rkaputre ripūn ripusthe sṛjayaty ayatnāt/
BY_10.18cd/.utsāhabhaṅgo 'kṣirujaś ca dāre viṣāgniśastrādivadho 'ṣṭamasthe//
BY_10.19ab/.dharme na dharmaṃ labhate sukhañ ca yānāvṛtiṃ karmaphalaṃ ca svasthe/
BY_10.19cd/.ekādaśasthe jayavittalābhān mande 'ntyage nārtham upaiti yātā//
BY_10.20a/.prāyo jaguḥ sahajaśatrudaśāyasaṃsthāḥ
BY_10.20b/.pāpāḥ śubhāḥ savitṛjaṃ parihṛtya khastham/
BY_10.20c/.sarvatragāḥ śubhaphalaṃ janayanti saumyās
BY_10.20d/.tyaktvāstasaṃsthamamarāriguruṃ jigīṣoḥ//
BY_10.21a/.kecit prāhur arivyayāstasahajasthānāni hitvā bhṛguḥ
BY_10.21b/.śreṣṭhaś candrasuto 'ntyadharmasahajadyūnasthito netaraḥ/
BY_10.21c/.candro lābhasutārthadharmasahajavyomasthitaḥ pūjito
BY_10.21d/.jīvaḥ sarvagato maṇitthakathito neṣṭo 'ntyaṣaṭstryāśritaḥ//
BY_10.22ab/.ekīyapakṣe 'pi hi kaiścid ukto bhṛguḥ śubho 'ntyātmajalābhavarjam/
BY_10.22cd/.candrastriṣaṣṭhāyadaśāstasaṃstho budho 'stalagnāyasuhṛdvyayasthaḥ//E22
chap.11 utsargāpavāda
BY_11.1ab/.saumyāsaumyeṣv etal lagnādstheṣu yat phalaṃ proktam/
BY_11.1cd/.tatsamakālagatānāṃ phalavaiṣamyād anekāntam//
BY_11.2ab/.horāvido jagur idaṃ sutāv abalo daśādhipāriś ca/
BY_11.2cd/.aśubhaphaladaś cāsāmpratam udaye saumyo 'pi neṣṭaphalaḥ//
BY_11.3ab/.sāmprataṃ śubhadaḥ sutau balanvito yo daśādhi(pa)mitraṃ ca/
BY_11.3cd/.pāpo 'piśubhaphalaḥ syāc chalokaḥ śāstroditaś cātra//
BY_11.4a/.saumyo 'py atīvacirabhāviphalo na yojyaḥ
BY_11.4b/.pāpo 'py asāmprataphalo ripunirjitaś ca/
BY_11.4c/.pākādhipo ''tmasadanāṣṭakavargaśuddhaḥ
BY_11.4d/.avalpo 'phalaś ca dinabhāṃśavidhis tathā syāt//
BY_11.5ab/.saumyaṃ daśādhipaṃ lagnasaṃsthamicchanti kecid ācāryāḥ/
BY_11.5cd/.pāpāṃ copacayasthaṃ na vilagne tatra ca ślokau//
BY_11.6ab/.saumyagraheṣu lagneṣu śubham ekāntaniścitam/
BY_11.6cd/.papagrahodaye yātur asaṃśayam aśobhanam//
BY_11.7ab/.tasmāt krūraṃ daśānāthaṃ yātur vīryaguṇānvitam/
BY_11.7cd/.kuryād upacayarkṣeṣu na vilagne kathaṃcana//
BY_11.8ab/.tac ca viruddhaṃ teṣāṃ katham anyadaśāsu dāsyate svaphalam/
BY_11.8cd/.evaṃ phalasya nāśo vrajati sarvasya phalali(lī)psoḥ//
BY_11.9ab/.tasmān naikānto 'yaṃ jātakam avalokya nirdiśet sadasat/
BY_11.9cd/.ślokau vṛttaṃ bhedaṃ prāha maṇittho vasiṣṭhaś ca//
BY_11.10ab/.rakṣakā vardhakāś caiva ye syur janmani nāyakāḥ/
BY_11.10cd/.tān pāpān api niḥśaṅko yātrālagneṣu yojayet//
BY_11.11ab/.śubhāśubhaphalā yogā jātake ye 'py udāhṛtāḥ/
BY_11.11cd/.tān sarvān avalokyaiva prayāṇeṣv api yojayet//
BY_11.12ab/.horāgataḥ svabhavane yadi sūryaputro meṣopago 'vanisutaḥ svagṛhe śaśāṅkaḥ/
BY_11.12cd/.śukras tulādharagato mithune budhaś ca siṃhe ravir yadi ca pārthivajanma vidyāt//
BY_11.13ab/.janmasamaye śaśāṅkodayopacayasaṃsthitā grahāḥ kecit/
BY_11.13cd/.te sarve nānākhyā krūrāḥ saumyaiḥ samāścintyāḥ//
BY_11.14ab/.yo yasya daśamagṛhagaḥ sa tasya vaśyas tu bhavati niyamena/
BY_11.14cd/.yaś cātha paṇapharasthaḥ sa bhavati rakṣopagas tadvat//
BY_11.15ab/.upacayagṛhopayātāḥ prasparaṃ kīrtits tu tānasamāḥ/
BY_11.15cd/.ādau prakīrṇakādhyāye coditāḥ kārakāś ca//
BY_11.16ab/.janmeśvaralagnapayor yaḥ śatrur lagnagaḥ sa saumyo 'pi/
BY_11.16cd/.kurute dehavipattiṃ krūro 'pi śubhaṃ tayor mitram//
BY_11.17ab/.bhaven na yaḥ kārakatānasaṃjñaḥ svajanmalagnādhipayoḥ śubho 'pi/
BY_11.17cd/.karoti lagnopagataḥ sa yātur bhayaṃ vināśaṃ ca bahuprakāram//
BY_11.18ab/.papo 'pe lagnopagato narāṇāṃ śubhapradaḥ kārakatānasaṃjñaḥ/
BY_11.18cd/.tasmāt praytnād idm eva cintyaṃ yiyāsatāṃ kārakatānayātam//
BY_11.19ab/.eko 'pi vakropagato narāṇāṃ śubho 'śubho vāpi catuṣṭayasthaḥ/
BY_11.19cd/.vargo 'pi vāsyodayago vināśaṃ bahuprakāraṃ kurute 'dhvagānām//
BY_11.20ab/.svasutasthāne sūryaḥ strījanaratnapramodado lagne/
BY_11.20cd/.avaśeṣasthānagato vadhabandhodvegadaḥ kṣipram//
BY_11.21ab/.uḍupatir udayaṃ prāptaḥ sarvasthānopagaḥ prayātṛṇām/
BY_11.21cd/.kurute ripupravṛddhiṃ dīptivināśaṃ vighātaṃ ca//
BY_11.22ab/.sthāne 'rkasutasya kujo lagnastho ripuvināśajayadātā/
BY_11.22cd/.śeṣasthānopagataḥ kṣitisuto ratnārthanāśakaraḥ//
BY_11.23ab/.raviśaśibhaumasthāneṣv anarthado lagnagaḥ śaśāṅkasutaḥ/
BY_11.23cd/.bhṛgusutagurumandānām abhiṣekajayārthadīptikaraḥ//
BY_11.24ab/.jīvo bhṛgucandramasoḥ sthāne dhanayodhanāśakaḥ proktaḥ/
BY_11.24cd/.tatpariśeṣasthāneṣv avanisuhṛdvittaṃjayadātā//
BY_11.25ab/.saumyasthāne śukro balahānikaro 'rthado 'rihantā ca/
BY_11.25cd/.sthāne pariśeṣāṇām anilajvaraśatrukopakaraḥ//
BY_11.26ab/.arkasthāne mando lagnasthaḥ prītisaukhyalābhakaraḥ/
BY_11.26cd/.neṣṭo 'nyasthānasthaḥ pratāpabalamānahānikaraḥ//
BY_11.27a/.savitṛtanayaḥ svasthānastho dhanāṅgavināśakṛt
BY_11.27b/.tuhimakiraṇaḥ strīratnāptiṃ nareśvaratāṃ raviḥ/
BY_11.27c/.avanitanayaḥ sainyakṣobhaṃ priyaśravaṇaṃ budhaḥ
BY_11.27d/.suragururatho bhogaprāptiṃ karoti jayaṃ sitaḥ//
BY_11.28a/.yo 'staṃ yāty udayaṃ vā dakṣiṇamārgasthitaḥ sahastrāṃśoḥ/
BY_11.28b/.kurute grahaḥ salagne yodhadhanāṅgakṣayaṃ yātuḥ//
BY_11.29a/.tigmakarasyottarato darśanam āyāti yo graho 'staṃ vā/
BY_11.29b/.madhye tu vā sa lagne yātuḥ kusumāmbarāśanadaḥ//
BY_11.30a/.niyatagatidyutivarṇapramāṇavaikṛtyam ucyate vikṛtiḥ/
BY_11.30b/.vikṛtistho galnagato na śubhaḥ śubhadaḥ svabhavanasthaḥ//
BY_11.31a/.yāmye tamo jñaḥ śravaṇe ravis tu jāto viśākhāsu sitaś ca puṣye/
BY_11.31b/.pauṣṇapyabhāgyoragakṛttikāsu mandāravāgīśaśiravīndujanmā//
BY_11.32a/.trividhotpātābhihataṃ balavad grahapīḍitaṃ ca yasyarkṣaṃ/
BY_11.32b/.yātrāyāṃ lagnagataḥ sa varjanīyo 'nukūlo 'pi//
BY_11.33a/.pākeśvarādhimitre tadvarge vā vilagnage yātuḥ/
BY_11.33b/.svayam arir upaiti vaśyaṃ praṇataśirāḥ sārvabhaumo 'pi//
BY_11.34a/.pakeśvarārilagne varge vā tasya bhūpatir gacchan/
BY_11.34b/.vinihataśūranarāśvaḥ śatror āyāti vaśyatvam/
BY_11.35b/.karmāgamavyayāścodayādayaḥ kīrtitā bhāvāḥ//
BY_11.36a/.yātrāphalaṃ caturthe jāmitre śatravaḥ pramādaś ca/
BY_11.36b/.śubhapāpagrahayogāc chubhāśubhaṃ nirdiśed eṣām//
BY_11.37a/.satyācāryasya mate vibalaḥ śastaḥ śaśī prayāṇeṣu/
BY_11.37b/.digvīryonaḥ kevalam induḥ śasta iti jagur anye//
BY_11.38a/.yad eva yasyodayasaṃsthitasya phalaṃ prayāṇe sadasat pradiṣṭam/
BY_11.38b/.tad eva tasyākhilam ahni yātur grahasya varge ca vilagnasaṃsthe//E38
chap.12 miśraka
BY_12.1ab/.vyasanaṃ prāpno(ti)
mahad vyatipāte nirgato 'thavā mṛtyum/
BY_12.1cd/.vaidhṛtigamane 'py evaṃ tryahnaspṛśi samupadiśānty eva//
BY_12.2ab/.nāvamarātre yāyād doṣas tatrādhimāsake vyasanam/
BY_12.2cd/.ṛtvayanayugasyāptau na vijayakāṅkṣī nṛpaḥ pravaset//
BY_12.3ab/.svarkṣeśadaśādhipayor mitrodāsīnaśatrubhāṃśabhavāḥ/
BY_12.3cd/.tatpākabhujaś coktā vijigīṣor mitramadhyaripavaḥ//
BY_12.4ab/.riktāniṣṭadaśo 'rir niyamād vijigīṣuṇā samucchedyaḥ/
BY_12.4cd/.avarohidaśaḥ pīḍyaḥ karṣayitavyas tathārohī//
BY_12.5ab/.na sadṛśadaśo 'bhiyojyaḥ sandhānaṃ tena bhūpater vyāsam/
BY_12.5cd/.aśubhaiṣyāsannadaśaḥ śubhaiṣyapākena sandadhyāt//
BY_12.6ab/.śreyān viparyaye vigrahas tathārohiṇy aśubhaiṣyadaśaḥ/
BY_12.6cd/.āsīta yadā śatruḥ śubhaiṣyapāke vidūrasthaḥ//
BY_12.7ab/.ārohiśubhaiṣyadaśaḥ pākapatau balayute ca bhūpālaḥ/
BY_12.7cd/.yāyāt tadviparītaṃ dvaidhībhāvaṃ tu miśradaśaḥ//
BY_12.8ab/.riktopahatadaśāyāṃ janmodayanāthaśatrupāke ca/
BY_12.8cd/.svadaśeśakārakadaśaḥ saṃśrayaṇīyo narādhipatiḥ//
BY_12.9ab/.upacayakartur vrajed diśaṃ balavati kaṇṭakage ca dikpatau/
BY_12.9cd/.manasāpi na digbalānvite digadhipatau ca lalāṭasaṃsthite//
BY_12.10ab/.janmodayapau balānvitāv upacayakaṇṭakagau śubhapradau/
BY_12.10cd/.krūrāv api nityam eva tau saumyair eva samāv udāhṛtau//
BY_12.11ab/.svadaśādhipajanmalagnapāḥ sandhyārkopagatā na śobhanāḥ/
BY_12.11cd/.parihṛtya sitārkanandanau madhyās tigmakarād viniḥsṛtāḥ//
BY_12.12ab/.parasparaṃ saurikujau ravīndū trikoṇagau bhārgavalohitau ca/
BY_12.12cd/.phalaṃ yad uktaṃ tad aśeṣam eva vināśya paścāt svadiśaṃ nayantām//
BY_12.13ab/.ripudivaso yasya bhavet saumyo 'pi sa lagnago na śubhadātā/
BY_12.13cd/.pāpo 'pīṣṭaṃ janayati mitraṃ svadine vilagnasthaḥ//
BY_12.14ab/.balinaḥ kaṇṭakasaṃsthā varṣādhipamāsadivasahoreśāḥ/
BY_12.14cd/.dviguṇaśubhāśubhaphaladā parataḥ parato grahā yātuḥ//
BY_12.15ab/.yātrājasiṃhaturagopagate variṣṭhā madhyā śanaiścarabudhośanasāṃ gṛheṣu/
BY_12.15cd/.bhānau kulīrajhaṣavṛścikage 'tidīrghā śastas tu devalamate 'dhvani pṛṣṭhato 'rkaḥ//
BY_12.16ab/.sakalaphaladadaśāḍhyake pravarā madhyāṣṭavargasaṃśuddhau/
BY_12.16cd/.nyūnaphalā tātkālikavilagnatithidivasakaraṇādyaiḥ//
BY_12.17ab/.uttamaphalā yātrā trikoṇatuṅgopaca(ye)
ṣu saumyeṣu/
BY_12.17cd/.madhyā svamitrabhavanopageṣu nīcāribheṣv adhamā//
BY_12.18cd/.madhyottamā ca ṣaṣṭhā yātrā yātrāvidāmiṣṭā//
BY_12.19ab/.digvargavilomage hate sandhyākaropagate vidīdhitau/
BY_12.19cd/.śukre pravasan narer vaśaṃ yāti budhe ca vilomasaṃsthite//
BY_12.20ab/.anulo(ma)gate śaśāṅkaje śukre caivam api vyavasthite/
BY_12.20cd/.yāyād aviśaṅkito 'paraiḥ kathito 'pyāṅgiraso yathendujaḥ//
BY_12.21ab/.ākrandasārī dinamadhyago 'rkaḥ pauraḥ purastād aparatra yāyī/
BY_12.21cd/.ākranda indur gurumandasaumyāḥ paurāḥ smṛtā yāyina ity ato 'nye//
BY_12.22ab/.yāyigrahair vīryajayopapannaiḥ ke 'riprayāṇaṃ pravadanti dhanyam/
BY_12.22cd/.satyaṃ tathā kiṃ tu viśeṣam āhus te bhūpateḥ satphaladā jigīṣoḥ//
BY_12.23ab/.dṛṣṭe sāmnāṃ karmaniṣṭaṃ surārau vaitālīyaṃ pādadambhau ca hitvā/
BY_12.23cd/.śasto rāhus tryāyakarmopayāto yātavyaś cāsannatāgaś ca ketuḥ//
BY_12.24a/.sāmnāṃ śukrabṛhaspatī dinakaro vakraś ca daṇḍeśvarau
BY_12.24b/.bhedasyendujarāhuketuravijā dānasya naktamcaraḥ/
BY_12.24c/.ārkādāṭavikaṃ yamā(d)
bhṛtabalaṃ(syu)
r bhārgav(āc chreṇikaṃ)
BY_12.24d/.jñān mantraṃ ripudeśamaulabalapālak(ābhaume)
nduvāgīśvarāḥ//
BY_12.25ab/.yato 'pa(pa)
nnadivasakaroḍunāthayos tato vrajed ripunadhanāya pārthiva/
BY_12.25cd/.athāyanena yugapad ekasaṃsthayor dyunaktayo raviśaśinor vrajet tadā//E25
chap.13 dehaspandana
BY_13.1ab/.dakṣiṇapārśvaspandanam abhidhāsye tatphalakṣayo vāme/
BY_13.1cd/.pṛthivīlābhaḥ śirasi sthānavivṛddhir lalāṭe syāt/
BY_13.2ab/.bhrūnāsikāntare priyasamāgamo bhṛtyalabdhir akṣiṇos tu/
BY_13.2cd/.dṛkparyante 'rthāptiḥ pūrve jñeyātra cotkaṇṭhā//
BY_13.3ab/.yoṣitsaukhyaṃ gaṇḍe dṛkcaramādhaś ca saṅgare vijayaḥ/
BY_13.3cd/.śravaṇe ca hitaśravaṇaṃ nāsāyāṃ prītisaukhyaṃ ca//
BY_13.4ab/.adharottarauṣṭhayoḥ priyasamāgamavijayau gale ca bhogāptiḥ/
BY_13.4cd/.aṃse bhogavivṛddhir vāhāviṣṭena saṃyogaḥ//
BY_13.5ab/.haste 'rthāptiḥ pṛṣṭhe parājayo vakṣasi smṛto vijayaḥ/
BY_13.5cd/.prītyutpattiḥ pārśve stane tv apūrvā viṣayalabdhiḥ//
BY_13.6ab/.kaṭyāṃ balapramodaḥ sthānabhraṃśaḥ prakīrtito nābhau/
BY_13.6cd/.haste kośavivṛddhiḥ kleśo hṛdaye 'rthaparyantaḥ//
BY_13.7ab/.vāhanalābhaḥ sphigyāyurvṛṣaṇe yoṣidāgamaḥ śiśne/
BY_13.7cd/.muṣke tanayotpattir vastāv antaḥpurābhyudayaḥ//
BY_13.8ab/.pṛṣṭhata ūrvor doṣaḥ purataś calane tu śacivahitalabdhiḥ/
BY_13.8cd/.pracalati ca jānusandhāv arisandhānaṃ balavad uktam//
BY_13.9ab/.deśaikadeśanāśo jaṃghāyāṃ sthānalabdhiraṃdhry upari/
BY_13.9cd/.adhvāgamanam alābhaṃ caraṇatale spandamāne tu//
BY_13.10ab/.vraṇapiṭakatilakalāṃchanamaśakādāyas tv eva nirdiṣṭāḥ (syuḥ)/
BY_13.10cd/.kaṇḍūyanaṃ narapater dakṣiṇapāṇau jayāyaiti//E10
chap.14 cittaśuddhir
BY_14.1ab/.pṛṣṭavyo daivavidā viśrabdham upahvare narādhipatiḥ/
BY_14.1cd/.ripunidhanapraṇidhānaṃ prati bhavataḥ kiṃ manaḥ kurute//
BY_14.2ab/.brūyāt sa cen mama manaḥ protsahate harṣayet tataś caivam/
BY_14.2cd/.cittānukūlatā siddhilakṣaṇaṃ tatra ca ślokāḥ//
BY_14.3ab/.śubhāśubhāni sarvāṇi nimittāni syur ekataḥ/
BY_14.3cd/.ekataś ca manaśśuddhis tad dhi śuddhaṃ jayāvaham//
BY_14.4ab/.kiyac ciraṃ na labhyeta nimittaṃ gamanānugam/
BY_14.4cd/.na tv eva tu mano 'narthaṃ cireṇāpy anumanyate//
BY_14.5ab/.nimittānucaraṃ sūkṣmaṃ dehendriyamahattaram/
BY_14.5cd/.tejo hy etac charīrasthaṃ trikālaphaladaṃ nṛṇām//
BY_14.6ab/.prīyate na mano 'narthair nāsiddhāv abhinandati/
BY_14.6cd/.tasmāt sarvātmanā yātur anumeyaṃ sadā manaḥ//E6
chap.15 guhyakānuṣṭhāna
BY_15.1ab/.yātrārvāk saptāhād guhyakasāhāyakaṃ tryahaṃ pūrvam/
BY_15.1cd/.tryaham atha vijayasnānaṃ gṛhayajñaṃ saptame divase//
BY_15.2cd/.mūlakabhakṣair gandhair guggulumukhyais tathā dhūpaiḥ//
BY_15.3cd/.yāyān nagaracatuṣpatham abhuktavastrottarīyāṅgaḥ//
BY_15.4ab/.ardhaniśāyām udayati saumye vakre 'thavā tadaṃśe vā/
BY_15.4cd/.dadyād baliṃ daśasv apy āśāsu purohitaḥ kramaśaḥ//
BY_15.5ab/.āvartayet purodhāḥ kṛtāñjalis tatra rudrasāvitrīm/
BY_15.5cd/.kūṣmāṇḍamahārauhiṇakuberahṛdayāny ataḥ prapaṭhet//
BY_15.7ab/.viśvarūpā mahāsattvā mahātmano mahāvratāḥ/
BY_15.7cd/.prathamāḥ pratigṛhnīdhvam upahāraṃ namo 'stu vaḥ//
BY_15.8ab/.suputrāmātyabhṛtyo 'yaṃ sadāraś caiva pārthivaḥ/
BY_15.8cd/.rakṣṇīyo hite cāsya prayatadhvaṃ samāhitāḥ//
BY_15.9ab/.evam uktvā tatas tv arghyaṃ pramathebhyaḥ pradāpayet/
BY_15.9cd/.sāvitryāḥ sthaṇḍile tasmin sūtastūpahared balim//
BY_15.10cd/.yakṣarakṣaḥpiśācānām asurāṇāṃ tathāiva ca//
BY_15.11ab/.ye syur bhūtagaṇās tebhyo namo 'stv ity anuyāntu ca/
BY_15.11cd/.sannaddhāḥ svaiḥ praharaṇair arisenāvadhā ināḥ//
BY_15.12ab/.camūsametā anuyāntu pṛṣṭhato vicitramālyābharanā madotkaṭāḥ/
BY_15.12cd/.vicitravastrā jaṭilāḥ kirīṭinaḥ karālalambodarakubjavāmanāḥ//
BY_15.13ab/.nivṛttayātraḥ punar apy ahaṃ hi vo vijitya śatrūn bhavatāṃ prasādataḥ/
BY_15.13cd/.ato viśiṣṭaṃ bahuvittam uttamaṃ baliṃ kariṣye vidhinopapāditam//
BY_15.14ab/.anarcitā ye nṛpatiṃ savāhanaṃ vināśayanti kṣapayanti vā camūn/
BY_15.14cd/.supūjitāḥ siddhikarā bhavanti te pravādhakāḥ śatrugaṇasya cāhave//
BY_15.15ab/.kṣaṇaṣaṣṭhibhāgamātraṃ prayato nṛpatir visarjayet pramathān/
BY_15.15cd/.daivajñapurodhobhyām āveditamaṅgalo yāyāt//E15
chap.16 svapna
BY_16.1ab/.dukūlamuktāmaṇibhṛn narendraḥ samantridaivajñapurohito 'taḥ/
BY_16.1cd/.svadevatāgāram anupraviśya niveśayet tatra digīśvarārcām//
BY_16.2ab/.abhyarcya mantrais tu purohitas tān adhaś ca tasyāṃ bhuvi saṃskṛtāyām/
BY_16.2cd/.darbhais tu kṛtvāstaram akṣatais ca kiret samantāt sitasarṣapaiś ca//
BY_16.3ab/.brāhmīṃ sadūrvām atha nāgapuṣpīṃ kṛtvopadhānaṃ śirasi kṣitīśaḥ/
BY_16.3cd/.pūrṇān ghaṭān puṣpaphalābhidhānān āśāsu kuryāc caturaḥ krameṇa//
BY_16.4ab/.yaj jāgrato dūram upaiti daivam āvartya mantrāṃ kramaśas trir etam/
BY_16.4cd/.laghv ekabhug dakṣiṇapārśvaśāyī svapnaṃ parīkṣeta yathopadeśam//
BY_16.5ab/.namaḥ śambho trinetrāya rudrāya paramātmane/
BY_16.5cd/.vāmanāya virūpāya svapnādhipataye namaḥ//
BY_16.6ab/.bhagavan deva deveśa sūlabhṛd vṛṣavāhana/
BY_16.6cd/.iṣṭāniṣṭe mamācakṣva svapne suptasya śāśvatam//
BY_16.7ab/.ekavastre kuśāstīrṇe suptaḥ prayatamānasaḥ/
BY_16.7cd/.niśānte paśyati svapnaṃ śubhaṃ vā yadi vā 'śubham//
BY_16.8ab/.gataiṣyajātyantarasattvasaṅgaiḥ svapne 'py anūke gatije ca nityam/
BY_16.8cd/.yātuḥ prakopād anilātmakasya nagādrituṅgāmbaralaṅghanāni//
BY_16.9ab/.pittādhike kāñcanaratnamālyadivākarāgniprabhṛtīni paśyet/
BY_16.9cd/.śleṣmādhikaś cendubhaśubhrapuṣpasaritsarombhodhivilaṅghanāni//
BY_16.10ab/.jaghanyamadhyaprathame niśāṃśe prāvṛccharanmādhavasaṃjñate ca/
BY_16.10cd/.kāle marutpittakaphaprakopāt sādhāraṇaḥ syāt phalasannipātaḥ//
BY_16.11ab/.daśāsu coktaṃ grahapākajātaṃ cintā tu dṛṣā tu yathā tathaiva/
BY_16.11cd/.bībhatsasattvābhibhavo 'bhicāro vighnodbhavo guhyakajaḥ pradiṣṭaḥ//
BY_16.12ab/.anūkacintāgrahadoṣadṛṣṭāny atītakarṃāṇi ca niṣphalāni/
BY_16.12cd/.dyudṛṣṭapūrvāḥ kathitāś ca tadvad anyatra loke kathitā viśeṣāḥ//
BY_16.13a/.pratyakṣavad bhavati yaḥ sphuratīva cāntaḥ
BY_16.13b/.svapnasya tasya niyamāt sadasatphalāptiḥ/
BY_16.13c/.svapnāḥ śubhāśubhakṛtāḥ phaladā narāṇām
BY_16.13d/.uddeśamātram iha tān anuvarṇayāmi//
BY_16.14a/.svāṅgaprajvalanaṃ paropagamanaṃ śakradhvajāliṅganaṃ
BY_16.14b/.diksaṃvṛttanarendrakanyakatanor vikṣepaṇaṃ dikṣu ca//
BY_16.14c/.bandho vā nigale grasec ca dahanaṃ nānāśirobāhutā
BY_16.14d/.chatraṃ vā dvirado 'bhiṣicya bibhṛyād divyo 'thavā brāhmaṇaḥ//
BY_16.15b/.yadi ca mahiṣīsiṃhīvyāghrīgavāṃ sukhadohanaḥ/
BY_16.15c/.jaṭharanisṛtaiś cāntrair grāmadrumādiniveṣṭanaṃ
BY_16.15d/.viśati yadi vā suśliṣṭāṅgī tanuṃ pravarāṅganā//
BY_16.16a/.manujahṛdayamūrdhnāṃ bhakṣaṇaṃ vā svadeha-
BY_16.16c/.tṛṇatarukusumāmbhaḥprodgamo vā svanābhau
BY_16.16d/.kṣititanuparivartonmūlane vādhirājyam//
BY_16.17b/.daraṇam api ca mūrdhnaḥ sapta pañca tridhā vā/
BY_16.17d/.grasanam udadhibhūmyoś cādhirājyapradāni//
BY_16.18a/.vipularaṇavimardadyūtavādaiś ca jitvā
BY_16.18b/.paśumṛgamanujānāṃ labdhir agryāsanaṃ vā/
BY_16.18c/.viḍaśanaparilepo 'gamyanārīgamo vā
BY_16.18d/.svamaraṇaśikhilābhaḥ sasyasandarśanaṃ ca//
BY_16.19b/.dvijasuragururājñāṃ darśanāny āsiṣaṃ ca/
BY_16.19c/.maṇirajatasuvarṇāmbhojapātreṣu bhuṅkte
BY_16.19d/.yadi dadhiparamānnaṃ śoṇite majjane vā//
BY_16.20cd/.abhaya jaya ca bhuṃkṣva ceti śabdāḥ pariṇatarājyaphalapradāḥ pradiṣṭāḥ//
BY_16.21ab/.pūrvajanmasu cābhyastā sattvarūpā gatis tadā/
BY_16.21cd/.(tada)nūkam iti proktam iha paścāt karoti yat//
BY_16.22ab/.mudrādiṣu yajñanīviṣu strīsaṃjñādiṣu cāṅganāptir uktā/
BY_16.22cd/.labdhe śayane 'tha darpaṇe bhṛṅārādiṣu codbhavaḥ (suta)sya//
BY_16.23a/.kāminyāṃ dhanalabdhir ambutaraṇe śokasya nāśo bhaved
BY_16.23b/.dharṣo roditaśocitādiṣu tathā dāhe vivṛddhir matā/
BY_16.23c/.gośṛṅgidvijadevatāpitṛsuhṛdbhūpāś ca śaṃsanti yat
BY_16.23d/.svapne tan niyamād bhavaty avitathaṃ neṣṭaṃ śubhaṃ vā phalam//
BY_16.24a/.gobheranyatra gotre tṛṇatarukusumaprodbhavaḥ snehapānaṃ
BY_16.24b/.krīḍāyānopabhogaḥ kharakapikarabhavyālarūpaiś ca sattvaiḥ/
BY_16.24c/.kāyasyālepanaṃ vā kaluṣamalamaṣīgomayasnehapaṅkair
BY_16.24d/.dṛgjihvādantabāhuprapatanam athavānarthaśokapradāni//
BY_16.25b/.arkendudhvajatārakānipatanaṃ strotovahāyā gamaḥ/
BY_16.25c/.rajjucchedacitāprapātajananīgātrapraveśas tathā
BY_16.25d/.svapne kāṃsyavicūrṇanaṃ ca śirasaḥ kleśāmayānarthadāḥ//
BY_16.26ab/.śmaśrukeśanakhadairghyakalpanā vānarīvikṛtanāryupāsanam/
BY_16.26cd/.raktavastramanujāṅgamardanaṃ rogamṛtyubhayaśokatāpadam//
BY_16.27b/.plavanamudakarāśau syād vivāhotsavo vā/
BY_16.27c/.sarasijajatubhāṇḍakrīḍanaṃ nartanaṃ vā
BY_16.27d/.malinavivasanatvaṃ cāśu rogapradāni//
BY_16.28ab/.svadravyanāśaḥ suhṛdāṃ viyogaśchedaś ca pāṇyoḥ kamalāpahāraḥ/
BY_16.28cd/.prāsādaveśmādriśirovatārāḥ svapneṣu neṣṭā iti saṃpradiṣṭāḥ//
BY_16.29ab/.mitrasyāptiḥ syādvikośāsilābhe vaśyaṃ gacched bhūpateḥ śāsanāptau/
BY_16.29cd/.sarpe karṇau nāsikāṃ vā praviṣṭe tacchedaḥ syād veṣṭane cāśu bandhaḥ//
BY_16.30ab/.ādye varṣād vatsarārdhād dvitīye yāme pāko varṣapādāt tṛtīye/
BY_16.30cd/.māsāt pākaḥ śarvarīpaścimāṃśe sadyaḥ pāko govisarge ca dṛṣṭe//
BY_16.31ab/.dṛṣṭvā svapnaṃ śobhanaṃ neha supyāt paścād dṛṣṭo yaḥ sa pākaṃ vidhatte/
BY_16.31cd/.śaṃsediṣṭaṃ tatra sādhudvijebhyas te tvāśibhiḥ pūjayeyur narendram//
BY_16.32a/.bhūyaḥ prasvapanaṃ na cāsya kathanaṃ gaṅgābhiṣeko japaḥ
BY_16.32b/.śāntiḥ svastyayanaṃ niṣevaṇam api prātargavāśvatthayoḥ/
BY_16.32c/.viprebhyaś ca tilānnapānakusumaiḥ pūjā yathāśaktitaḥ
BY_16.32d/.puṇyaṃ bhāratakīrtanaṃ ca kathitaṃ duḥsvapnavicchittaye//E32
chap.17 vijayasnāna
BY_17.1ab/.kṣīraikatarunagārṇavatūlanadīsaṅgamāḥ saraḥ śoṣyam/
BY_17.1cd/.gosthānapaṭusurālayarucirāḥ snānapradeśāḥ syuḥ//
BY_17.2ab/.samagambhīrānūṣaraśāḍvalabhūmau pradakṣiṇajalāyām/
BY_17.2cd/.kāṣṭhāraśmipramitaṃ vāstu likhet sarvato bhadram//
BY_17.3ab/.sarvair dhānyais tilamudgamāṣacaṇakātasīpariśliṣṭam/
BY_17.3cd/.acchinnāgrair darbhaiḥ kuśaiḥ sa(mastā)
t paristīrṇam//
BY_17.4ab/.rajatamaṇihemagarbhaiḥ sakṣīrapravālasitasūtrai(ś ca)/
BY_17.4cd/.kalaśaiḥ kālamūlaiś ca śobhitadvāraṃ (tanmadhye)//
BY_17.5ab/.tanmadhye brāhmī brahmā sāma dūrvāgraśaṃkhapuṣpāḥ syuḥ/
BY_17.5cd/.diṅmukham aratnituṅgaṃ sthāpyaṃ pīnaṃ sapraveṣṭam//
BY_17.6ab/.tasya grahānulomaṃ kālaṃ kecij jagur niṣeveta/
BY_17.6cd/.purogha ....... ṣāṣṭikayavapāyasāhāram//
BY_17.7ab/.abhimatadevakṛtamanāḥ pūrvadvāreṇa pārthivaḥ praviśet/
BY_17.7cd/.bhadrāsanaṃ pradakṣiṇam adhyāsitvātha tasya vidhiḥ//
BY_17.8ab/.priyaṅgusiddharthakanāgadānagorocanākṣair ghṛtaiḥ sametaiḥ/
BY_17.8cd/.prāg ātmarakṣā praticakrapūtaiḥ snānonmukhasyāvanipasya kāryā//
BY_17.9ab/.śvetasya babhror athavā vṛṣasya carmāstare vyāghramṛgendrayor vā/
BY_17.9cd/.tatsthasya kuryān manujeśvarasya jayābhiṣekaṃ vidhivat purodhāḥ//
BY_17.10ab/.kramān mahīrūpyasuvarṇakumbhaiḥ kṣīrasya dadhno haviṣaś ca pūrṇaiḥ/
BY_17.10cd/.snāyāc ca toyaiḥ saha saptamṛdbhiḥ paścāc ca sarvauṣadhigandhatoyaiḥ//
BY_17.11ab/.parijapya mahārauhiṇakuṣmāṇḍakuverahṛdayarudragaṇaiḥ//
BY_17.11cd/.abhiṣecayen narendraṃ purohito 'smin samṛdhdyā ca//
BY_17.12ab/.dvātriṃśatiṃ ṣoḍaśa vāthavāṣṭau ghaṭapramāṇaṃ munibhiḥ pradiṣṭam/
BY_17.12cd/.snātas tv alaṅkāram apāsya pūrvaṃ navaṃ vidadhyād dvijamantrapūrtam//
BY_17.13ab/.māgaghabandisuhṛddvijasūtair abhimatavākkṛtamaṅgalakuśalaḥ/
BY_17.13cd/.carmasu copaviśed abhiṣiktaḥ pṛṣatagajendraviḍālavṛkāṇām//
BY_17.14ab/.gṛhītadhūpāmbaramālyagandhas trir bhrāmayitvopari cauṣadhīṃś ca/
BY_17.14cd/.vāme 'sya pārśve 'grata āsthito vā pratīpapātaṃ juhuyād dhutāśam//
BY_17.15ab/.gorocanāhemaphalāni sarpirbrāhmīṃ sadūrvāṃ sitasarṣapāṃś ca/
BY_17.15cd/.āsevya sarvāṇi yathopadeśaṃ bhaktyā dvijān svasti ca vācayitvā//
BY_17.16ab/.saumyena yāyāt phalapuṣpapāṇir dvāreṇa paśyen na ca pauruhūtam/
BY_17.16cd/.prāg uddhared dakṣiṇapādam evaṃ kurvan nṛpaḥ sarvaripūn praśāsti//E16
chap.18 grahayajña
BY_18.1ab/.grahayajñam ato vakṣye tatra nimittāni lakṣayed vedyām/[cited in bs 43.14]
BY_18.1cd/.bhaṅgo mānonāyāṃ digbhraṣṭāyām asiddhiś ca//
BY_18.2ab/.nagarapurohitadevīsenāpatipārthivakṣayaṃ kurute/[cited in bs 43.14]
BY_18.2cd/.prāgdakṣiṇāparottaramadhyamabhāgeṣu yā vikalā//
BY_18.3ab/.tatrārcā tāmramayī savituḥ pālāśikā susruksamidhaḥ/
BY_18.3cd/.ā kṛṣṇeti ca mantro raktā gandhāḥ sahāguraṇāḥ//
BY_18.4ab/.māṣātasītilāṃś cārkasamudgacaṇakān vihāya bhojyavidhiḥ/
BY_18.4cd/.vakulārkāgastyapalāśaśallakīkusumapūjā ca//
BY_18.5ab/.aṣṭaśatasaṃmitebhyo viprebhyo dakṣiṇāhitāgnibhyaḥ/
BY_18.5cd/.deyā vṛṣakanakamahī sahasrakiraṇaṃ (sa)
muddiśya// (sūryaḥ)
BY_18.6ab/.nyagrodhāt sruksamidhaḥ sphaṭikād arcā ca śitagoḥ kāryā/
BY_18.6cd/.śaileyakanakhavarjyā gandhāḥ kusumāni ca sitāni//
BY_18.7ab/.godhūmaśāliyāvaravaṇḍagopayaḥ pūrvam aśanam atha mantraḥ/
BY_18.7cd/.āpyāyasveti bhavec cāturvedāya dadyāc ca//
BY_18.8ab/.maṇimuktākṣaumahiraṇyasaṃyutāṃ śvetatulyavatsāṅgām/
BY_18.8cd/.rajataśaphaviṣāṇāṃ kṣīriṇīṃ ca tu himāṃśum uddiśya//(candraḥ)
BY_18.9ab/.raktakaravīrasamidho raktā gandhāś ca candanāt pratimā/
BY_18.9cd/.mantraś cāgnir mūrdhety aśanaṃ guḍaṣaṣṭikaprāyam//
BY_18.10ab/.tāmrakanakapravālaurṇikāni deyāni dakṣiṇā cāsya/
BY_18.10cd/.uddiśya dharātanayaṃ chandogebhyo vratasthebhyaḥ//maṃ(galaḥ)
BY_18.11ab/.mantraś codbūdhyasvetyādi pratimā ca yuktilohamayī/
BY_18.11cd/.sruksamidhaś ca madhūkād atha vā cāndrer apāmārgāt//
BY_18.12ab/.yuktiprāyā gandhāḥ kālīyakakuṅkumapriyaṃgvādyāḥ/
BY_18.12cd/.kusumāni mālatīvakulatilakamadayantikādīni//
BY_18.13ab/.bhojyaṃ masuratilaśālimudgacaṇakādi dakṣiṇā svacchaś ca/
BY_18.13cd/.sarajatamaṇir vratibhyaś cāndrer ātharvaṇebhyaś ca//bu(dhaḥ)
BY_18.14ab/.aśvatthyarjunasamidhaḥ kanakārcā tv agnivarjitā gandhāḥ/
BY_18.14cd/.pītakusumāni ca guror bhojyaṃ tilamudgacaṇakāni//
BY_18.15ab/.bahvṛgbhya ekavarṇaṃ madhyamavayasaṃ turaṅgamaṃ dadyāt/
BY_18.15cd/.śṛṅgīsuvarṇayuktaṃ bṛhaspateś ceti guror mantraḥ//
bṛ(haspatiḥ)
BY_18.16ab/.rajatārcā madanīyā gandhāḥ kusumāni citrasurabhīṇi/
BY_18.16cd/.panasodumbarasamidho bhojyaṃ vṛṣyaṃ ca bhṛgusūnoḥ//
BY_18.17ab/.annāt parisrutādyo mantraḥ strīkarkaśās tv alaṅkārāḥ/
BY_18.17cd/.adhvaryubhyo deyā dvātriṃśadbhyaḥ tadarhebhyaḥ//śu(kraḥ)
BY_18.18ab/.śālaśamīsruksamidhaḥ śanno devīti bhāskarer mantraḥ/
BY_18.18cd/.lohārcā śaileyakamustakaśuktyutkaṭā gandhāḥ//
BY_18.19ab/.girikarṇikātasīspandanāṃjanādīni kṛṣṇapuṣpāṇi/
BY_18.19cd/.aśanāni kṛṣṇatilamāṣacaṇakaniṣpāvamukhyāni//
BY_18.20ab/.preṣyām atītavayasāṃ trapvaṃjanasīsakṛṣṇalohayutām/
BY_18.20cd/.dadyād uddiśyārkiṃ vṛṣalīpativṛddhamūrkhebhyaḥ//śa(niḥ)
BY_18.21ab/.vaibhītasruksamidho rāhor home 'thavā bhaved dūrvā/
BY_18.21cd/.mantraś ca kayā naścitrapūrvako 'rcā ca nāgamayī//
BY_18.22ab/.uddiśya saiṃhikeyaṃ mahiṣaṃ pratipādayet suvṛddhebhyaḥ/
BY_18.22cd/.viprebhya iti yad anyat tat sarvaṃ sūryaputrasamam//(rāhuḥ)
BY_18.23ab/.ketoḥ kāṃsyapratimā ketuṃ kṛṇvann na ketave mantraḥ/
BY_18.23cd/.āraṇyakusumapūjā sruksamidhaḥ khadirakuśamayyaḥ//
BY_18.24ab/.māṃsaudanam ananaṃ 1brahmabandhuvargasya dakṣiṇā deyā/
BY_18.24cd/.praharaṇaphalgudravyāṇi caivaṃ ketuṃ samuddiśya//(ketuḥ)E24
chap.19 agnilakṣaṇa
BY_19.1ab/.kṛtvaivaṃ grahapūjām ṛcā tataś cāgniliṅgayā juhuyāt/
BY_19.1cd/.ślokāṃś cāsminn arthe kāśyapamunicoditān vakṣye//
BY_19.2ab/.tato 'pratirathaṃ kṛtsnaṃ yātrāliṅgaṃ ca yad bhavet/
BY_19.2cd/.āyuṣyam abhayaṃ caiva sarvaṃ caivāparājitam//
BY_19.3ab/.śarmavarmagaṇaṃ caiva tathā svastyayanaṃ gaṇam/
BY_19.3cd/.etān pañcagaṇān hutvā saṃsthāpyāgniṃ yathāvidhi//
BY_19.4ab/.bhūta bhūteti ca gaṇaṃ yatte candras tathaiva ca/
BY_19.4cd/.aindro gaṇas tathā cāndro mantrāśīḥsūktam eva ca//
BY_19.5ab/.bhūyo bhūyas tathā jvālāṃ saṃspṛśyātha purohitaḥ/
BY_19.5cd/.spṛśec ca nṛpatiṃ mantrair uccair brūyāt punaḥ punaḥ//
BY_19.6ab/.cakṣurdaḥ prāṇadaś cāpi varcodaś ca bhava prabho/
BY_19.6cd/.anādhṛṣyatamaś cāsi yathā tvaṃ havyavāhana//
BY_19.7ab/.śātravāṇāṃ tathā rājāpy anādhṛṣyo bhavaty ayam/
BY_19.7cd/.hūyamāne nimittāni vakṣyāmy aham ataḥ param//
BY_19.8b/.dgārādyaṃ ca purodhasaḥ smṛtivipac cāniṣṭam anyac chubham/
BY_19.8c/.ājyaṃ keśapipīlikāmalayutaṃ sattvāvalīḍhaṃ ca yat
BY_19.8d/.tan neṣṭaṃ śubham anyathopakaraṇaṃ dravyāṇy anūnāni ca//
BY_19.9a/.utthāya svayam ujjvalārcir analaḥ svāhāvasāne havir
BY_19.9b/.bhukte dehasukhaḥ pradakṣiṇagatiḥ snigdho mahān saṃhataḥ/
BY_19.9c/.nirdhūmaḥ surabhiḥ sphuliṅgarahito yātrānulomo mṛdur
BY_19.9d/.muktendīvarakāñcanadyutidharo yātur jayaṃ śaṃsati//
BY_19.10b/.bheryabdodadhidundubhībhaśakaṭasnigdhasvanaḥ pūjitaḥ/
BY_19.10c/.neṣṭaḥ proktaviparyayo hutavahaḥ snigdho 'nyathāpīṣṭadaḥ
BY_19.10d/.savye 'ṅge nṛpatiṃ dahann atihitaḥ śeṣaṃ ca lokād vadet//E10
chap.20 prasthānika
BY_20.1ab/.vrajed digīśaṃ hṛdaye niveśya yathendra mainryām aparāś ca tadvat/
BY_20.1cd/.suśuklamālyāmbarabhṛn narendro visarjayed dakṣiṇapādam ādau//
BY_20.2ab/.sitātapatro maṇiratnaśobhaḥ pradhūyamānaiḥ sitacāmaraiś ca/
BY_20.2cd/.jayasvanāpūritarājamārgo dvijendramantrābhivivṛddhatejāḥ//
BY_20.3cd/.dvātriṃśataṃ samupagamya padāni bhūmau prāgādi nāgarathavājinraiḥ prayāyāt//E3
chap.21 gajalakṣaṇeṅgita
BY_21.1ab/.mā bhūt prasaṅgād ativistaro 'tra gajāśvapuṃlakṣaṇadarśaneṣu/
BY_21.1cd/.nimittamātraṃ kathayāmy ato 'haṃ prayāṇakālopayikaṃ nṛpāṇām//
BY_21.2ab/.tāmrauṣṭhatāluvadanāḥ kalaviṅkanetrāḥ snigdhonnatāgradaśanāḥ pṛthulāyatāsyāḥ/
BY_21.2cd/.cāponnatāyatanigūḍhanimagnavaṃśās tanvekaromacitakūrmasamānakumbhāḥ//
BY_21.3ab/.vistīrṇakarṇahanunābhilalāṭaguhyāḥ kūrmonnatair\footnote{Bṣ 66.7b kūrmonnata-} dvinavaviṃśatibhir nakhaiś ca/
BY_21.3cd/.rekhātrayopacitavṛttakarāḥ sajalāmbhodaninādavṛṃhiṇaḥ\footnote{Bṣ 66.7d dhanyāḥ sugandhimadapuṣkaramārutāś ca}/
BY_21.4ab/.dīrghāṅguliraktapuṣkarāḥ sajalāmbhodaninādavṛṃhiḥaḥ/
BY_21.4cd/.bṛhadāyatavṛttakaṃdharā dhanyā bhūmipater matāṅgajāḥ\footnote{Bṣ 66.8d mataṅgajāḥ}//
BY_21.5ab/.nirmadābhyadhikahīnanakhāṅgān kubjavāmanakameṣaviṣāṇām/
BY_21.5cd/.dṛśyakośaphalapuṣkarahīnān śyāvanīlaśavalasitatālūn//
BY_21.6ab/.svalpavaktraruhamatkuṇakhaṇḍān hastinīṃ ca gajalakṣaṇayuktām/
BY_21.6cd/.garbhiṇīṃ ca nṛpatiḥ paradeśaṃ prāpayed ativirūpaphalās te//
BY_21.7ab/.dantamūlapariṇāhadīrghatāṃ dviḥ pramucya parato 'sya kalpayet/
BY_21.7cd/.śyāvāpūtimalaraktadarśanaṃ pāpasattvasadṛśaṃ ca pāpadam//
BY_21.8ab/.pārthivopakaraṇākṛtiṃ yadā cihnam udvahati kalpite rade/
BY_21.8cd/.śrījayārthabalavṛddhayas tadā snigdhaśuklarucirāś ca śobhanāḥ//
BY_21.9ab/.dakṣiṇe śubham atīva śobhanaṃ pāpam apy ativirūpam anyataḥ/
BY_21.9cd/.yāpyatā bhavati tadviparyaye vistaro 'nyamunibhiḥ prakīrtitaḥ//
BY_21.10ab/.mūlamadhyadaśanāgrasaṃsthitā devadaityamanujāḥ kramāt tataḥ/
BY_21.10cd/.sphītamadhyaparipelavaṃ phalaṃ śīghramadhyacirakālasambhavam//
BY_21.11ab/.dantabhaṅgaphalam atra dakṣiṇe bhūpadeśabalavidravapradam/
BY_21.11cd/.vāmataḥ sutapurohitebhayān hanti sāṭavikadāranāyakān//
BY_21.12ab/.ādiśed ubhayabhaṅgadarśanāt pārthivasya sakalaṃ kulakṣayam/
BY_21.12cd/.saumyalagnatithibhādibhiḥ śubhaṃ vardhate 'śubham ato 'nyathā bhavet//
BY_21.13ab/.kṣīravṛkṣaphalapuṣpapādapeṣv āpagātaṭavighaṭṭanena\footnote{Bṣ 93.11béġvighaṭṭitena} vā/
BY_21.13cd/.vāmamadhyaradabhaṅgakhaṇḍane śatrunāśakṛd ato 'nyathāparam//
BY_21.14ab/.skhalitagatir akasmāt trastakarṇo 'tidīnaḥ śvasiti mṛdu sudīrghaṃ nyastahastaḥ pṛthivyām/
BY_21.14cd/.drutamukulitadṛṣṭiḥ svapnaśīlo vilomo bhayakṛd ahitabhakṣī naikaśo 'sṛcchakṛtkṛt//
BY_21.15a/.valmīkasthāṇugulmakṣupatarumathanaḥ svecchayā dṛṣṭadṛṣṭir
BY_21.15b/.yāyād yātrānulomaṃ tvaritapadagatir vaktram unnāmya coccaiḥ/
BY_21.15c/.kakṣāsannāhakāle janayati ca muhuḥ śīkaraṃ vṛṃhitaṃ vā
BY_21.15d/.tatkālaṃ vā madāptir jayakṛd atha radaṃ veṣṭayan dakṣiṇaṃ ca//E15
chap.22 vājilakṣaṇeṅgita
BY_22.1cd/.saṃkṣepato 'śvā vijayāya rājñām āvartaleśopanayo yato 'yam//
BY_22.2cd/.muṣkanābhikakude tathā gude savyakukṣicaraneṣu cāśubhāḥ//
BY_22.3ab/.ye prapānagalakarṇasaṃsthitāḥ pṛṣṭhamadhyanayanoparisthitāḥ/
BY_22.3cd/.oṣṭhavaṅkri\footnote{Bṣ 65.céġsakthi}bhujakukṣipārśvagās te lalāṭasahitāḥ suśobhanāḥ//
BY_22.4ab/.vālāvakiraṇaheṣitadhūmajvālādi codyame lakṣyam/
BY_22.4cd/.turagāṇām atrāryāḥ prakīrtitā viṣṇuguptakṛtāḥ//
BY_22.5ab/.tatrotsargeṇāsanapaścimabhāgāśraye jvalanam eṣām/
BY_22.5cd/.neṣṭam itaratra śastam vāmetarapārśvayos tadvat//
BY_22.6ab/.samam anyat padakesarapuccheṣu jvalanadahanakaṇadhūmāḥ/
BY_22.7ab/.prākphalatulyaṃ pṛṣṭhe jaghane vāleṣu caiva nirdiṣṭam/
BY_22.7cd/.antaḥpuraprakopo meḍhrajvalane sadhūme vā//
BY_22.8ab/.nityaṃ ca bālakiraṇe dāhajvālāsphuliṅgakaṇadhūmāḥ/
BY_22.8cd/.skandhāsanāṃsadeśe vadhāya bandhāya ca raṇeṣu//
BY_22.9ab/.vakṣokṣilalāṭabhujeṣv aśvānāṃ heṣatāṃ ca vadanebhyaḥ/
BY_22.9cd/.jvālotpattir jayadā dhūmotpattiḥ svāmino 'bhāvāya//
BY_22.10ab/.nāsāpuṭāśrupātaprothaśirolocaneṣu rajanīṣu/
BY_22.10cd/.vijayāya prajvalanaṃ tāmrāsitaharitaśavalānām//
BY_22.11ab/.vijayāya sarvaidaiva hi suśuklaśukavarṇayor jvalanam eṣu/
BY_22.11cd/.evaṃ ca yathāsambhavam anyeṣv api vāhaneṣu phalam//
BY_22.12ab/.iṣṭāniṣṭavyaṃjakam ataḥ paraṃ heṣitaṃ samavadhāryam/
BY_22.12cd/.tac ca prasāritācalaśirodharodbhūtam iṣṭaphalam//
BY_22.13ab/.grāsāntarvaktrāṇām uccaiḥ snigdhānunādi gambhīram/
BY_22.14ab/.khalinānnapānavarmasvāmyupakaraṇābhinanditā caiṣām/
BY_22.14cd/.sarvārthasiddhaye syād dakṣiṇapārśvaṃ vilokayatām//
BY_22.15ab/.sandhyāsu dīptadiṅmukhasambhramagāḍhapranaṣṭanidrāś ca/
BY_22.15cd/.heṣanto bhayajananā vadhabandhaparājayakarāś ca//
BY_22.16ab/.vakrīkṛtavāladhayo dakṣiṇapārśvānuśāyino neṣṭāḥ/
BY_22.16cd/.vāmacaraṇaiḥ kṣititalaṃ ghnanto jñeyāḥ pravāsāya//
BY_22.17ab/.sajṛmbhaṇaṃ pṛṣṭhavidhūnanaṃ ca vālaprakāras tv asakṛl lilikṣoḥ/
BY_22.17cd/.pādena pādākalanaṃ prasaṅgaḥ senāsamudyogadṛśāṃ hayānām//
BY_22.18ab/.nidrānirodhālasanīlanetrāḥ pradhyānaśūnyasmṛtayo dineṣu/
BY_22.18cd/.niśāsu cānyonyavirodhanaṣṭanidrās turaṅgā na śivāya bhartuḥ//
BY_22.19ab/.jaṃghe liṃhannavraṇaromapaṅke pādau ca saṃhṛṣṭatanur jayāya/
BY_22.19cd/.viparyayaḥ paścimayoḥ prayatnāt svayaṃ tu yātrābhimukho niyamya//
BY_22.20ab/.muhurmuhur mūtraśakṛt karoti na tāḍyāmāno 'py anulomayāyī/
BY_22.20cd/.akāryabhīto 'śruvilocanaś ca śivaṃ na bhartus turago vidhatte//
BY_22.21ab/.ārohati kṣitipatau vinayopapanno yātrānugo 'nyaturagaṃ pratiheṣitaś ca/
BY_22.21cd/.vaktreṇa vā spṛśati dakṣiṇam ātmapārśvaṃ yo 'śvaḥ sa bhartur acirāt pratanoti lakṣmīm//E21
chap.23 śakunaśubhāśubha
BY_23.1ab/.anyajanmāntarakṛtaṃ puṃsāṃ karma\footnote{Bṣ 85.5b karma puṃsāṃ} śubhāśubham/
BY_23.1cd/.yat tasya śukunaḥ pākaṃ nivedayati gacchatām//
BY_23.2cd/.rutayātekṣitokteṣu grāhyaḥ puṃstrīnapuṃsakāḥ/
BY_23.3ab/.pṛthagjāty anavasthānād eṣāṃ vyaktir na labhyate\footnote{Bṣ 85.7d lakṣyate}/
BY_23.3cd/.sāmānyalakṣaṇoddśe ślokāv ṛṣikṛtāv imau//
BY_23.4ab/.pīnonnatavikṛṣṭāṅgāḥ\footnote{Bṣ 85.8a -aṅgāḥ} pṛthugrīvāḥ savakṣasaḥ\footnote{Bṣ 85.8b sthiravikramāḥ}/
BY_23.4cd/.svalpagambhīravirutāḥ pumāṃsaḥ sthiravikramāḥ//
BY_23.5ab/.tanugrīvaśironāsāḥ\footnote{Bṣ 85.9a tanūraskaśirogrīvāḥ} sūkṣmāsyapadavikramāḥ/
BY_23.5cd/.prasanna\footnote{Bṣ 85.9c prasakta-}mṛdubhāṣiṇyaḥ striyo 'to 'nyaṃ napuṃsakam//
BY_23.6ab/.grāmyāraṇyapracārādyaṃ lokād evopalakṣayet/
BY_23.6cd/.saṃvikṣipsur ahaṃ vacmi yātrāmātraprayojanam//
BY_23.7ab/.pathyātmānaṃ nṛpaṃ sainye pure coddiśya devatām/
BY_23.7cd/.sārthe prdhānaṃ sāmye tu\footnote{Bṣ 85.11d syāj} jātividyāvayodhikam//
BY_23.8ab/.muktaprāptaiṣyasūryāsu\footnote{Bṣ 85.12a -arkāsu} phalaṃ dikṣu tathāvidham/
BY_23.8cd/.aṅgāradīptadhūminyas tāś ca śāntās tato 'parāḥ//
BY_23.9ab/.tatpañcamadiśāṃ tulyaṃ phalaṃ\footnote{Bṣ 85.13b śubhaṃ} traikālyam ādiśet/
BY_23.9cd/.pariśeṣadiśor vācyaṃ yathāsannaṃ śubhāśubham//
BY_23.10ab/.śīghram āsannanimnasthaiś cirād unnatadūragaiḥ/
BY_23.10cd/.sthānavṛdhyupaghātāś ca tadvad brūyāt phalaṃ budhaḥ\footnote{Bṣ 85.14d punaḥ}//
BY_23.11ab/.kṣaṇatithyuḍuvātārkair daivadīpto yathottaram/
BY_23.11cd/.kriyādīpto gatisthānabhāvasvaraviceṣṭitaiḥ//
BY_23.12ab/.daśadhaivaṃ praśānto 'pi saumyas tṛṇaphalāśanaḥ/
BY_23.12cd/.māṃsāmedhyāśano raudro vimiśro 'nnāśanaḥ smṛtaḥ//
BY_23.13ab/.harmyaprāsādamāṅgalya\footnote{Bṣ 85.17a -maṅgalya-}manojñasthānasaṃsthitāḥ/
BY_23.13cd/.śreṣṭhā madhurasakṣīraphalapuṣpadrumeṣu ca//
BY_23.14ab/.svakāle giritoyasthā balino dyuniśācarāḥ/
BY_23.14cd/.klīvastrīpuruṣāś caiva balinaḥ syur yathottaram//
BY_23.15ab/.javajātibalasthānaharṣasattvair balānvitāḥ\footnote{Bṣ 85.19b svarānvitāḥ}/
BY_23.15cd/.svabhūmāv anulomāś ca tadūnāḥ syur vivarjitāḥ//
BY_23.16ab/.ka(ms.ku)kkuṭebhacirillyaś\footnote{Bṣ -pirilyaś} ca śikhivañjulacchikkarāḥ/
BY_23.16cd/.balinaḥ siṃhanādāś ca kūṭapūrī ca pūrvataḥ//
krūraśabdāś ca yāmyataḥ//
BY_23.18cd/.viḍālotsavavāditragītahāsāś ca vāruṇāḥ//
BY_23.19cd/.cāṣaśalyakapuṇyāhaghaṇṭāśaṃkharavā udak//
BY_23.20ab/.na grāmyo 'raṇyago grāhyo nāraṇyo grāmasaṃsthitaḥ/
BY_23.20cd/.divācaro na śarvaryāṃ na ca naktaṃcaro divā//
BY_23.21cd/.āpagāntaritā mattā na grāhyāḥ śakunāḥ kvacit//
BY_23.22ab/.rohitāśvājavāleyakuraṅgoṣṭramṛgāḥ śaśāḥ/
BY_23.22cd/.niṣphalāḥ śiśire jñeyā vasnate kākakokilau//
BY_23.23ab/.na tu bhrādrapade grāhyāḥ sūkarāś ca\footnote{Bṣ 85.27b sva} vṛkādaya/
BY_23.23cd/.śarady abjādagokrauñcāḥ śrāvaṇe hasticātakau//
BY_23.24ab/.vyāghrarkṣavānaradvīpimahiṣāḥ savileśayāḥ/
BY_23.24cd/.hemante niṣphalā jñeyā bālāḥ sarve vimānuṣāḥ//
BY_23.25ab/.aindrānaladiśor madhye tribhāgeṣu vyavasthitāḥ/
BY_23.25cd/.kośādhyakṣānalājīvitapoyuktāḥ pradakṣiṇam//
BY_23.26ab/.śilpī bhikṣur vivastrā strī yāmyānaladigantare/
BY_23.26cd/.parataś cāpi mātaṅgagopadharmasamāśrayāḥ//
BY_23.27ab/.nairṛtīvāruṇīmadhye pramadāḥ sūtitaskarāḥ/
BY_23.27cd/.śāktikaḥ\footnote{Bṣ 85.31c śauṇḍikaḥ} śākunir hiṃsro vāyavīpaścimāntare//
BY_23.28ab/.viṣaghātakagosvāmikuhakajñās tataḥ param/
BY_23.28cd/.dhanavānīkṣaṇīkaś ca mālākāras tataḥ param\footnote{Bṣ 85.23d paraṃ tataḥ}//
BY_23.29ab/.vaiṣṇavaś carakaś caiva vājinām rakṣaṇe rataḥ/
BY_23.29cd/.evaṃ dvātriṃśato bhedāḥ pūrvadigbhiḥ sahoditāḥ//
BY_23.30ab/.rājā kumāro netā ca dūtaḥ śreṣṭhī caro dvijaḥ/
BY_23.30cd/.gajādhyakṣaś ca pūrvādyāḥ kṣatriyādyāś caturdiśaḥ//
BY_23.31ab/.gacchatas tiṣṭhato vāpi diśi yasyāṃ vyavasthitaḥ/
BY_23.31cd/.virauti śakuno vācyas taddigjena samāgamaḥ//
BY_23.32cd/.svarā neṣṭāḥ śubhāḥ śāntā hṛṣṭaprakṛtipūritāḥ//
BY_23.33cd/.sūkarī parapuṣṭā ca punnāmānaś vāmatah//
BY_23.34ab/.strīsaṃjñā bhāsabhaṣakakapiśrīkarṇacchitkarāḥ/
BY_23.34cd/.śikhiśrīkaṇṭhapippīkāruruśyenāś ca dakṣiṇā//
BY_23.35cd/.satūryādhvayanāḥ puṃvat strīvad anyā giraḥ śubhāḥ//
BY_23.36ab/.grāmyau madhyamaṣaḍjau tu gāndhāraś ceti śobhanāḥ/
BY_23.36cd/.ṣaḍjaumadhyamagāndhārā ṛṣabhaś ca svarā hitāḥ//
BY_23.37ab/.rutakīrtanadṛṣṭeṣu bhāradvājājabarhiṇaḥ/
BY_23.37cd/.dhanyau nakulacāṣau ca saraṭaḥ pāpado 'grataḥ//
BY_23.38ab/.jāhakāhiśaśakroḍagodhānāṃ kīrtanaṃ śubham/
BY_23.38cd/.rutasaṃdarśanaṃ neṣṭaṃ pratīpaṃ vānararkṣayoḥ//
BY_23.39ab/.ojāḥ pradakṣiṇaṃ śastā mṛgāḥ sanakulāṇḍajāḥ/
BY_23.39cd/.cāṣaṃ sanakulaṃ vāmaṃ bhṛgur āhāparāhnataḥ//
BY_23.40ab/.chitkaraḥ\footnote{Bṣ 85.44a chikkaraḥ} kūṭapūrī ca pirilī(?)
cāhni dakṣiṇāḥ/
BY_23.40cd/.apasavyaṃ sadā śastā daṃṣṭriṇaḥ savileśayāḥ//
BY_23.41ab/.śreṣṭhe hayasite prācyāṃ śavamāṃse ca dakṣiṇe/
BY_23.41cd/.kandakādadhinī paścād udag gā viprasādhavaḥ//
BY_23.42ab/.jālaśvacaraṇau neṣṭau prāg yāmye śastraghātakau/
BY_23.42cd/.paścād āsavaṣaṇḍau ca khalāsanahalāny udak//
BY_23.43ab/.karmasaṅgamayuddheṣu praveśe naṣṭamārgane/
BY_23.43cd/.yānavyatyastagā grāhyā viśeṣaś cātra kathyate\footnote{Bṣ 85.47d vakṣyate}//
BY_23.44ab/.divā prasthānavad grāhyāḥ kuraṅgaruruvānarāḥ/
BY_23.44cd/.ahnas tu prathame bhāge cāṣavañjulakukkuṭāh//
BY_23.45ab/.paścime śarvarībhāge naptṛkokūkapiṅgalāh/
BY_23.45cd/.sarva eva viparyasthā grāhyāḥ sārtheṣu yoṣitām//
BY_23.46ab/.nṛpasandarśane grāhyāḥ praveśe 'pi prayāṇavat/
BY_23.46cd/.giryaraṇyapraveśeṣu nadīnāṃ cāvagāhane//
BY_23.47ab/.vāmadakṣiṇagau śastau yau tu tāv agrapṛṣṭhagau/
BY_23.47cd/.krīyādīptau vināśāya yātuḥ praighasaṃjñitau//
BY_23.48ab/.tāv eva tu yathābhāgaṃ praśāntarutaceṣṭitau/
BY_23.48cd/.śakunau śakunadvārasaṃjñitāv arthasiddhaye//
BY_23.49ab/.kecit tu śakunadvāram icchanty ubhayataḥ sthitaiḥ/
BY_23.49cd/.śakunair ekajātīyaiḥ śāntaceṣṭāvirāvibhiḥ//
BY_23.50ab/.visarjayati yady eka ekaś ca pratiṣedhati/
BY_23.50cd/.sa virodho 'śubho yātur grāhyo vā balavattaraḥ//
BY_23.51ab/.pūrvaṃ prāveśiko bhūtvā punaḥ prāsthāniko bhavet/
BY_23.51cd/.sukhena siddhim ācaṣṭe praveśe tadviparyayāt//
BY_23.52ab/.visṛjya śakunaḥ pūrvaṃ sa eva niruṇaddhi cet/
BY_23.52cd/.prāha yātur arer mṛtyuṃ samaraṃ\footnote{Bṣ 85.56d ḍamaraṃ} rogam eva ca//
BY_23.53ab/.apasavyās tu śakunā dīptā bhayanivedinaḥ/
BY_23.53cd/.ārambhe śakuno dīpto vṛṣānte\footnote{Bṣ 85.57d varṣāntas} tadbhayaṃkaraḥ//
BY_23.54ab/.tithivāyuarkabhasthānaceṣṭādīptā yathākramam/
BY_23.54cd/.dhanasainyabalāṅgeṣṭakarmaṇāṃ syur bhayaṃkarāḥ//
BY_23.55ab/.jīmūtadhvanidīpteṣu bhayaṃ bhavati mārutāt/
BY_23.55cd/.ubhayoḥ sandhyayor dīptāḥ śastrodbhavabhayaṃkarāḥ//
BY_23.56ab/.citākeśakapāleṣu mṛtyubandhavadhapradāḥ/
BY_23.56cd/.kaṇṭakīkāṣṭhabhasmasthāḥ kalahāyāsaduḥkhadāḥ//
BY_23.57ab/.aprasiddhiṃ bhayaṃ vāpi niḥsārāśmavyavasthitāh/
BY_23.57cd/.kurvanti śakunā dīptāḥ śāntā yāpyaphalās tu te//
BY_23.58ab/.āsiddhisiddhidau\footnote{Bṣ 85.62a asiddhisiddhidau,
āsiddhisiddhidauéīéġôṅé“éK‍h̲éóéṝéīüCBṣéḵÅ]éŚéŌôṅé—üB} jñeyau nirhārāhārakāriṇau/
BY_23.58cd/.sthānāt krośan\footnote{Bṣ 85.62c ruvan} vrajed yātrāṃ śaṃsate tv anyathāgamam//
BY_23.59ab/.kalahaḥ svaradīpteṣu sthānadīpteṣu vigrahaḥ/
BY_23.59cd/.uccam ādau dhvaniṃ\footnote{Bṣ 85.63c svaraṃ} kṛtvā nīcaṃ paścāc ca doṣakṛt//
BY_23.60ab/.ekasthāne ruvan dīptaḥ saptāhād grāmanāśakṛt\footnote{Bṣ grāmaghātakaḥ}/
BY_23.60cd/.puradeśanṛpāṇāṃ ca ṛtvardhāyanavatsarāt//
BY_23.61ab/.sarve durbhikṣakartāraḥ svajātipiśitāśanāḥ/
BY_23.62ab/.parayoniṣu gacchanto maithunam deśanāśanāḥ/
BY_23.62cd/.anyatra veśarotpatter nṛṇāṃ vājātimaithunāt//
BY_23.63ab/.bandhaghātavadhāni\footnote{Bṣ 85.67a -bhayāni} syuḥ pādorumastakābhigaiḥ\footnote{Bṣ 85.67b pādorūmastakāntigaiḥ}/
BY_23.63cd/.apsasyapiśitānnaādair vargamoṣakṣatagrahāḥ//
BY_23.64ab/.iṣṭaṃ vā gorasānnaṃ vā bhāradvājasya darśane/
BY_23.64cd/.cāṣasya pūrṇavaktrasya mahān lābhaḥ pradakṣiṇe//
BY_23.65ab/.vāmadakṣiṇagaḥ śreṣṭhaḥ purastāc ca kapiṃjalaḥ/
BY_23.65cd/.tittiriḥ pṛṣṭhataḥ śreṣṭhaḥ sarvatrānyatra garhitaḥ//
BY_23.66ab/.anulomo vṛṣo nardan dhanyo gaur mahiṣas tathā/
BY_23.66cd/.gamanapratiṣedhāya kharaḥ pratyurasi sthitaḥ//
BY_23.67ab/.ulūkī vāmataḥ kṣemyā dakṣiṇena ca kokilā/
BY_23.67cd/.śarkariś ca (?)
mayūraś ca śasyate dakṣiṇe sadā//
BY_23.68ab/.vṛkāḥ śṛgālāḥ śārdūlā viḍālā gardabhāḥ śunaḥ/
BY_23.68cd/.vāmato 'rthakarā jjeyāḥ kuraṅgā dakṣiṇena ca//
BY_23.69ab/.riktakumbo 'nukūlaś ca śasto 'mbhorthī yiyāsataḥ/
BY_23.69cd/.cauryavidyāvaṇigvittam udyatānāṃ viśeṣataḥ//E69
chap.24 śivāruta
BY_24.1ab/.pṛṣṭhataḥ pūjitā śāntā śivā māṃsāsthivarjitā/
BY_24.1cd/.krūraśabdātidīptā ca krūrakarmaṇi pūjitā//
BY_24.2ab/.pūrvodīcyoḥ śivā śastā śāntā sarvatra pūjitā/
BY_24.2cd/.dhūmitābhimukhī hanti svaradīptā digīśvarān//
BY_24.3ab/.[rājā kumāro netā ca dūtaḥ śreṣṭhī caro dvijaḥ/
BY_24.3cd/.gajādhyakṣaś ca pūrvādyāḥ kṣatriyādyāś caturdiśam//]
BY_24.4ab/.sarvadikṣv aśubhā dīptā viśeṣeṇāhnyaśobhanā/
BY_24.4cd/.pure sainye 'pasavyā ca kaṣṭā pūrvonmukhā śivā//
BY_24.5ab/.yāhīty agnibhayaṃ śāsti ṭāṭeti mṛticoditā\footnote{Bṣ 89.6b mṛtavedikā}/
BY_24.5cd/.dhigdhik duṣkṛtam ācaKṣe sajvālā deśanāśinī//
BY_24.6ab/.naiva dāruṇatām eke svajvālāyāḥ\footnote{Bṣ 89.7b sajvālāyāḥ} pracakṣate/
BY_24.6cd/.arkādyanalavat tasyā vaktrāj jvālā svabhāvataḥ\footnote{Bṣ 89.7d vaktraṃ lālāsvabhāvataḥ}//
BY_24.7ab/.anyapratirutā yāmyā sā bandahavadhaśaṃsinī/
\footnote{Bṣ 89.8b sodbandhamṛtaśaṃsinī}
BY_24.7cd/.vāruṇyābhirutā\footnote{Bṣ 89.8c anurutā} saiva saṃsate salile mṛtim//
BY_24.8ab/.akṣobhyaśravaṇaṃ ceṣṭaṃ dhanaprāptiḥ priyāgamaḥ/
BY_24.8cd/.kṣobhāt pradhānabhedaś ca vāhanānām asampadaḥ\footnote{Bṣ 89.9d ca sampadaḥ}/
BY_24.9ab/.phalam ā saptamād etad agrāhyaṃ parato rute/
BY_24.9cd/.yāmyāyāṃ tadviparyastaṃ phalaṃ ṣaṭpañcamād rute\footnote{Bṣ 89.10d ṛte}//
BY_24.10ab/.yā romāṃcaṃ manuṣyāṇāṃ śakṛnmūtraṃ ca vājinām/
BY_24.10cd/.rāvāt trāsaṃ ca janayet sā śivā na śivapradā//
BY_24.11ab/.maunaṃ gatā pratirute naradviradavājibhiḥ/
BY_24.11cd/.yā śivā sā śivaṃ sainye pure vā saṃprayacchati//E11
chap.25 vāyaseṅgita
BY_25.1ab/.śasto nīḍas tu vaiśākhe padape nirupadrave/
BY_25.1cd/.deśotthānaṃ tu valmīkacaityadhānyagṛhādiṣu//
BY_25.2ab/.kākānāṃ śrāvaṇe dvitricatuḥśāvāḥ śubhāvahāḥ/
BY_25.2cd/.gairikaśvetacitrāś ca varṇāś caurāgnimṛtyudāḥ//
BY_25.3ab/.aṇḍāvakiraṇe dhvāṃkṣā durbhikṣamarakāv ubhau/
BY_25.3cd/.śāvānāṃ vikalatve vā niḥśāvatve kṛtāthavā//
BY_25.4ab/.hared upanayed vāpi yad dravyaṃ vāyaso 'grataḥ/
BY_25.4cd/.tan nāśalabdhau vijñeyau hemapīte vinirdiśet//
BY_25.5ab/.raktadravyaṃ pradagdhaṃ vā nyasan gehe 'gnidaḥ smṛtaḥ/
BY_25.5cd/.tṛṇabhasmāsthikeśāṃś ca śayane svāmimṛtyudaḥ//
BY_25.6ab/.purasainyopari vyomni vyākulair anilād bhayam/
BY_25.6cd/.savyamaṇḍalagaiḥ svārtham apasavyaiḥ parodbhavam//
BY_25.7ab/.akāryasahitair bhedo rodhaś cakrākṛtisthitaiḥ/
BY_25.7cd/.vargataś cābhighātaḥ syād ripuvṛddhiś ca nirbhayaiḥ//
BY_25.8cd/.mṛtyuṃ tatsvāmino brūyāt pūjā syāt tatprapūjane//
BY_25.9ab/.kāṣṭharajjvasthiniḥsārakeśakaṇṭakabhṛd ruvan/
BY_25.9cd/.vyālāhivyādhiśastrāgnitaskarebhyo bhayaṅkaraḥ//
BY_25.10ab/.yuddhaṃ senāṅgasaṃstheṣu moṣakṛt svāvalekhane/
BY_25.10cd/.caran niśi vināśāya durbhikṣaṃ dhānyamoṣakṛt//
BY_25.11ab/.vāmapārśvasthitaḥ śreṣṭho dakṣiṇād vāpi vāmagaḥ/
BY_25.11cd/.dhvāṃkṣaḥ pārśvadvayenāpi śasto yātrānulomagaḥ//
BY_25.12ab/.yātuḥ karṇasamo dhvāṃkṣaḥ kṣemyo nārthaprasādakaḥ/
BY_25.12cd/.vāmādakṣiṇago neṣṭo vā samānaḥ pratīpagaḥ//
BY_25.13ab/.viruvan cāgrataḥ pakṣe dhūnvan dhvāṃkṣo bhayapradaḥ/
BY_25.13cd/.pratyurasy upasarpan ca saṃsparśan ca tathā bhavet//
BY_25.14ab/.ekapādo calatpakṣaḥ kāko 'vaskandakheṭakaḥ/
BY_25.14cd/.vadhabandhakaro vāśan kharasūkarapṛṣṭhagaḥ//
BY_25.15ab/.paṅkadigdhaśarīrasya varāhasyoparisthitaḥ/
BY_25.15cd/.vāyasaḥ śasyate yātus tūṣṇībhūto ruvann api//
BY_25.16ab/.kṣīravṛkṣājamahiṣīgosthito gorasapradaḥ/
BY_25.16cd/.annadaḥ parṇavicchedī pānado jalakuṭṭanāt//E16
chap.26 śveṅgita
BY_26.1ab/.nṛhayātapavāraṇebhaśastradhvajadehān avamūtrayan jayāya/
BY_26.1cd/.sabhayo vicaran vinā nimittaṃ na śubhaś cābhimukho bhaṣan likhan gām//
BY_26.2ab/.uccair bhaṣaṇaṃ samāgatānāṃ dīnaṃ vābhirutaṃ raviṃ nirīkṣya/
BY_26.2cd/.saṃgharadanajṛmbhaṇe ca neṣṭe prasthāneṣu tathā vidhūnanaṃ ca//
BY_26.3ab/.pūrṇāsyatvaṃ ghrāyakatvaṃ ca yātuḥ prādakṣiṇyaṃ maithunaṃ cānulomam/
BY_26.3cd/.yātrākāle sārameyasya śastaṃ padbhyāṃ mūrdhanaḥ svasya kaṇḍūyanaṃ ca//E3
chap.27 maṅgalāmaṅgala
BY_27.1ab/.siddhārthakādarśapayoṃjanāni baddhaikapaścāmiṣapūrṇakumbhāḥ/
BY_27.2ab/.dadhimadhughṛtarocanākumāryo dhvajakanakāmbujabhadrapīṭhaśaṃkhāḥ/
BY_27.2cd/.sitavṛṣakusumāmbarāṇi mīnā dvijagaṇakāptajanāś ca cāruveṣāḥ//
BY_27.3ab/.jvalitaśikhiphalākṣatekṣubhakṣyā dviradamṛdaṅkuśacāmarāyudhāni/
BY_27.3cd/.marakatakuruvindapadmarāgasphaṭikamaṇipramukhāś ca ratnabhedāḥ//
BY_27.4ab/.svayam atha racitāny ayatnato vā yadi kathitāni bhavanti maṅgalāni/
BY_27.4cd/.sa jayati sakalāṃ tato dharitrīṃ grahaṇadṛgālabhanaśrutair upāsya//
BY_27.5b/.paṅkāṅgāraguḍāhicarmaśakṛtaḥ kleśāya savyādhitāḥ/
BY_27.5c/.vātonmattajaḍendhanaṃ tṛṇatuṣakṣutkṣāmatakrārayo
BY_27.5d/.muṇḍābhyaktavimuktakeśapatitāḥ kāṣāyinaś cāśubhāḥ//
BY_27.6ab/.paṭupaṭahamṛdaṅgaśaṃkhabherīpaṇavaravaṃ sapatākatoraṇāgram/
BY_27.6cd/.pracurakusumatoyaśāntareṇuṃ surabhisuveṣajanaṃ vrajec ca mārgam//E6
chap.28 dhvajātapatrādiśakuna
BY_28.1ab/.dhvajātapatrāyudhasannipātaḥ kṣitau prayāṇe yadi mānavānām/
BY_28.1cd/.uttiṣṭhato vāmbaram eti saṅgaṃ patec ca vā tannṛpateḥ kṣayāya/
BY_28.2ab/.dadrupratiśyāmavicarcikāḥ syuḥ karṇākṣirogā piṭakodbhavo vā/
BY_28.2cd/.prāyo bale netari vā nṛpe vā jānīta rājño bhayakāraṇaṃ tat//
BY_28.3cd/.neṣṭāni śabdāś ca tathaiva yātur āgacchatiṣṭhapraviśasthirādyāḥ//
BY_28.4ab/.kāryam tu mūlaśakune 'nyataraje tadahni vidyāt phalaṃ niyatam evam ime vicintyāḥ/
BY_28.4cd/.prārambhayānasamaye tu tathā praveśe grāhyaṃ kṣutam na śubhadaṃ kvacid apy uśanti//
BY_28.5a/.krośād ūrdhvaṃ śakunavirutaṃ niṣphalaṃ prāhur eke
BY_28.5b/.tatrāniṣṭe prathamaśukune mānayet paṃca ṣaḍ vā/
BY_28.5c/.prāṇāyāmān nṛpatir aśubhe ṣoḍaśaivaṃ dvitīye
BY_28.5d/.pratyāgacchet svabhavanam ato yady aniṣṭas tṛtīyaḥ//
BY_28.6ab/.cakre varāhamihiraḥ śakunopadeśam uddeśato munimatāny avalokya samyak/
BY_28.6cd/.yad granthavistarabhayād avijānato vā noktaṃ tad anyakathitād api cintanīyam//E6
chap.29 niveśa
BY_29.1ab/.snigdhā sthirā surabhigulmalatā sugandhā śastā pradakṣiṇajalā ca nivāsabhūmiḥ/
BY_29.1cd/.neṣṭā viparyayaguṇā kacaśarkarāsthivalmīkakaṇṭakavibhītakasaṅkulā ca//
BY_29.2ab/.gatvālayaṃ suragurudvijasādhumitratīrthetihāsajayapuṇyakathāsu tiṣṭhet/
BY_29.2cd/.hatvā paśuṃ ripugṛhākṛtam udyame ca prāsyātha vānnamayam asya vidhāya rūpam//
BY_29.3ab/.ekatrādhyuṣitasyātrigautamacyavanā jaguḥ/
BY_29.3cd/.yātrāṃ tripañcasaptāhāt punarbhadreṇa yojayet//
BY_29.4ab/.tac cāyuktam iti prāhur horāśāstravido janāḥ/
BY_29.4cd/.vāṃchitārthaphalāvāptau yātrā parisamāpyate//E4
chap.30 abhiyojya
BY_30.1ab/.akṣepaśīlaḥ paruṣābhidhāyī viraktabhṛtyaḥ paradāragāmī/
BY_30.1cd/.lubdho 'sahāyo vyasanī kṛtaghnaḥ sthitiprabhettā karaśīrṇarāṣṭraḥ//
BY_30.2ab/.visrambhahā krodhavaśo nṛśaṃsaḥ kṣudraḥ pramādī na bahuśrutaś ca/
BY_30.2cd/.divyāntarikṣakṣitijair vikārair nipīḍito yaḥ sa tu daivahīnaḥ//
BY_30.3ab/.ato viparyastaguṇena rājñā tādṛgvidho 'ristv abhiyuktamātraḥ/
BY_30.3cd/.tarur ghunair jagdha ivāttavīryo mahān api kṣipram upaiti bhaṅgam//E3
chap.31 senāvātavṛṣṭyulkābhūgarjitasandhyā
BY_31.1ab/.vidviṣṭapravaranarapratāpahīnā niḥśaucā mṛtavaravāraṇāś ca yodhāḥ/
BY_31.1cd/.sotpātaprakṛtiviparyayānuyātā śokārtā ripuvaśam āśu yāti senā//
BY_31.2ab/.saṃgrāme vayam amaradvijaprasādāj jyoṣyāmo ripubalam āśv asaṃśayena/
BY_31.2cd/.yasyaivaṃ bhavati bale janapravādaḥ so 'lpo 'pi pracurabalaṃ ripuṃ nihanti//
BY_31.3b/.durgandhiḥ karidānaśeṣajanakaḥ sāvarttaloṣṭotkaraḥ/
BY_31.3c/.yātur vāyur aniṣṭadaḥ śubhakaro yātrānulomodyamaḥ
BY_31.3d/.prahlādī surabhipradakṣiṇagatiḥ svāduś ca siddhipradaḥ//
BY_31.4ab/.pṛthughanam anulomaṃ snigdham ambhodavṛndaṃ tarunaganagareṣṭadravyasatvānukāri/
BY_31.4cd/.jayadam ubhayapārśvādhiṣṭhitaṃ pṛṣṭhato vā na śubhakaram ato 'nyad yānakāle nṛbhartuḥ//
BY_31.5ab/.ninditasattvapiśācavicitrāḥ piśitamṛgākṛtayaḥ paruṣāś ca/
BY_31.5cd/.vajramucaḥ kṣatajāśmamuco vā balabhayam āśu janāḥ kathayanti//
BY_31.6ab/.bhṛśaṃ kṣaranto rudhirāruṇā vā saśakracāpā khararūkṣanādāḥ/
BY_31.6cd/.raṇopayojyākṛticitrarūpā raṇāya dṛṣṭā gagane 'mbuvāhāḥ//
BY_31.7a/.saptāhāntarbalabhayakarī vṛṣṭir anyartujātā
BY_31.7b/.kecid yātrām asitajaladaiḥ protthitāṃ pūjayanti/
BY_31.7c/.citrābhrāyāṃ balapativadho ruk ca pītāmbudāyāṃ
BY_31.7d/.kṣc coṣṇāyāṃ bhavati na cirād ambudāyāṃ vināśaḥ//
BY_31.8ab/.vāhanāni savyago hanti yoṣito 'nyathā/
BY_31.8cd/.paṃjarākṛtisthitaḥ sarvato baleśvaram//
BY_31.9ab/.cāpam aindram anulomam akhaṇḍaṃ projjvalaṃ bahulam āyatam iṣṭam/
BY_31.9cd/.sphūrjanaṃ salilakumbhaniṣekaṃ kṣobhitārṇavasamaṃ vijayāya//
BY_31.10ab/.tanvī pralambā vijayāya dīrghā taḍid ghanasphūrjathuvarjitā ca/
BY_31.10cd/.śastāśaniś cāpy asamīpajātaḥ pradakṣiṇenāpsyati pātaśabdaḥ//
BY_31.11ab/.lagne 'rkendū nighnatī śasti paurān ulkā hanyād yātupaurān grahāś ca/
BY_31.11cd/.yātuḥ śastā sambhṛtā vā dhruvarkṣe neṣṭāto 'nyā dhūminī śyāvaraktā//
BY_31.12ab/.hanyān nṛpapaurarāṣṭrikān bhṛtyāmbhoruhataskarān dvijāṃś ca/
BY_31.12cd/.velā kramaśo dināditaḥ kāṣṭhāyāṃ ca sa yatra bhūsvanaś ca//
BY_31.13ab/.śastā śāntadvijamṛgaghuṣṭā sandhyā snigdhā mṛduṣavanā ca/
BY_31.13cd/.pāṃśudhvastā janapadanāśaṃ dhatte rūkṣā rudhiranibhā vā//E13
chap.32 utpāta
BY_32.1ab/.pariveṣo 'rkaśaśinoḥ śatrupakṣagrahaiḥ saha/
BY_32.1cd/.snigdho 'khaṇḍaś ca jayadaḥ pāpado bahumaṇḍalaḥ//
BY_32.2ab/.pratilomo 'tibahulo neṣṭa iṣṭaḥ pradakṣiṇaḥ/
BY_32.2cd/.nīhāraḥ pāṃśupātaś ca hitaḥ snigdhaḥ pradakṣiṇaḥ//
BY_32.3ab/.gandharvanagaraṃ hanti prākprabhṛty avanīśvaram/
BY_32.3cd/.baleśaṃ yuvarājaṃ ca purohitam iti kramāt//
BY_32.4ab/.sitādyaṃ brāhmaṇādīṃś ca vidikṣu varṇasaṅkarān/
BY_32.4cd/.pradakṣiṇaṃ tu yātrāyāṃ jayadaṃ neṣṭam anyathā//
BY_32.5ab/.diśāṃ dāho 'tha jayadaḥ pradakṣiṇa upāgataḥ/
BY_32.5cd/.śvabhronnate vadho rājño jayāya vyatyayena ca//
BY_32.6ab/.ghṛtāmbupayasāṃ srāve cyute vṛkṣāc ca tatkṣayaḥ/
BY_32.6cd/.taile ca nāśo mukhyānāṃ rakte śastrakṛtaṃ bhayam//
BY_32.7ab/.madyena tu mitho bhedo rugbhayaṃ dadhinisrave/
BY_32.7cd/.kusumāt kusumotpattau paracakrāgamaṃ vadet//
BY_32.8ab/.bahutoye 'tisaṃśoṣaḥ kūpe 'sṛkpūrtivisravaḥ/
BY_32.8cd/.rājño 'bdārdhād vadhaṃ kuryuḥ sroto 'lpatve parāgamaḥ//
BY_32.9ab/.vṛṣṭividyutsvanair vyabhre carasthiraviparyaye/
BY_32.9cd/.dinolkāyāṃ ca pīḍyante janā bhūpatibhiḥ saha//
BY_32.10ab/.saptāhaṃ santatāny ato vṛṣṭir hanyān narādhipam/
BY_32.10cd/.anagnijvalane puṃsāṃ vyādhir āśv eva jāyate//
BY_32.11ab/.pīḍā rāṣṭrasya ṣaṇmāsād uṣṇaśītaviparyaye/
BY_32.11cd/.māse 'ṣṭame nṛpasyānto nināde paśupakṣiṇām//
BY_32.12ab/.nagarāraṇyasattvānām araṇyapurasevane/
BY_32.12cd/.rāṣṭrapīḍādhike varṣe mukhyalokasya ca kṣayaḥ//
BY_32.13cd/.gadane cāpi deśasya nāśaṃ māsatrayād vadet//
BY_32.14ab/.gonāgāśvavadho 'bdārdhe vyatyayo vā nṛpāntakṛt/
BY_32.14cd/.deśanāśas tathā strīṇāṃ khagāhipaśusambhave//
BY_32.16ab/.sutapatnī kṣudrājñā nṛpadeśacamūpamaraṇasaṃkleśāḥ/
BY_32.16cd/.bhedo 'pado 'tha mantrivyādhivināśabhūpakrodhāḥ//
BY_32.17ab/.niśi suracāpaṃ sitavarṇādyaṃ janayati pīḍāṃ dvijapūrvāṇām/
BY_32.17cd/.bhavati ca yasyāṃ diśi taddiśyaṃ narapatimukhyaṃ na cirād dhanyāt//
BY_32.18ab/.mṛgapaśurāsabhavājigajānāṃ viyataravo na cirād bhayadātā/
BY_32.18cd/.vibudhapatidhvajatoraṇapātaḥ phalam idam eva karoti nṛpāṇām//E18
chap.33 puradurgālabdho
BY_33.1a/.śuddhair dvādaśakendranaidhanagataiḥ pāpais triṣaṣṭhāyagair
BY_33.1b/.lagne kendragate 'thavā suragurau daiteyapūjye 'thavā/
BY_33.1c/.sarvārambhaphalaprasiddhir udaye rāśau ca kartuḥ śubhe
BY_33.1d/.svagrāmyasthirabhodaye subhavanaṃ kāryaṃ praveśo 'pi vā//
BY_33.2ab/.krūrodaye tadahani vyatipātayoge rikte tithāv ṛtusamāptiṣu vaidhṛte vā/
BY_33.2cd/.tīkṣṇograbheṣu ca hutāśaviṣābhighātaraudrāṇi siddhim upayāny asite ca pakṣe//
BY_33.3ab/.ketūlkārkajarāhukīlakakujā bimbapraviṣṭā yataḥ
BY_33.3cd/.sūryendvoḥ pariveṣakhaṇḍam athavā dṛśyeta yasyāṃ diśi/
BY_33.4ab/.kroṣṭuśvāhipipīlikāśaśamṛgādhvāṃkṣādayo vā pure
BY_33.4cd/.sainye vāpi yato viśanti hi tataḥ śastroḥ puraṃ ghātayet//
BY_33.5ab/.pātālarkṣe rāhuketvoḥ pure 'res toyocchittiḥ sālapātaś ca kāryaḥ/
BY_33.5cd/.jāmitrasthe bhūmije 'syāṃśake vā putreṇendor vīkṣite 'gniḥ pradeyaḥ//E5
chap.34 jayottara
BY_34.1ab/.digdāhakṣatajarajośmavṛṣṭipātair nirghātakṣiticalanād ivaikṛtaiś ca/
BY_34.1cd/.yuddhānte mṛgaśakunaiś ca dīptanādair no bhadraṃ bhavati jaye 'pi pārthivasya//
BY_34.2ab/.śubhā mṛgapatatriṇo mṛdusamīraṇo hlādakṛt
BY_34.2cd/.grahāḥ sphuṭamarīcayo vigatareṇudiṅmaṇḍalam/
BY_34.3a/.yadānyad api vaikṛtaṃ na vijayāvasāne bhavet
BY_34.3b/.tadā sukham akaṇṭakaṃ nṛpatir atti deśaṃ ripoḥ/
BY_34.3c/.udvāham akālotsavam abhiṣekaṃ cātmajasya yaḥ kṛtvā/
BY_34.3d/.prasthānāvihataḥ so 'bhyeti tataś cotsavadineṣu//
BY_34.4a/.paraviṣayapurāptau sādhudevadvijasvaṃ
BY_34.4b/.kulajanavanitāś ca kṣmādhipo noparundhyāt/
BY_34.4c/.vigajaturagaśastrānnārtibhītāṃś ca hanyāc
BY_34.4d/.chubhatithidivasarkṣe hṛṣṭasainyo vaśec ca//
BY_34.5ab/.svaviṣayam upagamya mānavendro 'valim upayācitakāni cādhikāni/
BY_34.5cd/.nigaditavidhinaiva saṃpradadyāt prathamagaṇāsurabhūtadaivatebhyaḥ//
BY_34.6ab/.iti manujapatir yathopadeśaṃ bhagaṇavidāṃ prakaroti yo vacāṃsi/
BY_34.6cd/.sa sakalanṛpamaṇḍalādhipatyaṃ vrajati diviva purandaro 'cireṇa//E6
End of Bṛhadyātrā
