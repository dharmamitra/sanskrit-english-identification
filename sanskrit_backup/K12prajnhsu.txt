Prajñāpāramitā-hṛdaya-sūtra
Oṃ Namo Bhagavatyai Ārya-prajāpāramitāyai/
Ārya Āvalokiteśvaro bodhisattvo gambhīraṃ
prajñāpāramitā-cāryāṃ caramāṇo
vyavalokayati sma,
pañca-skandhās tāṃś ca
svabhāva-śūnyān paśyati sma.
Iha Śāriputra rūpaṃ śūnyatā,
śūnyat'aiva rūpaṃ,
rūpān na pṛthak śūnyatā,
śūnyatāyā na pṛthag rūpaṃ,
yad rūpaṃ sā śūnyatā,
yā śūnyatā tad rūpaṃ.
Evam eva vedanā-saṃjñā-saṃskārā-vijñānam.
Iha Śāriputra sarva-dharmāḥ śūnyatā-lakṣaṇā
anutpannā aniruddhā amalā avimalā anūnā aparipūrṇāḥ.
Tasmāc Chāriputra śūnyatāyāṃ na rūpaṃ
na vedanā na saṃjñā na saṃskārāḥ na vijñānaṃ,
na cakṣuḥ-śrotra-ghrāṇa-jihvā-kāya-manāṃsi,
na rūpa-śabda-gandha-rasa-spraṣṭavya-dharmāḥ,
na cakṣur-dhātur yāvan na mano-vijñāna-dhātuḥ,
n'āvidyā n'āvidyā-kṣayo yāvan na jarā-maraṇaṃ
na jarā-maraṇa-kṣayo na duḥkha-samudaya-nirodha-mārgā
na jñānaṃ na prāptir n'āprāptiḥ.
Tasmāc Chāriputra aprāptitvād bodhisattvo
prajñā-pāramitām āśritya viharaty acitt'āvaraṇaḥ.
Citt'āvaraṇa-nāstitvād atrasto
viparyās'ātikrānto niṣṭhā-nirvāṇaḥ.
Tradhva-vyavasthitāḥ sarva-buddhāḥ
prajñāpāramitām āśritya anuttarāṃ
samyak-sambodhim abhisambuddhāḥ.
Tasmāj jñātavyaṃ prajñāpāramitā mahā-mantro
mahā-vidyā-mantro'nuttara-mantro
samasama-mantraḥ sarva-duḥkha-praśamanaḥ satyam amithyatvāt.
Prajñāpāramitāyām ukto mantraḥ, tadyathā -
Oṃ gate gate pāragate pārasaṃgate bodhi svāhā.
Ity ārya-prajñāpāramitā-hṛdayaṃ samāptam.
