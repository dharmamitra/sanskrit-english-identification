praṇamya sārvaṃ sarvajñaṃ manovākkāyakarmabhiḥ /
kāvyālaṃkāra ityeṣa yathābuddhi vidhāsyate // Bh_1.1 //
dharmārthakāmamokṣeṣu vaicakṣaṇyaṃ kalāsu ca /
prītiṃ karoti kīrtiṃ ca sādhukāvyanibandhanam // Bh_1.2 //
adhanasyeva dātṛtvaṃ klībasyevāstrakauśalam /
ajñasyeva pragalbhatvam akaveḥ śāstravedanam // Bh_1.3 //
vinayena vinā kā śrīḥ kā niśā śaśinā vinā /
rahitā satkavitvena kīdṛśī vāgvidagdhatā // Bh_1.4 //
gurūpadeśādadhyetuṃ śāstraṃ jaḍadhiyo 'pyalam /
kāvyaṃ tu jāyate jātu kasyacit pratibhāvataḥ // Bh_1.5 //
upeyuṣāmapi divaṃ sannibandhavidhāyinām /
āsta eva nirātaṅkaṃ kāntaṃ kāvyamayaṃ vapuḥ // Bh_1.6 //
ruṇaddhi rodasī cāsya yāvatkīrtiranaśvarī /
tāvatkilāyamadhyāste sukṛtī vaibudhaṃ padam // Bh_1.7 //
ato 'bhivāñchatā kīrtiṃ stheyasīmābhuvaḥ sthiteḥ /
yatno viditavedyena vidheyaḥ kāvyalakṣaṇaḥ // Bh_1.8 //
śabdaśchando 'bhidhānārthā itihāsāśrayāḥ kathāḥ /
loko yuktiḥ kalāśceti mantavyāḥ kāvyahetavaḥ // Bh_1.9 //
% kāvyahetavaḥ] Udbhaṭa's comm. (see GNOLI 1962, p.XL)
; kāvyagairhyamī /
edM; kāvyayairvaśī /
edB; kāvyayairamī? /edBpc(/edBvl?)
śabdābhidheye vijñāya kṛtvā tadvidupāsanam /
% tadvidupāsanam] /
edM; tadvidupāsanām /edB
vilokyānyanibandhāṃśca kāryaḥ kāvyakriyādaraḥ // Bh_1.10 //
sarvathā padamapyekaṃ na nigādyamavadyavat /
vilakṣmaṇā hi kāvyena duḥsuteneva nindyate // Bh_1.11 //
nākavitvamadharmāya vyādhaye daṇḍanāya vā /
% nākavitvam] /
edM; akavitvam /edB
kukavitvaṃ punaḥ sākṣān mṛtimāhurmanīṣiṇaḥ // Bh_1.12 //
rūpakādiralaṃkāras tasyānyairbahudhoditaḥ /
na kāntamapi nirbhūṣaṃ vibhāti vanitāmukham // Bh_1.13 //
rūpakādimalaṃkāraṃ bāhyamācakṣate pare /
supāṃ tiṅāṃ ca vyutpattiṃ vācāṃ vāñchantyalaṃkṛtim // Bh_1.14 //
tadetadāhuḥ sauśabdyaṃ nārthavyutpattirīdṛśī /
śabdābhidheyālaṃkāra- bhedādiṣṭaṃ dvayaṃ tu naḥ // Bh_1.15 //
%% Cited in Kāvyaprakāśa 6
śabdārthau sahitau kāvyaṃ gadyaṃ padyaṃ ca taddvidhā /
saṃskṛtaṃ prākṛtaṃ cānyad apabhraṃśa iti tridhā // Bh_1.16 //
vṛttadevādicarita- śaṃsi cotpādyavastu ca /
kalāśāstrāśrayaṃ ceti caturdhā bhidyate punaḥ // Bh_1.17 //
sargabandho 'bhineyārthaṃ tathaivākhyāyikākathe /
anibaddhaṃ ca kāvyādi tatpunaḥ pañcadhocyate // Bh_1.18 //
sargabandho mahākāvyaṃ mahatāṃ ca mahacca yat /
agrāmyaśabdamarthyaṃ ca sālaṃkāraṃ sadāśrayam // Bh_1.19 //
mantradūtaprayāṇāji- nāyakābhyudayaiśca yat /
% mantra] /edM/edB; mantri /edBKa
pañcabhiḥ sandhibhiryuktaṃ nātivyākhyeyamṛddhimat // Bh_1.20 //
%% nātivyākhyeyam---this theme famously returned to in 2:20 below
caturvargābhidhāne 'pi bhūyasārthopadeśakṛt /
yuktaṃ lokasvabhāvena rasaiśca sakalaiḥ pṛthak // Bh_1.21 //
nāyakaṃ prāgupanyasya vaṃśavīryaśrutādibhiḥ /
na tasyaiva vadhaṃ brūyād anyotkarṣābhidhitsayā // Bh_1.22 //
yadi kāvyaśarīrasya na sa vyāpitayeṣyate /
na cābhyudayabhāktasya mudhādau grahaṇastavau // Bh_1.23 //
% grahaṇastavau] / edM/
edB; grahaṇaṃ stave /edMGa
nāṭakaṃ dvipadīśamyā- rāsakaskandhakādi yat /
uktaṃ tadabhineyārtham ukto 'nyaistasya vistaraḥ // Bh_1.24 //
saṃskṛtānākulaśravya- śabdārthapadavṛttinā /
% saṃskṛtā@] /edM; prakṛtā@ /
edB; prasṛtā@ /
edBKha; prakṛtā(sṛtā) /edBGha
gadyena yuktodāttārthā socchvāsākhyāyikā matā // Bh_1.25 //
vṛttamākhyāyate tasyāṃ nāyakena svaceṣṭitam /
vaktraṃ cāparavaktraṃ ca kāle bhāvyārthaśaṃsi ca // Bh_1.26 //
kaverabhiprāyakṛtaiḥ kathanaiḥ kaiścidaṅkitā /
% kathanaiḥ] /edM;
kathānaiḥ /edB
kanyāharaṇasaṃgrāma- vipralambhodayānvitā // Bh_1.27 //
na vaktrāparavaktrābhyāṃ yuktā nocchāsavatyapi /
saṃskṛtāsaṃskṛtā ceṣṭā kathāpabhraṃśabhāk tathā // Bh_1.28 //
% saṃskṛtāsaṃskṛtā] /
edM; saṃskṛtaṃ saṃskṛtā /edB
anyaiḥ svacaritaṃ tasyāṃ nāyakena tu nocyate /
svaguṇāviṣkṛtiṃ kuryād abhijātaḥ kathaṃ janaḥ // Bh_1.29 //
% kathaṃ janaḥ] / edM/
edB; kathaṃcana GNOLI
anibaddhaṃ punargāthā- ślokamātrādi tatpunaḥ /
yuktaṃ vakrasvabhāvoktyā sarvamevaitadiṣyate // Bh_1.30 //
vaidarbhamanyadastīti manyante sudhiyo 'pare /
tadeva ca kila jyāyaḥ sadarthamapi nāparam // Bh_1.31 //
gauḍīyamidametattu vaidarbhamiti kiṃ pṛthak /
gatānugatikanyāyān nānākhyeyamamedhasām // Bh_1.32 //
nanu cāśmakavaṃśādi vaidarbhamiti kathyate /
% cāśmakavaṃśādi] / edM/
edB; * * kavaṃśyādi GNOLI
kāmaṃ tathāstu prāyeṇa saṃjñecchāto vidhīyate // Bh_1.33 //
apuṣṭārthamavaktrokti prasannamṛju komalam /
bhinnaṃ geyamivedaṃ tu kevalaṃ śrutipeśalam // Bh_1.34 //
alaṃkāravadagrāmyam arthyaṃ nyāyyamanākulam /
gauḍīyamapi sādhīyo vaidarbhamiti nānyathā // Bh_1.35 //
na nitāntādimātreṇa jāyate cārutā girām /
vakrābhidheyaśabdoktir iṣṭā vācāmalaṃkṛtiḥ // Bh_1.36 //
% [ṣaṭ kāvyadoṣāḥ]
neyārthaṃ kliṣṭamanyārtham avācakamayuktimat /
gūḍhaśabdābhidhānaṃ ca kavayo na prayuñjate // Bh_1.37 //
neyārthaṃ nīyate yukto yasyārthaḥ kṛtibhirbalāt /
śabdanyāyānupārūḍhaḥ kathaṃcitsvābhisandhinā // Bh_1.38 //
māyeva bhadreti yathā sā cāsādhvī prakalpanā /
veṇudākeriti ca tāṃ nayanti vacanādvinā // Bh_1.39 //
% tāṃ nayanti] /
edM; tānniyanti /edB
%% Several interpretations of this example are presented in /
msM, but it remains mysterious
kliṣṭaṃ vyavahitaṃ vidyād anyārthaṃ vigame yathā /
% @nyārthaṃ vigame] / edM/
edBGa; @nyarthavigame /edB
vijahrustasya tāḥ śokaṃ krīḍāyāṃ vikṛtaṃ ca tat // Bh_1.40 //
%% the anyārtha is ``effected by the vi [in vijahruḥ]“. Apparently this would come under avācaka for Mammaṭa
himāpahāmitradharair vyāptaṃ vyometyavācakam /
sākṣādarūḍhaṃ vācye 'rthe nābhidhānaṃ pratīyate // Bh_1.41 //
%% Apparenlty this would come under kliṣṭa for Mammaṭa
ayuktimad yathā dūtā jalabhṛnmārutendavaḥ /
% @mārutendavaḥ] / edM/
edB; @mātrakeṅaca /
edBGa; @mātra(ru?)teṣu ca /edBKa
tathā bhramarahārīta- cakravākaśukādayaḥ // Bh_1.42 //
% tathā bhramara@] / edM/
edB; tatrābhramarahārīta@ GNOLI
avāco 'vyaktavācaśca dūradeśavicāriṇaḥ /
kathaṃ dūtyaṃ prapadyerann iti yuktyā na yujyate // Bh_1.43 //
yadi cotkaṇṭhayā yattad unmatta iva bhāṣate /
tathā bhavatu bhūmnedaṃ sumedhobhiḥ prayujyate // Bh_1.44 //
gūḍhaśabdābhidhānaṃ ca na prayojyaṃ kathaṃcana /
sudhiyāmapi naivedam upakārāya kalpate // Bh_1.45 //
asitartitugadricchit svaḥkṣitāṃ patiradvidṛk /
amidbhiḥ śubhradṛgdṛṣṭair dviṣo jeghnīyiṣīṣṭa vaḥ // Bh_1.46 //
% asitartibhugadrikṣit svaḥ kitāṃ patiradvidṛk/
amībhiḥ śubhradṛgvṛṣṭairdviṣo jeghnīyiṣīṣṭa vaḥ /edBGha
%% Interpreted in / msM/
with the aid of Ratneśvarasūri's commentary on the Sarasvatīkaṇṭhābharaṇa
%% [apare catvāro doṣāḥ]
śrutiduṣṭārthaduṣṭe ca kalpanāduṣṭamityapi /
śrutikaṣṭaṃ tathaivāhur vācaṃ doṣaṃ caturvidham // Bh_1.47 //
viḍvarcoviṣṭhitaklinnac- chinnavāntapravṛttayaḥ /
% @klinnacchinna@] / edM/
edB; @cchinnaklinna@ /edBKa
pracāradharṣitodgāra- visargahadayantritāḥ // Bh_1.48 //
% @hadayantritāḥ] / edM/
edB; @hadayaṃtṛtāḥ /edBGa
hiraṇyaretāḥ sambādhaḥ pelavopasthitāṇḍajāḥ /
vākkāṭavādayaśceti śrutiduṣṭā matā giraḥ // Bh_1.49 //
arthaduṣṭaṃ punarjñeyaṃ yatrokte jāyate matiḥ /
asabhyavastuviṣayā śabdaistadvācibhiryathā // Bh_1.50 //
hantumeva pravṛttasya stabdhasya vivaraiṣiṇaḥ /
% stabdhasya] / edM/
edB; stambhasya /edBGa
patanaṃ jāyate 'vaśyaṃ kṛcchreṇa punarunnatiḥ // Bh_1.51 //
padadvayasya sandhāne yadaniṣṭaṃ prakalpate /
% prakalpate] / edM/
edB; pragalbhate /
edBKa; prakalpyate /edBGha
tadāhuḥ kalpanāduṣṭaṃ sa śauryābharaṇo yathā // Bh_1.52 //
yathā.ajihladadityādi śrutikaṣṭaṃ ca tadviduḥ /
na tad icchanti kṛtino gaṇḍamapyapare kila // Bh_1.53 //
sanniveśaviśeṣāttu duruktamapi śobhate /
nīlaṃ palāśamābaddham antarāle srajāmiva // Bh_1.54 //
kiṃcidāśrayasaundaryād dhatte śobhāmasādhvapi /
kāntāvilocananyastaṃ malīmasamivāñjanam // Bh_1.55 //
āpāṇḍugaṇḍametatte vadanaṃ vanajekṣaṇe /
saṃgamāt pāṇḍuśabdasya gaṇḍaḥ sādhu yathoditam // Bh_1.56 //
anayānyad api jñeyaṃ diśā yuktamasādhvapi /
yathā viklinnagaṇḍānāṃ kariṇāṃ madavāribhiḥ // Bh_1.57 //
% mada@] /edM/edB; muda@ /edBGha
madaklinnakapolānāṃ dviradānāṃ catuḥśatī /
yathā tadvadasādhīyaḥ sādhīyaśca prayojayet // Bh_1.58 //
etad grāhyaṃ surabhi kusumaṃ grāmyam etannidheyaṃ dhatte śobhāṃ viracitamidaṃ sthānamasyaitadasya /
mālākāro racayati yathā sādhu vijñāya mālāṃ yojyaṃ kāvyeṣvavahitadhiyā tadvadevābhidhānam // Bh_1.59 //
/Colo
iti bhāmahālaṅkāre prathamaḥ paricchedaḥ
/chapter
dvitīyaḥ paricchedaḥ
mādhuryamabhivāñchantaḥ prasādaṃ ca sumedhasaḥ /
samāsavanti bhūyāṃsi na padāni prayuñjate // Bh_2.1 //
kecidojo 'bhidhitsantaḥ samasyanti bahūnyapi /
yathā mandārakusuma- reṇupiñjaritālakā // Bh_2.2 //
śravyaṃ nātisamastārthaṃ kāvyaṃ madhuramiṣyate /
āvidvadaṅganābāla- pratītārthaṃ prasādavat // Bh_2.3 //
anuprāsaḥ sayamako rūpakaṃ dīpakopame /
iti vācāmalaṃkārāḥ pañcaivānyairudāhṛtāḥ // Bh_2.4 //
sarūpavarṇavinyāsam anuprāsaṃ pracakṣate /
kiṃ tayā cintayā kānte nitānteti yathoditam // Bh_2.5 //
grāmyānuprāsamanyattu manyante sudhiyo 'pare /
sa lolamālānīlāli- kulākulagalo balaḥ // Bh_2.6 //
nānārthavanto 'nuprāsā na cāpyasadṛśākṣarāḥ /
yuktyānayā madhyamayā jāyante cāravo giraḥ // Bh_2.7 //
lāṭīyamapyanuprāsam ihecchantyapare yathā /
dṛṣṭiṃ dṛṣṭisukhāṃ dhehi candraścandramukhoditaḥ // Bh_2.8 //
ādimadhyāntayamakaṃ pādābhyāsaṃ tathāvalī /
samastapādayamakam ityetat pañcadhocyate // Bh_2.9 //
sandaṣṭakasamudgāder atraivāntargatirmatā /
ādau madhyāntayorvā syād iti pañcaiva tadyathā // Bh_2.10 //
sādhunā sādhunā tena rājatā rājatā bhṛtā /
sahitaṃ sahitaṃ kartuṃ saṃgataṃ saṃgataṃ janam // Bh_2.11 //
sādhuḥ saṃsārādbibhyadasmādasārāt kṛtvā kleśāntaṃ yāti vartma praśāntam /
jātiṃ vyādhīnāṃ durdamānāmadhīnāṃ vāñchañjyāyastvaṃ chindhi muktānayastvam // Bh_2.12 //
% durdamānām] /
edM; durnayānām /
edB; durdayānām /edBGa
% vāñchañjyāyastvaṃ chindhi muktānayastvam /
edM; vāñchantyā(ñjyā?)
yastvaṃ chindhi muktāna(ma?)yastvam /edB
na te dhirdhīra bhogeṣu ramaṇīyeṣu saṃgatā /
munīnapi harantyete ramaṇī yeṣu saṃgatā // Bh_2.13 //
%% [pādābhyāsa]
sitāsitākṣīṃ supayodharādharāṃ susaṃmadāṃ vyaktamadāṃ lalāmadām /
ghanāghanā nīlaghanā ghanālakāṃ priyāmimāmutsukayanti yanti ca // Bh_2.14 //
%% [āvalī]
amī nṛpā dattasamagraśāsanāḥ kadācidapyapratibaddhaśāsanāḥ /
kṛtāgasāṃ mārgabhidāṃ ca śāsanāḥ pitṛkramādhyāsitatādṛśāsanāḥ // Bh_2.15 //
%% [samastapādayamakam]
anantaraikāntarayor evaṃ pādāntayorapi /
kṛtsnaṃ ca sarvapādeṣu duṣkaraṃ sādhu tādṛśam // Bh_2.16 //
% duṣkaraṃ] /edM;
duṣkṛtam /edB
tulyaśrutīnāṃ bhinnānām abhidheyaiḥ parasparam /
varṇānāṃ yaḥ punarvādo yamakaṃ tannigadyate // Bh_2.17 //
pratītaśabdamojasvi suśliṣṭapadasandhi ca /
prasādi svabhidhānaṃ ca yamakaṃ kṛtināṃ matam // Bh_2.18 //
nānādhātvarthagambhīrā yamakavyapadeśinī /
prahelikā sā hyuditā rāmaśarmācyutottare // Bh_2.19 //
kāvyānyapi yadīmāni vyākhyāgamyāni śāstravat /
utsavaḥ sudhiyāmeva hanta durmedhaso hatāḥ // Bh_2.20 //
upamānena yattattvam upameyasya rūpyate /
guṇānāṃ samatāṃ dṛṣṭvā rūpakaṃ nāma tadviduḥ // Bh_2.21 //
samastavastuviṣayam ekadeśavivarti ca /
dvidhā rūpakamuddiṣṭam etattaccocyate yathā // Bh_2.22 //
śīkarāmbhomadasṛjas tuṅgā jaladadantinaḥ /
niryānto madayantīme śakrakārmukavāraṇāḥ // Bh_2.23 //
% madayantīme śakrakārmukavāraṇāḥ] /
edM(conj); maṇḍayantīme śakrakārmukakānanam /
edB; madayantīme śakrakārmukakāraṇam /edBGa
taḍidvalayakakṣyāṇāṃ balākāmālabhāriṇām /
% taḍidvalaya@] /
edB; taṭidvalaya@ /edM
payomucāṃ dhvanirdhīro dunoti mama tāṃ priyām // Bh_2.24 //
ādimadhyāntaviṣayaṃ tridhā dīpakamiṣyate /
ekasyaiva tryavasthatvād iti tadbhidyate tridhā // Bh_2.25 //
amūni kurvate 'nvarthām asyākhyāmarthadīpanāt /
tribhirnidarśanaiścedaṃ tridhā nirdiśyate yathā // Bh_2.26 //
mado janayati prītiṃ sānaṅgaṃ mānabhaṅguram /
% sānaṅgaṃ] /edM/
edB; sānalāṃ /edBKa
sa priyāsaṃgamotkaṇṭhāṃ sāsahyāṃ manasaḥ śucam // Bh_2.27 //
mālinīraṃśukabhṛtaḥ striyo 'laṃkurute madhuḥ /
hārītaśukavācaśca bhūdharāṇāmupatyakāḥ // Bh_2.28 //
cīrīmavatīraraṇyānīḥ saritaḥ śuṣyadambhasaḥ /
% cīrī@] /edM/edB; carī@ /edBKa
pravāsināṃ ca cetāṃsi śucirantaṃ ninīṣati // Bh_2.29 //
viruddhenopamānena deśakālakriyādibhiḥ /
upameyasya yatsāmyaṃ guṇaleśena sopamā // Bh_2.30 //
yathevaśabdau sādṛśyam āhaturvyatirekiṇoḥ /
dūrvākāṇḍamiva śyāmaṃ tanvī śyāmālatā yathā // Bh_2.31 //
% śyāmaṃ] /edM/edB; śyāmā /edBGha
% śyāmālatā] /edM/
edB; śyāmalatā /edBGa/edBGha
vinā yathevaśabdābhyāṃ samāsābhihitā parā /
yathā kamalapatrākṣī śaśāṅkavadaneti ca // Bh_2.32 //
vatināpi kriyāsāmyaṃ tadvadevābhidhīyate /
dvijātivadadhīte 'sau guruvaccānuśāsti naḥ // Bh_2.33 //
samānavastunyāsena prativastūpamocyate /
yathevānabhidhāne 'pi guṇasāmyapratītitaḥ // Bh_2.34 //
sādhusādhāraṇatvādir guṇo 'tra vyatiricyate /
sa sāmyamāpādayati virodhe 'pi tayoryathā // Bh_2.35 //
kiyantaḥ santi guṇinaḥ sādhusādhāraṇaśriyaḥ /
svādupākaphalānamrāḥ kiyanto vādhvaśākhinaḥ // Bh_2.36 //
yaduktaṃ triprakāratvaṃ tasyāḥ kaiścinmahātmabhiḥ /
nindāpraśaṃsācikhyāsā- bhedādatrābhidhīyate // Bh_2.37 //
sāmānyaguṇanirdeśāt trayamapyuditaṃ nanu /
mālopamādiḥ sarvo 'pi na jyāyān vistaro mudhā // Bh_2.38 //
hīnatāsambhavo liṅga- vacobhedo viparyayaḥ /
upamānādhikatvaṃ ca tenāsadṛśatāpi ca // Bh_2.39 //
ta eta upamādoṣāḥ sapta medhāvinoditāḥ /
sodāharaṇalakṣmāṇo varṇyante 'tra ca te pṛthak // Bh_2.40 //
sa mārutākampitapītavāsā bibhratsalīlaṃ śaśibhāsamabjam /
yadupravīraḥ pragṛhītaśārṅgaḥ sendrāyudho megha ivābabhāse // Bh_2.41 //
%% cited by Namisādhu ad Kāvālaṅkāra of Rudraṭa 11:
24 with śaśibhāsi śaṅkham (lectio facilior?)
śakracāpagrahādatra darśitaṃ kila kārmukam /
vāsaḥśaṅkhānupādānād dhīnamityabhidhīyate // Bh_2.42 //
sarvaṃ sarveṇa sārūpyaṃ nāsti bhāvasya kasyacit /
yathopapatti kṛtibhir upamāsu prayujyate // Bh_2.43 //
akhaṇḍamaṇḍalaḥ kvenduḥ kva kāntānanamadyuti /
yatkiṃcitkāntisāmānyāc chaśinaivopamīyate // Bh_2.44 //
kiṃ ca kāvyāni neyāni lakṣaṇena mahātmanām /
dṛṣṭaṃ vā sarvasārūpyaṃ rājamitre yathoditam // Bh_2.45 //
sūryāṃśasaṃmīlitalocaneṣu dīneṣu padmānilanirmadeṣu /
sādhvyaḥ svageheṣviva bhartṛhīnāḥ kekā vineśuḥ śikhināṃ mukheṣu // Bh_2.46 //
% vineśuḥ] /edM/edB;
vineduḥ /edBKa
%% This verse is cited by Vāmana in his Kāvyālaṅkārasūtravṛtti ad 4.2.10
niṣpeturāsyādiva tasya dīptāḥ śarā dhanurmaṇḍalamadhyabhājaḥ /
jājvalyamānā iva vāridhārā dinārdhabhājaḥ pariveṣiṇo 'rkāt // Bh_2.47 //
śākavardhanasya
%% [illustration of asambhava;
quoted in the 10th ullāsa of Mammaṭa's Kāvyaprakāśa]
kathaṃ pāto 'mbudhārāṇāṃ jvalantīnāṃ vivasvataḥ /
asambhavādayaṃ yuktyā tenāsambhava ucyate // Bh_2.48 //
tatrāsambhavinārthena kaḥ kuryādupamāṃ kṛtī /
ko nāma vahninaupamyaṃ kurvīta śaśalakṣmaṇaḥ // Bh_2.49 //
yasyātiśayavānarthaḥ kathaṃ so 'sambhavo mataḥ /
iṣṭaṃ cātiśayārthatvam upamotprekṣayoryathā // Bh_2.50 //
puñjībhūtamiva dhvāntam eṣa bhāti mataṅgajaḥ /
saraḥ śaratprasannāmbho nabhaḥkhaṇḍamivojjhitam // Bh_2.51 //
%% Note that, for Bhāmaha,
liṅgabheda is not a problem in upamās if the genders are masculine and neuter,
as he explains below (2:57).
atha liṅgavacobhedāv ucyete saviparyayau /
hīnādhikatvāt sa dvedhā trayamapyucyate yathā // Bh_2.52 //
avigāhyo 'si nārīṇām ananyamanasāmapi /
viṣamopalabhinnormir āpagevottitīrṣataḥ // Bh_2.53 //
kvacidagre prasaratā kvacidāpatya nighnatā /
śuneva sāraṅgakulaṃ tvayā bhinnaṃ dviṣāṃ balam // Bh_2.54 //
%% /edM/ notes that the verse is cited in Keśavamiśra's Alaṅkāraśekhara (V.1)
ayaṃ padmāsanāsīnaś cakravāko virājate /
yugādau bhagavān brahmā vinirmitsuriva prajāḥ // Bh_2.55 //
nanūpamīyate pāṇiḥ kamalena vikāsinā /
adharo vidrumaccheda- bhāsā bimbaphalena ca // Bh_2.56 //
ucyate kāmamastīdaṃ kiṃ tu strīpuṃsayorayam /
vidhirnābhimato 'nyaistu trayāṇāmapi neṣyate // Bh_2.57 //
sa pītavāsāḥ pragṛhītaśārṅgo manojñabhīmaṃ vapurāpa kṛṣṇaḥ /
śatahradendrāyudhavānniśāyāṃ saṃsṛjyamānaḥ śaśineva meghaḥ // Bh_2.58 //
rāmaśarmaṇaḥ
śaśino grahaṇādetad ādhikyaṃ kila na hyayam /
nirdiṣṭa upameye 'rthe vācyo vā jalajo 'tra tu // Bh_2.59 //
% jalajo] /edM; jalado /edB
%% jalaja must refer here to the conch.
na sarvasārūpyamiti vistareṇodito vidhiḥ /
abhiprāyātkavernātra vidheyā jalaje matiḥ // Bh_2.60 //
 %% Bhāmaha might be intending to convey that he is not dogmatic on the point by suggesting that Rāmaśarman might have intended the imbalance. 
ādhikyamupamānānāṃ nyāyyaṃ nādhikatā bhavet /
% nyāyyaṃ] /edM/edB;
nyāyyā /edBGha
gokṣīrakundahalināṃ viśuddhyā sadṛśaṃ yaśaḥ // Bh_2.61 //
ekenaivopamānena nanu sādṛśyamucyate /
% ekenai@] /edM/edB; etenai@ /edBGa
uktārthasya prayogo hi gurumarthaṃ na puṣyati // Bh_2.62 //
%% No answer given to this objection.
vane 'tha tasminvanitānuyāyinaḥ pravṛttadānārdrakaṭā mataṅgajāḥ /
%% Quoted by Namisādhu ad Rudraṭa's Kāvyālaṅkāra 11:24,
reading vanitāvihāriṇaḥ prabhinnadānārdrakaṭā mataṅgajāḥ
vicitrabarhābharaṇāśca barhiṇo babhurdivīvāmalavigrahā grahāḥ // Bh_2.63 //
grahairapi gajādīnāṃ yadi sādṛśyamucyate /
tathāpi teṣāṃ tairasti kāntirvāpyugratāpi vā // Bh_2.64 //
ityukta upamābhedo vakṣyate cāparaḥ punaḥ /
upamāderalaṃkārād viśeṣo 'nyo 'bhidhīyate // Bh_2.65 //
%% [apare ṣaḍalaṃkārāḥ]
ākṣepo 'rthāntaranyāso vyatireko vibhāvanā /
samāsātiśayoktī ca ṣaḍalaṃkṛtayo 'parāḥ // Bh_2.66 //
vakṣyamāṇoktaviṣayas tatrākṣepo dvidhā mataḥ /
ekarūpatayā śeṣā nirdekṣyante yathākramam // Bh_2.67 //
pratiṣedha iveṣṭasya yo viśeṣābhidhitsayā /
ākṣepa iti taṃ santaḥ śaṃsanti dvividhaṃ yathā // Bh_2.68 //
% ākṣepa iti] /edM/
edB; ākṣepamiti GNOLI
ahaṃ tvāṃ yadi nekṣeya kṣaṇamapyutsukā tataḥ /
% tvāṃ] /edM/edB; tvā /edBGa
iyadevāstvato 'nyena kimuktenāpriyeṇa te // Bh_2.69 //
% iyadevāstvato 'nyena] / edM/
edB; iyadevāstu vānyena /GNOLI
%% [thus vakṣyamāṇaviṣaya ākṣepa]
svavikramākrāntabhuvaś citraṃ yanna tavoddhatiḥ /
% svavikramākrānta@] /
edM; svavikramānta@ / edB/
unmetrical
ko vā heturalaṃ sindhor vikārakaraṇaṃ prati // Bh_2.70 //
% ko vā heturalaṃ] /
edGnoli; ko vā seturalaṃ /edM/edB
upanyasanamanyasya yadarthasyoditādṛte /
jñeyaḥ so 'rthāntaranyāsaḥ pūrvārthānugato yathā // Bh_2.71 //
parānīkāni bhīmāni vivikṣorna tava vyathā /
sādhu vāsādhu vāgāmi puṃsāmātmaiva śaṃsati // Bh_2.72 //
%% CHECK Namisādhu on Rudraṭa's Kāvyālaṅkāra ad 8:24
hiśabdenāpi hetvartha- prathanāduktasiddhaye /
ayamarthāntaranyāsaḥ sutarāṃ vyajyate yathā // Bh_2.73 //
vahanti girayo meghān abhyupetān gurūnapi /
garīyāneva hi gurūn bibharti praṇayāgatān // Bh_2.74 //
upamānavato 'rthasya yadviśeṣanidarśanam /
vyatirekaṃ tamicchanti viśeṣāpādanādyathā // Bh_2.75 //
sitāsite pakṣmavatī netre te tāmrarājinī /
ekāntaśubhraśyāme tu puṇḍarīkāsitotpale // Bh_2.76 //
kriyāyāḥ pratiṣedhe yā tatphalasya vibhāvanā /
jñeyā vibhāvanaivāsau samādhau sulabhe sati // Bh_2.77 //
apītamattāḥ śikhino diśo 'nutkaṇṭhitākulāḥ /
nīpo 'viliptasurabhir abhraṣṭakaluṣaṃ jalam // Bh_2.78 //
yatrokte gamyate 'nyo 'rthas tatsamānaviśeṣaṇaḥ /
sā samāsoktiruddiṣṭā saṃkṣiptārthatayā yathā // Bh_2.79 //
% saṃkṣiptārthatayā yathā] / edM/
edB; saṃkṣiptārthā yathā tathā /edBKa
skandhavānṛjuravyālaḥ sthiro 'nekamahāphalaḥ /
jātastarurayaṃ coccaiḥ pātitaśca nabhasvatā // Bh_2.80 //
nimittato vaco yattu lokātikrāntagocaram /
manyante 'tiśayoktiṃ tām alaṅkāratayā yathā // Bh_2.81 //
svapuṣpacchavihāriṇyā candrabhāsā tirohitāḥ /
anvamīyanta bhṛṅgāli- vācā saptacchadadrumāḥ // Bh_2.82 //
apāṃ yadi tvakchithilā cyutā syāt phaṇināmiva /
tadā śuklāṃśukāni syur aṅgeṣvambhasi yoṣitām // Bh_2.83 //
% @śukāni syuraṅge@] / edM/
edB; @śukāny āsann aṅge@ GNOLI
ityevamādiruditā guṇātiśayayogataḥ /
sarvaivātiśayoktistu tarkayettāṃ yathāgamam // Bh_2.84 //
saiṣa sarvaiva vakroktir anayārtho vibhāvyate /
yatno 'syāṃ kavinā kāryaḥ ko 'laṅkāro 'nayā vinā // Bh_2.85 //
hetuśca sūkṣmo leśo 'tha nālaṃkāratayā mataḥ /
samudāyābhidhānasya vakroktyanabhidhānataḥ // Bh_2.86 //
gato 'stamarko bhātīndur yānti vāsāya pakṣiṇaḥ /
%% Cited by Daṇḍin in Kāvyādarśa 2:244
ityevamādi kiṃ kāvyaṃ vārtāmenāṃ pracakṣate // Bh_2.87 //
yathāsaṃkhyamathotprekṣām alaṅkāradvayaṃ viduḥ /
saṃkhyānamiti medhāvin- otprekṣābhihitā kvacit // Bh_2.88 //
bhūyasāmupadiṣṭānām arthānāmasadharmaṇām /
kramaśo yo 'nunirdeśo yathāsaṃkhyaṃ taducyate // Bh_2.89 //
padmendubhṛṅgamātaṅga- puṃskokilakalāpinaḥ /
vaktrakāntīkṣaṇagati- vāṇīvālaistvayā jitāḥ // Bh_2.90 //
avivakṣitasāmānyā kiṃciccopamayā saha /
atadguṇakriyāyogād utprekṣātiśayānvitā // Bh_2.91 //
kiṃśukavyapadeśena tarumāruhya sarvataḥ /
dagdhādagdhamaraṇyānyāḥ paśyatīva vibhāvasuḥ // Bh_2.92 //
svabhāvoktiralaṅkāra iti kecit pracakṣate /
arthasya tadavasthatvaṃ svabhāvo 'bhihito yathā // Bh_2.93 //
ākrośannāhvayannanyān ādhāvanmaṇḍalai rudan /
% maṇḍalai rudan] /
edM; maṇḍalairnudan /edB
gā vārayati daṇḍena ḍimbhaḥ sasyāvatāraṇīḥ // Bh_2.94 //
% sasyā@] /edM; śasyā@ /edB
samāsenoditamidaṃ dhīkhedāyaiva vistaraḥ /
asaṃgṛhītamapyanyad abhyūhyamanayā diśā // Bh_2.95 //
svayaṃ kṛtaireva nidarśanairiyaṃ mayā prakḷptā khalu vāgalaṅkṛtiḥ /
ataḥ paraṃ cāruranekadhāparo girāmalaṅkāravidhirvidhāsyate // Bh_2.96 //
/Colo
iti bhāmahālaṅkāre dvitīyaḥ paricchedaḥ
/chapter
tṛtīyaḥ paricchedaḥ
preyo rasavadūrjasvi paryāyoktaṃ samāhitam /
dviprakāramudāttaṃ ca bhedaiḥ śliṣṭamapi tribhiḥ // Bh_3.1 //
apahnutiṃ viśeṣoktaṃ virodhaṃ tulyayogitām /
% virodhaṃ] /edM; viśeṣaṃ /edB
aprastutapraśaṃsāṃ ca vyājastutinidarśane // Bh_3.2 //
upamārūpakaṃ cānyad upameyopamāmapi /
sahoktiparivṛttī ca sasaṃdehamananvayam // Bh_3.3 //
utprekṣāvayavaṃ cānye saṃsṛṣṭimapi cāpare /
% saṃsṛṣṭimapi] /
edM; saṃsṛṣṭamapi /edB
bhāvikatvaṃ ca nijagur alaṃkāraṃ sumedhasaḥ // Bh_3.4 //
preyo gṛhāgataṃ kṛṣṇam avādīdviduro yathā /
adya yā mama govinda jātā tvayi gṛhāgate /
kālenaiṣā bhavet prītis tavaivāgamanāt punaḥ // Bh_3.5 //
%% Cited by Daṇḍin as Kāvyādarśa 2:276
%% Cf. verse relegated to appendix of Crit. Ed. of Mahābhārata: %%% 5.90.28
%%% After 28, K4 B Dn
%%% Ds D2 (marg.).3-9 ins:
%% 05*0417_01 yā me prītiḥ puṣkarākṣa tvaddarśanasamudbhavā
%% 05*0417_02 sā kim ākhyāyate tubhyam antarātmāsi dehinām
rasavaddarśitaspaṣṭa- śṛṅgārādirasaṃ yathā /
devī samāgamaddharma maskariṇyatirohitā // Bh_3.6 //
ūrjasvi karṇena yathā pārthāya punarāgataḥ /
dviḥ sandadhāti kiṃ karṇaḥ śalyetyahirapākṛtaḥ // Bh_3.7 //
paryāyoktaṃ yadanyena prakāreṇābhidhīyate /
uvāca ratnāharaṇe caidyaṃ śārṅgadhanuryathā // Bh_3.8 //
gṛheṣvadhvasu vā nānnaṃ bhuñjmahe yadadhītinaḥ /
na bhuñjate dvijāstacca rasadānanivṛttaye // Bh_3.9 //
samāhitaṃ rājamitre yathā kṣatriyayoṣitām /
rāmaprasattyai yāntīnāṃ puro 'dṛśyata nāradaḥ // Bh_3.10 //
% @prasattyai] /
edM; @prasaktyai /edB
udāttaṃ śaktimān rāmo guruvākyānurodhakaḥ /
% udāttaṃ] /edM; udātta@ /edB
vihāyopanataṃ rājyaṃ yathā vanamupāgatam // Bh_3.11 //
% vihāyopanataṃ] / edM/
edB; vihāyopavanaṃ /edBGa
etadevāpare 'nyena vyākhyānenānyathā viduḥ /
nānāratnādiyuktaṃ yat tatkilodāttamucyate // Bh_3.12 //
cāṇakyo naktamupayānn andakrīḍāgṛhaṃ yathā /
śaśikāntopalacchannaṃ viveda payasāṃ kaṇaiḥ // Bh_3.13 //
% kaṇaiḥ] /edM; ga(ka?)ṇaiḥ /edB
upamānena yattattvam upameyasya sādhyate /
guṇakriyābhyāṃ nāmnā ca śliṣṭaṃ tadabhidhīyate // Bh_3.14 //
lakṣaṇaṃ rūpake 'pīdaṃ lakṣyate kāmamatra tu /
iṣṭaḥ prayogo yugapad upamānopameyayoḥ // Bh_3.15 //
% Could iṣṭaḥ be a corruption of śliṣṭaḥ ?
śīkarāmbhomadasṛjas tuṅgā jaladadantinaḥ /
ityatra meghakariṇāṃ nirdeśaḥ kriyate samam // Bh_3.16 //
śleṣādevārthavacasor asya ca kriyate bhidā /
tatsahoktyupamāhetu- nirdeśāttrividhaṃ yathā // Bh_3.17 //
% @hetunirdeśāttrividhaṃ] /
edM; @hetunirdeśāt kramaśo /
edB; @heturnirdeśāt kramaśo /edBGha
chāyāvanto gatavyālāḥ svārohāḥ phaladāyinaḥ /
mārgadrumā mahāntaśca pareṣāmeva bhūtaye // Bh_3.18 //
%% [---a combination of śliṣṭa and sahokti]
unnatā lokadayitā mahāntaḥ prājyavarṣiṇaḥ /
śamayanti kṣitestāpaṃ surājāno ghanā iva // Bh_3.19 //
%% [---a combination of śliṣṭa and upamā]
ratnavattvādagādhatvāt svamaryādāvilaṅghanāt /
bahusattvāśrayatvācca sadṛśastvamudanvatā // Bh_3.20 //
%% [---a combination of śliṣṭa and hetunirdeśa]
apahnutirabhīṣṭā ca kiṃcidantargatopamā /
bhūtārthāpahnavādasyāḥ kriyate cābhidhā yathā // Bh_3.21 //
neyaṃ virauti bhṛṅgālī madena mukharā muhuḥ /
ayamākṛṣyamāṇasya kandarpadhanuṣo dhvaniḥ // Bh_3.22 //
% ayamākṛṣyamāṇasya] / edM/
edB; ayamākrandamāṇasya /edBGa
ekadeśasya vigame yā guṇāntarasaṃsthitiḥ /
viśeṣaprathanāyāsau viśeṣoktirmatā yathā // Bh_3.23 //
sa ekastrīṇi jayati jaganti kusumāyudhaḥ /
haratāpi tanuṃ yasya śambhunā na hṛtaṃ balam // Bh_3.24 //
%% Contrast with vibhāvanā of 2:77.
guṇasya vā kriyāyā vā viruddhānyakriyābhidhā /
yā viśeṣābhidhānāya virodhaṃ taṃ vidurbudhāḥ // Bh_3.25 //
upāntarūḍhopavanac- chāyāśītāpi dhūrasau /
vidūradeśānapi vaḥ santāpayati vidviṣaḥ // Bh_3.26 //
nyūnasyāpi viśiṣṭena guṇasāmyavivakṣayā /
tulyakāryakriyāyogād ityuktā tulyayogitā // Bh_3.27 //
śeṣo himagiristvaṃ ca mahānto guravaḥ sthirāḥ /
yadalaṅghitamaryādāś calantīṃ bibhṛtha kṣitim // Bh_3.28 //
%% Cited in the Dhvanyāloka
adhikārādapetasya vastuno 'nyasya yā stutiḥ /
aprastutapraśaṃseti sā caivaṃ kathyate yathā // Bh_3.29 //
prīṇitapraṇayi svādu kāle pariṇataṃ bahu /
vinā puruṣakāreṇa phalaṃ paśyata śākhinām // Bh_3.30 //
dūrādhikaguṇastotra- vyapadeśena tulyatām /
kiṃcidvidhitsoryā nindā vyājastutirasau yathā // Bh_3.31 //
rāmaḥ saptābhinat sālān giriṃ krauñcaṃ bhṛgūttamaḥ /
% sālān] /edM; sā(tā?)lān /edB
śatāṃśenāpi bhavatā kiṃ tayoḥ sadṛśaṃ kṛtam // Bh_3.32 //
kriyayaiva viśiṣṭasya tadarthasyopadarśanāt /
jñeyā nidarśanā nāma yathevavatibhirvinā // Bh_3.33 //
ayaṃ mandadyutirbhāsvān astaṃ prati yiyāsati /
udayaḥ patanāyeti śrīmato bodhayannarān // Bh_3.34 //
upamānena tadbhāvam upameyasya sādhayan /
% sādhayan] /edM;
sādhayat /edB
yāṃ vadatyupamāmetad upamārūpakaṃ yathā // Bh_3.35 //
samagragaganāyāma- mānadaṇḍo rathāṅginaḥ /
pādo jayati siddhastrī- mukhendunavadarpaṇaḥ // Bh_3.36 //
 %% Is it that the foot is first “compared” to a measuring rod and then with a mirror for the faces of the celestial women that makes this upamārūpaka?  #
/ edM/ 
also puzzled.
upamānopameyatvaṃ yatra paryāyato bhavet /
upameyopamāṃ nāma bruvate tāṃ yathoditam // Bh_3.37 //
% yathoditam] /
edM; yathoditām /edB
sugandhi nayanānandi madirāmadapāṭalam /
ambhojamiva vaktraṃ te tvadāsyamiva paṅkajam // Bh_3.38 //
tulyakāle kriye yatra vastudvayasamāśraye /
padenaikena kathyate sahoktiḥ sā matā yathā // Bh_3.39 //
himapātāviladiśo gāḍhāliṅganahetavaḥ /
vṛddhimāyānti yāminyaḥ kāmināṃ prītibhiḥ saha // Bh_3.40 //
viśiṣṭasya yadādānam anyāpohena vastunaḥ /
arthāntaranyāsavatī parivṛttirasau yathā // Bh_3.41 //
pradāya vittamarthibhyaḥ sa yaśodhanamāadita /
% yaśodhanamādita] /
edM; yaśodhanamāditaḥ /edB
%% (ādita is an aorist of ādā)
satāṃ viśvajanīnānām idamaskhalitaṃ vratam // Bh_3.42 //
upamānena tattvaṃ ca bhedaṃ ca vadataḥ punaḥ /
sasandehaṃ vacaḥ stutyai sasandehaṃ viduryathā // Bh_3.43 //
kimayaṃ śaśī na sa divā virājate kusumāyudho na dhanurasya kausumam /
iti vismayādvimṛśato 'pi me matis tvayi vīkṣate na labhate 'rthaniścayam // Bh_3.44 //
yatra tenaiva tasya syād upamānopameyatā /
asādṛśyavivakṣātas tamityāhurananvayam // Bh_3.45 //
tāmbūlarāgavalayaṃ sphuraddaśanadīdhiti /
indīvarābhanayanaṃ taveva vadanaṃ tava // Bh_3.46 //
śliṣṭasyārthena saṃyuktaḥ kiṃcidutprekṣayānvitaḥ /
rūpakārthena ca punar utprekṣāvayavo yathā // Bh_3.47 //
tulyodayāvasānatvād gate 'staṃ prati bhāsvati /
vāsāya vāsaraḥ klānto viśatīva tamogṛham // Bh_3.48 //
varā vibhūṣā saṃsṛṣṭir bahvalaṅkārayogataḥ /
racitā ratnamāleva sā caivamuditā yathā // Bh_3.49 //
gāmbhīryalāvaṇyavator yuvayoḥ prājyaratnayoḥ /
% @lāvaṇya@] /edM; @lāghava@ /edB
sukhasevyo janānāṃ tvaṃ duṣṭagrāho 'mbhasāṃ patiḥ // Bh_3.50 //
%% [---thus saṃsṛṣṭi of śliṣṭa and vyatireka]
analaṅkṛtakāntaṃ te vadanaṃ vanajadyuti /
niśākṛtaḥ prakṛtyaiva cāroḥ kā vāstyalaṅkṛtiḥ // Bh_3.51 //
% niśākṛtaḥ] /edM/
edB; niśākṛtaṃ /edBGa
%% [---thus saṃsṛṣṭi of vibhāvanā,
upamā and arthāntaranyāsa]
anyeṣāmapi kartavyā saṃsṛṣṭiranayā diśā /
kiyadudghaṭṭitajñebhyaḥ śakyaṃ kathayituṃ mayā // Bh_3.52 //
bhāvikatvamiti prāhuḥ prabandhaviṣayaṃ guṇam /
pratyakṣā iva dṛśyante yatrārthā bhūtabhāvinaḥ // Bh_3.53 //
citrodāttādbhutārthatvaṃ kathāyāḥ svabhinītatā /
% svabhinītatā] / edM/
edB; svavinītatā /edBGha
śabdānākulatā ceti tasya hetūn pracakṣate // Bh_3.54 //
% hetūn] Testimonia (Ruyyaka and Indurāja's comm. on Udbhaṭa's Kāvyālaṅkārasaṅgraha); hetuṃ /edM/edB
āśīrapi ca keṣāṃcid alaṅkāratayā matā /
sauhṛdayyāvirodhoktau prayogo 'syāśca tadyathā // Bh_3.55 //
% sauhṛdayyā@] /
edM; sauhṛdayyā(syā?) /edB
asmiñ jahīhi suhṛdi praṇayābhyasūyām āśliṣya gāḍhamamumānatamādareṇa /
vindhyaṃ mahāniva ghanaḥ samaye 'bhivarṣann ānandajairnayanavāribhirukṣatu tvām // Bh_3.56 //
madāndhamātaṅgavibhinnasālā hatapravīrā drutabhītapaurāḥ /
tvattejasā dagdhasamastaśobhā dviṣāṃ puraḥ paśyatu rājalokaḥ // Bh_3.57 //
girāmalaṅkāravidhiḥ savistaraḥ svayaṃ viniścitya dhiyā mayoditaḥ /
anena vāgarthavidāmalaṅkṛtā vibhāti nārīva vidagdhamaṇḍanā // Bh_3.58 //
/Colo
iti bhāmahālaṅkāre tṛtīyaḥ paricchedaḥ
/chapter
caturthaḥ paricchedaḥ
apārthaṃ vyarthamekārthaṃ sasaṃśayamapakramam /
śabdahīnaṃ yatibhraṣṭaṃ bhinnavṛttaṃ visandhi ca // Bh_4.1 //
deśakālakalāloka- nyāyāgamavirodhi ca /
pratijñāhetudṛṣṭānta- hīnaṃ duṣṭaṃ ca neṣyate // Bh_4.2 //
apārthamityapetārthaṃ sa cārthaḥ padavākyayoḥ /
arthavān varṇasaṃghātaḥ suptiṅantaṃ padaṃ punaḥ // Bh_4.3 //
padānāmeva saṃghātaḥ sāpekṣāṇāṃ parasparam /
nirākāṅkṣaṃ ca tadvākyam ekavastunibandhanam // Bh_4.4 //
kramavṛttiṣu varṇeṣu saṃghātādi na yujyate /
buddhau tu sambhavatyetad anyatve 'pi pratikṣaṇam // Bh_4.5 //
dhīrantyaśabdaviṣayā vṛttavarṇāhitasmṛtiḥ /
vākyamityāhurapare na śabdāḥ kṣaṇanaśvarāḥ // Bh_4.6 //
atrāpi bahu vaktavyaṃ jāyate tattu noditam /
gurubhiḥ kiṃ vivādena yathāprakṛtamucyate // Bh_4.7 //
samudāyārthaśūnyaṃ yat tadapārthakamiṣyate /
dāḍimāni daśāpūpāḥ ṣaḍityādi yathoditam // Bh_4.8 //
viruddhārthaṃ mataṃ vyarthaṃ viruddhaṃ tūpadiśyate /
% viruddhārthaṃ] / edM/
edBGa; niruddhārthaṃ /edB
pūrvāparārthavyāghātāt viparyayakaraṃ yathā // Bh_4.9 //
sakhi mānaṃ priye dhehi laghutāmasya mā gamaḥ /
bhartuśchandānuvarttinyaḥ prema ghnanti na hi striyaḥ // Bh_4.10 //
upāsitagurutvāttvaṃ vijitendrayaśatruṣu /
śreyaso vinayādhānam adhunātiṣṭha kevalam // Bh_4.11 //
yadabhinnārthamanyonyaṃ tadekārthaṃ pracakṣate /
punaruktamidaṃ prāhur anye śabdārthabhedataḥ // Bh_4.12 //
na śabdapunaruktaṃ tu sthaulyādatropavarṇyate /
kathamākṣiptacittaḥ sann uktamevābhidhāsyate // Bh_4.13 //
bhayaśokābhyasūyāsu harṣavismayayorapi /
yathāha gaccha gaccheti punaruktaṃ na tadviduḥ // Bh_4.14 //
% na tadviduḥ] / edM/
edBGa; ca tadviduḥ /edB
atrārthapunaruktaṃ yat tadevaikārthamiṣyate /
uktasya punarākhyāne kāryāsambhavato yathā // Bh_4.15 //
tāmutkamanasaṃ nūnaṃ karoti dhvanirambhasām /
saudheṣu ghanamuktānāṃ praṇālīmukhapātinām // Bh_4.16 //
śruteḥ sāmānyadharmāṇāṃ viśeṣasyānudāhṛteḥ /
apratiṣṭhaṃ yadatreti tajjñānaṃ saṃśayaṃ viduḥ // Bh_4.17 //
% yadatreti tajjñānaṃ] /
edM; yadekatra tajjñānaṃ /
edB; yadatraijjñānaṃ (yadekatra tajjñānaṃ ?) /edBGa
sasaṃśayamiti prāhus tatastajjananaṃ vacaḥ /
iṣṭaṃ niścitaye vākyaṃ na dolāyeta tadyathā // Bh_4.18 //
% dolāyeta] /edM;
velāyeti (velāyati?) /edB
vyālavanto durārohā ratnavantaḥ phalānvitāḥ /
viṣamā bhūbhṛtastebhyo bhayamāśu pramādinām // Bh_4.19 //
yathopadeśaṃ kramaśo nirdeśo 'tra kramo mataḥ /
tadapetaṃ viparyāsād ityākhyātamapakramam // Bh_4.20 //
vidadhānau kirīṭendū śyāmābhrahimasacchavī /
rathāṅgaśūle bibhrāṇau pātāṃ vaḥ śambhuśārṅgiṇau // Bh_4.21 //
sūtrakṛtpādakāreṣṭa- prayogādyo 'nyathā bhavet /
tamāptaśrāvakāsiddheḥ śabdahīnaṃ viduryathā // Bh_4.22 //
%tamāptaśrāvakāsiddheḥ] / edM/
edBGha; tamāptaśrāvakāḥ siddheḥ /edB
sphurattaḍidvalayino vitatāmbhogarīyasaḥ /
% sphurattaḍidvalayino] /
edB; sphurattaṭidvalayino /edM
tejastirayataḥ sauraṃ ghanān paśya divo 'bhitaḥ // Bh_4.23 //
% divo 'bhitaḥ] / edM/
edBGha; divābhitaḥ /edB
%% Why is this śabdahīna?
Is it perhaps that we have an -in suffix attached to what could be a bahuvrīhi (sphurattaḍidvalayinaḥ)?
yatiśchando 'dhirūḍhānāṃ śabdānāṃ yā vicāraṇā /
% yatiśchando 'dhirūḍhānāṃ] / edM/
edBKa; yaticchando nirūḍhānāṃ /
edBGha; yatiśchando nirūḍhānāṃ /edB
tadapetaṃ yatibhraṣṭam iti nirdiśyate yathā // Bh_4.24 //
vidyutvantastamālāsitavapuṣa ime vārivāhā dhvananti // Bh_4.25* //*
%% This pāda of sragdharā lacks the yati after the first seven syllables (sragdharā should have a caesura after each group of 7 syllables).
%% This half-verse alone numbered 25 in /edM
gurorlaghośca varṇasya yo 'sthāne racanāvidhiḥ /
tannyūnādhikatā vāpi bhinnavṛttamidaṃ yathā // Bh_4.25 //
% 26 in /edM
bhramati bhramaramālā kānaneṣūnmadāsau /*
%% a pāda of Mālinī
virahitaramaṇīko 'rhasyadya gantum // Bh_4.26 //*
%% a pāda of kṣmā (not to be confused with kṣamā)
, according to Apte's “A Classified List of Sanskrit Dictionaries” (Appendix A, Part II).
% 27 in /edM
kānte induśiroratne ādadhāne udaṃśunī /
pātāṃ vaḥ śambhuśarvāṇyāv iti prāhurvisandhyadaḥ // Bh_4.27 //
% 28 in /edM
yā deśe dravyasambhūtir api vā nopadiśyate /
tattadvirodhi vijñeyaṃ svabhāvāttadyathocyate // Bh_4.28 //
% 29 in /edM
malaye kandaropānta- rūḍhakālāgurudrume /
sugandhikusumānamrā rājante devadāravaḥ // Bh_4.29 //
% 30 in /edM
ṣaṇṇāmṛtūnāṃ bhedena kālaḥ ṣoḍheva bhidyate /
tadvirodhakṛdityāhur viparyāsādidaṃ yathā // Bh_4.30 //
% 31 in /edM
udūḍhaśiśirāsārān prāvṛṣeṇyān nabhasvataḥ /
% udūḍha@] /edM/edBGha; upūḍha@ /edB
phullāḥ surabhayantīme cūtāḥ kānanaśobhinaḥ // Bh_4.31 //
% 32 in /edM
kalā saṅkalanā prajñā śilpānyasyāśca gocaraḥ /
% saṅkalanā prajñā] /
edM; saṅkalanā prajñāḥ /
edBGha; saṅkalanāprajñā /edB
viparyastaṃ tathaivāhus tadvirodhakaraṃ yathā // Bh_4.32 //
% 33 in /edM
ṛṣabhātpañcamastasmāt saṣaḍjaṃ dhaivataṃ smṛtam /
% pañcamastasmāt] /
edM; pañcamāttasmāt /edB
ayaṃ hi madhyamagrāmo madhyame pīḍitarṣabhaḥ // Bh_4.33 //
% 34 in /edM
% madhyame pīḍitarṣabhaḥ] /
edM; madhyamotpīḍitarṣabhaḥ /edB
iti sādhāritaṃ mohād anyathaivāvagacchati /
% anyathaivā@] / edM/
edB; anyathevā@ /edBGha
anyasvapi kalāsvevam abhidheyā virodhitā // Bh_4.34 //
% 35 in /edM
sthāsnujaṅgamabhedena lokaṃ tattvavido viduḥ /
sa ca tadvyavahāro 'tra tadvirodhakaraṃ yathā // Bh_4.35 //
% 36 in /edM
teṣāṃ kaṭataṭabhraṣṭair gajānāṃ madabindubhiḥ /
prāvartata nadī ghorā hastyaśvarathavāhinī // Bh_4.36 //
% 37 in /edM
dhāvatāṃ sainyavāhānāṃ phenavāri mukhāccyutam /
cakāra jānudadhnāpān pratidiṅmukhamadhvanaḥ // Bh_4.37 //
% 38 in /edM
nyāyaḥ śāstraṃ trivargoktir daṇḍanītiṃ ca tāṃ viduḥ /
ato nyāyavirodhīṣṭam apetaṃ yattayā yathā // Bh_4.38 //
% 39 in /edM
vijigīṣumupanyasya vatseśaṃ vṛddhadarśanam /
tasyaiva kṛtinaḥ paścād abhyadhāccāraśūnyatām // Bh_4.39 //
% 40 in /edM
% @ccāra@] /edM/edB; @pā(ccā?)ra@ /edBGa
antaryodhaśatākīrṇaṃ sālaṅkāyananetṛkam /
% antaryodha@] / edM/
edB; antaryodhaṃ /edBGha
% @netṛkam] /edM/edB;
@netrakam /edBKa/edBGa
tathāvidhaṃ gajacchadma nājñāsītsa svabhūgatam // Bh_4.40 //
% 41 in /edM
yadi vopekṣitaṃ tasya sacivaiḥ svārthasiddhaye /
aho nu mandimā teṣāṃ bhaktirvā nāsti bhartari // Bh_4.41 //
% 42 in /edM
śarā dṛḍhadhanurmuktā manyumadbhirarātibhiḥ /
marmāṇi parihṛtyāsya patiṣyantīti kānumā // Bh_4.42 //
% 43 in /edM
hato 'nena mama bhrātā mama putraḥ pitā mama /
mātulo bhāgineyaśca ruṣā saṃrabdhacetasaḥ // Bh_4.43 //
% 44 in /edM
asyanto vividhānyājāv āyudhānyaparādhinam /
ekākinamaraṇyānyāṃ na hanyurbahavaḥ katham // Bh_4.44 //
% 45 in /edM
namo 'stu tebhyo vidvadbhyo ye 'bhiprāyaṃ kaverimam /
śāstralokāvapāsyaivaṃ nayanti nayavedinaḥ // Bh_4.45 //
% 46 in /edM
sacetaso vanebhasya carmaṇā nirmitasya ca /
viśeṣaṃ veda bālo 'pi kaṣṭaṃ kiṃ nu kathaṃ nu tat // Bh_4.46 //
% 47 in /edM
% kiṃ nu] /edM/edB; kiṃ tu /edBKa
āgamo dharmaśāstrāṇi lokasīmā ca tatkṛtā /
tadvirodhi tadācāra- vyatikramaṇato yathā // Bh_4.47 //
% 48 in /edM
bhūbhṛtāṃ pītasomānāṃ nyāyye vartmani tiṣṭhatām /
alaṃkariṣṇunā vaṃśaṃ gurau sati jigīṣuṇā // Bh_4.48 //
% 49 in /edM
abhāryoḍhena saṃskāram antareṇa dvijanmanā /
naravāhanadattena veśyāvān niśi pīḍitaḥ // Bh_4.49 //
% 50 in /edM
na dūṣaṇāyāmudāhṛto vidhir na cābhimānena kimu pratītaye /
kṛtātmanāṃ tattvadṛśāṃ ca mādṛśo jano 'bhisandhiṃ ka ivāvabhotsyate // Bh_4.50 //
% 51 in /edM
/Colo
iti bhāmahālaṅkāre caturthaḥ paricchedaḥ
/chapter
pañcamaḥ paricchedaḥ
atha pratijñāhetvādi- hīnaṃ duṣṭaṃ ca varṇyate /
samāsena yathānyāyaṃ tanmātrārthapratītaye // Bh_5.1 //
% samāsena] /edB;
samāsene /edM
prāyeṇa durbodhatayā śāstrād bibhatyamedhasaḥ /
tadupacchandanāyaiṣa hetunyāyalavoccayaḥ // Bh_5.2 //
% @lavoccayaḥ] / edM/
edB; @valoccayaḥ /edBKa
svādukāvyarasonmiśraṃ śāstramapyupayuñjate /
prathamālīḍhamadhavaḥ pibanti kaṭu bheṣajam // Bh_5.3 //
na sa śabdo na tadvācyaṃ na sa nyāyo na sā kalā /
% tadvācyaṃ] /edM/
edB; tadvākyaṃ /edBKa
jāyate yanna kāvyāṅgam aho bhāro mahān kaveḥ // Bh_5.4 //
sattvādayaḥ pramāṇābhyāṃ pratyakṣamanumā ca te /
asādhāraṇasāmānya- viṣayatvaṃ tayoḥ kila // Bh_5.5 //
pratyakṣaṃ kalpanāpoḍhaṃ tato 'rthāditi kecana /
kalpanāṃ nāmajātyādi- yojanāṃ pratijānate // Bh_5.6 //
% pratijānate] / edM/
edB; pratijanyate /edBGha
samāropaḥ kilaitāvān sadarthālambanaṃ ca tat /
jātyādyapohe vṛttiḥ kva kva viśeṣaḥ kutaśca saḥ // Bh_5.7 //
tadapoheṣu ca tathā siddhā sā buddhigocarā /
avastukaṃ cedvitathaṃ pratyakṣaṃ tattvavṛtti hi // Bh_5.8 //
% vitathaṃ] /edM/
edB; vitayaṃ /edBGha
grāhyagrāhakabhedena vijñānāṃśo mato yadi /
vijñānamātrasādṛśyād viśeṣo 'sya vikalpanā // Bh_5.9 //
%vijñānamātra@] /
edM; vijñānamatra /edB
% .asya] /edM/edB; sa(sya?) /edBGa
arthādeveti rūpādes tata eveti nānyataḥ /
% nānyataḥ] /edM/
edB; nyāyataḥ /edBGa
anyathā ghaṭavijñānam anyena vyapadiśyate // Bh_5.10 //
% anyathā] /edM/edB;
anyadā /edBKha/edBGha
trirūpālliṅgato jñānam anumānaṃ ca kecana /
% kecana] /edM/edB; kena ca /edBGa
tadvido nāntarīyārtha- darśanaṃ cāpare viduḥ // Bh_5.11 //
vivādāspadadharmeṇa dharmī kṛtaviśeṣaṇaḥ /
% vivādāspada@] /
edM; vividhāspada@ /edB
pakṣastasya ca nirdeśaḥ pratijñetyabhidhīyate // Bh_5.12 //
tadarthahetusiddhānta- sarvāgamavirodhinī /
prasiddhadharmā pratyakṣa- bādhinī ceti duṣyati // Bh_5.13 //
% prasiddhadharmā] / edM/
edBGa; viruddhadharmā /edB
% @bādhinī] /edM/edB;
@vādinī /edBKha/edBGha
tayaiva hi tadarthasya virodhakaraṇaṃ yathā /
yatirmama pitā bālyāt sūnuryasyāhamaurasaḥ // Bh_5.14 //
astyātmā prakṛtirveti jñeyā hetvapavādinī /
% astyātmā] /edM/
edB; asyātmā /edBGa
dharmiṇo 'syāprasiddhatvāt taddharmo 'pi na setsyati // Bh_5.15 //
% taddharmo 'pi] / edM/
edB; tadartho 'pi /edBKa
śāśvato 'śāśvato veti prasiddhe dharmiṇi dhvanau /
jāyate bhedaviṣayo vivādo vādinormithaḥ // Bh_5.16 //
% vādinormithaḥ] / edM/
edB; dhādino miśraḥ /
edBKa; vādino miśraḥ /edBGha
svasiddhāntavirodhitvād vijñeyā tadvirodhinī /
kaṇabhakṣo yathā śabdam ācakṣītāvinaśvaram // Bh_5.17 //
sarvaśāstraviruddhatvāt sarvāgamavirodhinī /
yathā śucistanustrīṇi pramāṇāni na santi vā // Bh_5.18 //
% śucastanustrīṇi pramāṇāni na santi vā] / edM/
edBGa; śucistanuḥ straiṇī tatpramāṇāni santi vā /
edB; śuci * sunu straiṇī /lac /GnoliMS
ākumāramasandigdha- dharmāhitaviśeṣaṇā /
prasiddhadharmeti matā śrotragrāhyo dhvaniryathā // Bh_5.19 //
pratyakṣabādhinī tena pramāṇenaiva bādhyate /
yathā śīto 'nalo nāsti rūpamuṣṇaḥ kṣapākaraḥ // Bh_5.20 //
% rūpamuṣṇaḥ (?)
kṣapākaraḥ] / edM/
edB; kūpamuṣṇaḥ kṣapākaraḥ /
edBKa; *ūpe uṣṇaścandramā /
GnoliMS/
unmetrical
san dvayoḥ sadṛśe siddho vyāvṛttastadvipakṣataḥ /
% dvayoḥ] /edM; pakṣe /
edB; dvayo /edBGa
hetustrilakṣaṇo jñeyo hetvābhāso viparyayāt // Bh_5.21 //
san dvayoriti yaḥ siddhaḥ svapakṣaparapakṣayoḥ /
abhinnalakṣaṇaḥ pakṣaḥ phalabhedādayaṃ dvidhā // Bh_5.22 //
parapakṣānupādāne tadvṛtteścānudāhṛtau /
% @pādāne] /edM; @pādānaṃ /edB
kathamanyatarāsiddha- hetvābhāsavyavasthitiḥ // Bh_5.23 //
sādhyadharmānugamataḥ sadṛśastatra yaśca san /
anyo 'pyasāveka iva sāmānyādupacaryate // Bh_5.24 //
vipakṣastadvisadṛśo vyāvṛttastatra yo hyasan /
iti dvayaikānugati- vyāvṛttī lakṣmasādhutā // Bh_5.25 //
% @vṛttī lakṣmasādhutā] /
Gnoli; @vṛttirlakṣmasādhutā / edM/
edB; @vṛttī lakṃsasādhunā /edBGha
%% See Gnoli 1962, p.XLI
%% Purport: anugati and vyāvṛtti are required respectively in 2 things (viz. pakṣa and sapakṣa)
and in 1 thing (viz. vipakṣa).
sādhyasādhanadharmābhyāṃ siddho dṛṣṭānta ucyate /
tadviparyayato vāpi tadābhastadavṛttitaḥ // Bh_5.26 //
sādhyena liṅgānugatis tadabhāve ca nāstitā /
khyāpyate yena dṛṣṭāntaḥ sa kilānyairdvidhocyate // Bh_5.27 //
dūṣaṇaṃ nyūnatādyuktir nyūnaṃ hetvādinātha vā /
% dūṣaṇaṃ] /edM; dūṣaṇa@ /edB
% hetvādinātha vā] /
edM; hetvādinātra ca /
edB; hetvādinātha ca /edBGa
tanmūlatvātkathāyāśca nyūnaṃ neṣṭaṃ pratijñayā // Bh_5.28 //
jātayo dūṣaṇābhāsās tāḥ sādharmyasamādayaḥ /
% @samādayaḥ] /edM;
@samādhayaḥ /edB
tāsāṃ prapañco bahudhā bhūyastvādiha noditaḥ // Bh_5.29 //
aparaṃ vakṣyate nyāya- lakṣaṇaṃ kāvyasaṃśrayam /
idaṃ tu śāstragarbheṣu kāvyeṣvabhihitaṃ yathā // Bh_5.30 //
atha nityāvinābhāvi dṛṣṭaṃ jagati kāraṇam /
kāraṇaṃ cenna tannityaṃ nityaṃ cetkāraṇaṃ na tat // Bh_5.31 //
% nityaṃ cet] /edM/
edB; nityaścet /edBGha
lakṣma prayogadoṣāṇāṃ bhedenānena vartmanā /
% @nena vartmanā] / edM/
edBKa; @nekavartmanā /edB
sandhādisādhanāsiddhyai śāstreṣūditamanyathā // Bh_5.32 //
% @sādhanāsiddhyai] /
edM; @sādhanaṃ siddhyai /edB
tajjñaiḥ kāvyaprayogeṣu tatprāduṣkṛtamanyathā /
tatra lokāśrayaṃ kāvyam āgamāstattvadarśinaḥ // Bh_5.33 //
% tattvadarśinaḥ] / edM/
edBGa; tattvaśaṃsinaḥ /edB
asisaṃkāśamākāśaṃ śabdo dūrānupātyayam /
sadaiva vāri sindhūnām aho sthemā mahārciṣaḥ // Bh_5.34 //
% sadaiva vāri] /
edM; tadeva vāpi /edB
rūpādīnāṃ yathā dravyam āśrayo naśyatīti ca /
% 34ef in /edM
% naśyatīti ca] /
edM; naśvarīti yā /edB
iṣṭakāryābhyupagamaṃ pratijñāṃ pratijānate // Bh_5.35 //
% 35ab in /edM
dharmārthakāmakopānāṃ saṃśrayāt sā caturvidhā /
% 35cd in /edM
jarāmeṣa bibharmīti pratijñāya pituryathā /
36ab in /edM
tathaiva puruṇābhāri sā syāddharmanibandhanī // Bh_5.36 //
% 36cd in /edM
upalapsye svayaṃ sītām iti bhartṛnideśataḥ /
hanumatā pratijñāya sā jñātetyarthasaṃśrayā // Bh_5.37 //
āhariṣyāmyamūmadya mahāsenātmajāmiti /
% @myamūmadya] /
edM; @myamumadya / edB/
unmetrical
kṛtvā pratijñāṃ vatsena hṛteti madanāśrayā // Bh_5.38 //
bhrāturbhrātṛvyamunmathya pāsyāmyasyāsṛgāhave /
pratijñāya yathā bhīmas taccakārāvaśo ruṣā // Bh_5.39 //
kāryo 'nyatra pratijñāyāḥ prayogo na kathaṃ cana /
parityāgaśca kartavyo nāsāṃ catasṛṇāmapi // Bh_5.40 //
% parityāgaśca] /
edM; parityāgasya /edB
prāyopaveśāya yathā pratijñāya suyodhanaḥ /
rājyāya punaruttasthāv iti dharmavirodhinī // Bh_5.41 //
āhūto na nivarte 'haṃ dyūtāyeti yudhiṣṭhiraḥ /
% nivarte 'haṃ] / edM/
edBGa; nivarteya /edB
kṛtvā sandhāṃ śakuninā didevetyarthabādhinī // Bh_5.42 //
adyārabhya nivatsyāmi munivadvacanāditi /
pituḥ priyāya yāṃ bhīṣmaś cakre sā kāmabādhinī // Bh_5.43 //
atyājayadyathā rāmaḥ sarvakṣatravadhāśrayām /
jāmadagnyaṃ yudhā jitvā sā jñeyā kopabādhinī // Bh_5.44 //
% yudhā] /edM/edB; yathā /edBGha
athābhyupagamaprāptiḥ sandhābhyupagamādvinā /
anuktamapi yatrārthād abhyupaiti yathocyate // Bh_5.45 //
kimindriyadviṣā jñeyaṃ ko nirākriyate 'ribhiḥ /
% @dviṣā] /edM/edB; @dviṣāṃ /edBKa
% nirākriyate] /
edM; nirākṛtaye /edB
ko vā gatvaramarthibhyo na yacchati dhanaṃ laghu // Bh_5.46 //
kimityayaṃ tu yaḥ kṣepaḥ saukaryaṃ darśayatyasau /
hetustrilakṣmaiva mataḥ kāvyeṣvapi sumedhasām // Bh_5.47 //
anvayavyatirekau hi kevalāvarthasiddhaye /
yathābhito vanābhogam etadasti mahat saraḥ /
48cd in /edB
kūjanātkurarīṇāṃ ca kamalānāṃ ca saurabhāt // Bh_5.48 //
% 49ab in /edB
% kurarīṇāṃ] /edM;
kurarāṇāṃ /edB
anyadharmo 'pi tatsiddhiṃ sambandhena karotyayam /
% 49cd in /edB
dhūmādabhraṃkaṣātsāgneḥ pradeśasyānumāmiva // Bh_5.49 //
% 50ab in /edB
apṛthakkṛtasādhyo 'pi hetuścātra pratīyate /
% 50cd in /edB
anvayavyatirekābhyāṃ vinaivārthagatiryathā // Bh_5.50 //
% 51ab in /edB
% vinaivārtha@] / edM/
edB; vinaikārtha@ /edBKa
dīpradīpā niśā jajñe vyapavṛttadivākarā /
% 51cd in /edB
hetuḥ pradīpradīpatvam apavṛttau raveriha // Bh_5.51 //
% 52ab in /edB
% hetuḥ] /edM; hetu@ /edB
tasyāpi sudhiyāmiṣṭā doṣāḥ prāguditāstrayaḥ /
% 52cd in /edB
ajñānasaṃśayajñāna- viparyayakṛto yathā // Bh_5.52 //
% 53ab in /edB
kāśā haranti hṛdayam amī kusumasaurabhāt /
% 53cd in /edB
% @saurabhāt] /edM/
edB; @sāhṛdāt /edBKa
apāmabhyarṇavartitvād ete jñeyāḥ śarārayaḥ // Bh_5.53 //
% 54ab in /edB
% śarārayaḥ] /edM;
śarāravaḥ /edB
asau śuklāntanetratvāc cakora iti gṛhyatām /
% 54cd in /edB
tulyajātāvadṛṣṭatvāt sādhayatacakoratām // Bh_5.54 //
% 55ab in /edB
uktasyārthasya dṛṣṭāntaḥ pratibimbanidarśanam /
% 55cd in /edB
% dṛṣṭāntaḥ] /edM; dṛṣṭāntaṃ /
edB; dṛṣṭānāṃ /edBGha
nanūpamānumaivāstu na hetvanabhidhānataḥ // Bh_5.55 //
% 56ab in /edB
% nanūpamānumaivāstu] /
edM; nanūpamānamevāstu /edB
sādhyasādhanayoruktir uktādanyatra neṣyate /
% 56cd in /edB
mukhaṃ padmamivetyatra kiṃ sādhyaṃ kiṃ ca sādhanam // Bh_5.56 //
% 57ab in /edB
iti prayogasya yathā kalāvapi bhavāniha /
śreyān vṛddhānuśiṣṭatvāt pūrve kṛtayuge yathā // Bh_5.57 //
% kṛtayuge] /edM;
kārtayuge /edB
yatra dṛṣṭāntamātreṇa vyajyete sādhyasādhane /
tamāhuḥ śuddhadṛṣṭāntaṃ tanmātrāviṣkṛteryathā // Bh_5.58 //
bharatastvaṃ dilīpastvaṃ tvamevailaḥ purūravāḥ /
tvameva vīra pradyumnas tvameva naravāhanaḥ // Bh_5.59 //
kathamekapadenaiva vyajerannasya te guṇāḥ /
iti prayuñjate santaḥ kecidvistarabhīravaḥ // Bh_5.60 //
padamekaṃ varaṃ sādhu nārvācīnanibandhanam /
% varaṃ] /edM; paraṃ /edB
% nārvācīna@] /edM;
nārvācīnaṃ /edB
vaiparītyādviparyāsaṃ kīrterapi karoti tat // Bh_5.61 //
ahṛdyamasunirbhedaṃ rasavattve 'pyapeśalam /
% @sunirbhedaṃ] /
edM; @subhi(ni?)rbhedaṃ /edB
kāvyaṃ kapitthamāmaṃ yat keṣāṃcittādṛśaṃ yathā // Bh_5.62 //
% kapitthamāmaṃ yat keṣāṃcittādṛśaṃ] /
edM; kapitthamāmraṃ vat(maṃca)
keṣāñcitsadṛśaṃ /edB
prajājanaśreṣṭhavariṣṭhabhūbhṛc- chirorcitāṃghreḥ pṛthukīrtidhiṣṇya /
% @chirorcitāṃghreḥ] /
edM; @chirocitāṅghreḥ /edB
% @dhiṣṇya] /edM/edB;
@dhiṣṇyaḥ /edBGha
ahighnapadmasya jalāridhāmnas tavaiva nānyasya sutasya vṛttam // Bh_5.63 //
% ahighna@] /edM/edB;
yahighna@ /edBGha?
aṃśumadbhiśca maṇibhiḥ phalanimnaiśca śākhibhiḥ /
phullaiśca kusumairanye vāco 'laṃkurvate yathā // Bh_5.64 //
% kusumairanye] /
edM; kusumairanyair /edB
śubhamarakatapadmarāgacitre saphalasapallavabhūricāruvṛkṣe /
% @vṛkṣe] /edM; @vṛtte /edB
bahukusumavibhūṣite sa tasthau suramunisiddhayute sumerupṛṣṭhe // Bh_5.65 //
tadebhiraṅgairbhūṣyante bhūṣaṇopavanasrajaḥ /
vācāṃ vakrārthaśabdoktir alaṃkārāya kalpate // Bh_5.66 //
viruddhapadamasvarthaṃ bahupūraṇamākulam /
kurvanti kāvyamapare vyāyatābhīpsayā yathā // Bh_5.67 //
elātakkolanāgasphuṭabakulalatācandanaspandanāḍhyo muktākarpūracakrāgarukamanaśilāsthāsakavyāptatīraḥ /
% @spandanāḍhyo muktākarpūracakrāgarukamanaśilāsthāsaka@] /
edM; @syandanāḍhyasṛkkākarpūracakrāgurumanaḥśilādhyāmakā@ / edB/
unmetrical
śaṅkhavrātākulo 'ntastimimakarakulākīrṇavīcīpratāno dadhre yasyāmburāśiḥ śaśikumudasudhākṣīraśuddhāṃ sukīrtim // Bh_5.68 //
% @kulo 'ntastimimakara@] /
emend; @kulo 'ntastitimimakara@ / edM/
unmetrical;
@kulāntastimimakara@ /edB
% @kumuda@] /edM; @kumada@ /edB
iti nigaditāstāstā vācāmalaṅkṛtayo mayā bahuvidhakṛtīrdṛṣṭvānyeṣāṃ svayaṃ paritarkya ca /
prathitavacasaḥ santo 'bhijñāḥ pramāṇamihāpare gurutaradhiyāmasvārādhaṃ mano 'kṛtabuddhibhiḥ // Bh_5.69 //
/Colo
iti bhāmahālaṃkāre pañcamaḥ paricchedaḥ
/chapter
ṣaṣṭhaḥ paricchedaḥ
sūtrāmbhasaṃ padāvartaṃ pārāyaṇarasātalam /
dhātūṇādigaṇagrāhaṃ dhyānagrahabṛhatplavam // Bh_6.1 //
dhīrairālokitaprāntam amedhobhirasūyitam /
sadopabhuktaṃ sarvābhir anyavidyākareṇubhiḥ // Bh_6.2 //
nāpārayitvā durgādham amuṃ vyākaraṇārṇavam /
śabdaratnaṃ svayaṃgamyam alaṃ kartumayaṃ janam // Bh_6.3 //
% svayaṃgamyam] /
edM; svayaṅgama(mya?)m /edB
tasya cādhigame yatnaḥ kāryaṃ kāvyaṃ vidhitsatā /
parapratyayato yattu kriyate tena kā ratiḥ // Bh_6.4 //
nānyapratyayaśabdā vāg āvibhāti mude satām /
% vāgāvibhāti] /edM; vāga - - - /edB
pareṇa ghṛtamukteva sarasā kusumāvalī // Bh_6.5 //
mukhyastāvadayaṃ nyāyo yat svaśaktyā pravartate /
anyasārasvatā nāma santyanyoktānuvādinaḥ // Bh_6.6 //
% anya@] /edM/edBGa; anye /edB
pratītirartheṣu yatas taṃ śabdaṃ bruvate 'pare /
dhūmabhāsorapi prāptā śabdatāgnyanumāṃ prati // Bh_6.7 //
nanvakārādivarṇānāṃ samudāyo 'bhidheyavān /
arthapratītaye gītaḥ śabda ityabhidhīyate // Bh_6.8 //
pratyekamasamarthānāṃ samudāyo 'rthavān katham /
varṇānāṃ kramavṛttitvān nyāyā nāpi ca saṃhatiḥ // Bh_6.9 //
na cāpi samudāyibhyaḥ samudāyo 'tiricyate /
dārubhittibhuvo 'tītya kimanyatsadma kalpyate // Bh_6.10 //
% kimanyatsadma kalpyate] / edM/
edB; kimanyaṃ sat prakalpyate /edBGha
tasmātkūṭastha ityeṣā śābdī vaḥ kalpanā vṛthā /
pratyakṣamanumānaṃ vā yatra tatparamārthataḥ // Bh_6.11 //
śapathairapi cādeyaṃ vaco na sphoṭavādinām /
namaḥkusumamastīti śraddadhyāt kaḥ sacetanaḥ // Bh_6.12 //
ityanta īdṛśā varṇā īdṛgarthābhidhāyinaḥ /
vyavahārāya lokasya prāgitthaṃ samayaḥ kṛtaḥ // Bh_6.13 //
sa kūṭastho 'napāyī ca nādādanyaśca kathyate /
mandāḥ sāṅketikānarthān manyante pāramārthikān // Bh_6.14 //
vinaśvaro 'stu nityo vā sambandho 'rthena vā satā /
namo 'stu tebhyo vidvadbhyaḥ pramāṇaṃ ye 'sya niścitau // Bh_6.15 //
anyāpohena śabdo 'rtham āhetyanye pracakṣate /
% anyāpohena] / edM/
edB; anyāpohe tu /edBGha
anyāpohaśca nāmānya- padārthāpākṛtiḥ kila // Bh_6.16 //
% nāmānyapadārthāpākṛtiḥ] / edM/
edB; nāmānya vā(pa?)
dārtho vā(pā?)kṛtiḥ /edBGa
yadi gaurityayaṃ śabdaḥ kṛtārtho 'nyanirākṛtau /
janako gavi gobuddher mṛgyatāmaparo dhvaniḥ // Bh_6.17 //
arthajñānaphalāḥ śabdā na caikasya phaladvayam /
apavādavidhijñāne phale caikasya vaḥ katham // Bh_6.18 //
purā gauriti vijñānaṃ gośabdaśravaṇādbhavet /
yenāgopratiṣedhāya pravṛtto gauriti dhvaniḥ // Bh_6.19 //
varṇabhedādidaṃ bhinnaṃ varṇāḥ svāṃśavikalpataḥ /
ke śabdāḥ kiṃ ca tadvācyam ityaho vartma dustaram // Bh_6.20 //
dravyakriyājātiguṇa- bhedāt te ca caturvidhāḥ /
yadṛcchāśabdamapyanye ḍitthādiṃ pratijānate // Bh_6.21 //
% ḍitthādiṃ] /edM;
ḍitthādi /edB
nānābhāṣāviṣayiṇām aparyantārthavartinām /
iyattā kena vāmīṣāṃ viśeṣādavadhāryate // Bh_6.22 //
vakravācāṃ kavīnāṃ ye prayogaṃ prati sādhavaḥ /
prayoktuṃ ye na yuktāśca tadviveko 'yamucyate // Bh_6.23 //
nāprayuktaṃ prayuñjīta cetaḥsammohakāriṇam /
tulyārthatve 'pi hi brūyāt ko hantiṃ gativācinam // Bh_6.24 //
śrautrādiṃ na tu durbodhaṃ na duṣṭādimapeśalam /
% śrautrādiṃ] /
edM; śrotrādiṃ /edB
grāmyaṃ na piṇḍīśūrādiṃ na ḍitthādimapārthakam // Bh_6.25 //
nāpratītānyathārthatvaṃ dhātvanekārthatāvaśāt /
na leśajñāpakākṛṣṭaṃ sa hanti dhyāti vā yathā // Bh_6.26 //
% @kṛṣṭaṃ sa hanti] /
edM; @kṛṣṭasaṃhati /edB
na śiṣṭairuktamityeva na tantrāntarasādhitam /
chandovaditi cotsargān na cāpi cchāndasaṃ vadet // Bh_6.27 //
kramāgataṃ śrutisukhaṃ śabdamarthyamudīrayet /
% @rthyam] /edM/edB; @thyam /edBGa
atiśete hyalaṃkāram anyaṃ vyañjanacārutā // Bh_6.28 //
siddho yaścopasaṃkhyānād iṣṭyā yaścopapāditaḥ /
tamādriyeta prāyeṇa na tu yogavibhāgajam // Bh_6.29 //
iyaṃ candramukhī kanyā prakṛtyaiva manoharā /
asyāṃ suvarṇālaṃkāraḥ puṣṇāti nitarāṃ śriyam // Bh_6.30 //
vṛddhipakṣaṃ prayuñjīta saṃkrame 'pi mṛjeryathā /
mārjantyadhararāgaṃ te patanto bāṣpabindavaḥ // Bh_6.31 //
sarūpaśeṣaṃ tu pumān striyā yatra ca śiṣyate /
yathāha varuṇāvindrau bhavau śarvau mṛḍāviti // Bh_6.32 //
yathā paṭayatītyādi ṇicprātipadikāttataḥ /
ṇāviṣṭhavaditīṣṭyā ca tathā kraśayatītyapi // Bh_6.33 //
prayuñjītāvyayībhāvam adantaṃ nāpyapañcamī /
tṛtīyāsaptamīpakṣe nālugviṣayamānayet // Bh_6.34 //
tiṣṭhadguprabhṛtau vācyau naktaṃdivasagocarau /
yathā vidvānadhīte 'sau tiṣṭhadgu ca vahadgu ca // Bh_6.35 //
śiṣṭaprayogamātreṇa nyāsakāramatena vā /
tṛcā samastaṣaṣṭhīkaṃ na kathaṃcidudāharet // Bh_6.36 //
sūtrajñāpakamātreṇa vṛtrahantā yathoditaḥ /
akena ca na kurvīta vṛttiṃ tadgamako yathā // Bh_6.37 //
pañcarājīti ca yathā prayuñjīta dviguṃ striyām /
napuṃsakaṃ tatpuruṣaṃ puruhūtasabhaṃ yathā // Bh_6.38 //
sarvebhyaśca bhṛśādibhyo vadelluptahalaṃ yathā /
priyonmanāyate sā te kiṃ śaṭhābhimanāyase // Bh_6.39 //
tṛtīyaikavacaḥ ṣaṣṭhyām āmantaṃ ca vadet kvipi /
% tṛtīyaikavacaḥ ṣaṣṭhyām] / edM/
edB; tṛtīyaiva catuḥ ṣaṣṭhyā /edBKa
yathoditaṃ balabhidā surucāṃ vidyutāmiva // Bh_6.40 //
asantamapi yadvākyaṃ tattathaiva prayojayet /
yathocyate 'mbhasā bhāsā yaśasāmambhasāmiti // Bh_6.41 //
puṃsi striyāṃ ca kvasvantam icchantyacchāndasaṃ kila /
upeyuṣāmapi divaṃ yathā na vyeti cārutā // Bh_6.42 //
ibhakumbhanibhe bālā dadhuṣī kañcukaṃ stane /
% @nibhe] /edM/edBGa; @nibhau /edB
% kañcukaṃ stane] /
edM; kantuke stanau /
edB; kantukau stanau /edBGha
ratikhedapariśrāntā jahāra hṛdayaṃ nṛṇām // Bh_6.43 //
śabalādibhyo 'titarāṃ bhāti ṇijvihito yathā /
% @titarāṃ] /edM; nitarāṃ /edB
balākāḥ paśya suśreṇi ghanāñchabalayantyamūḥ // Bh_6.44 //
śiśirāsārakaṇikā- sadṛśaḥ setugandhavāṭ /
% @kaṇikāsadṛśaḥ setugandhavāṭ] /
edM; @kaṇikāṃ sadṛśaste tu kaṅgavat /edB
tvāṃ vījayati suśreṇi ratikhedālasekṣaṇām // Bh_6.45 //
% tvāṃ vījayati] /
edM; saṃvījayati /edB
evaṃ ṇicaḥ prayogastu sarvatrālaṃkṛtiḥ parā /
liṅgatrayopapannaṃ ca tācchīlyaviṣayaṃ ṇinim // Bh_6.46 //
tasya hārī stanābhogo vadanaṃ hāri sundaram /
hāriṇī tanuratyantaṃ kiyanna harate manaḥ // Bh_6.47 //
tācchīlyādiṣu ceṣyante sarva eva tṛnādayaḥ /
% eva tṛnādayaḥ] / edM/
edB; evātra nādayaḥ /edBGa
viśeṣeṇa ca tatreṣṭā yuckurajvarajiṣṇucaḥ // Bh_6.48 //
%viśeṣeṇa ca] / edM/
edBGa; viśeṣeṇaiva /edB
% yuckura@] /edM; yutkura@ /edB
ktinnantaṃ ca prayuñjīta saṃgatiḥ saṃhatiryathā /
śākārau jāguriṣṭau ca jāgaryā jāgarā yathā // Bh_6.49 //
% śākārau] /edM; śakārau /edB
upāsaneti ca yucaṃ nityamāseḥ prayojayet /
lyuṭaṃ ca kartṛviṣayaṃ devano ramaṇo yathā // Bh_6.50 //
aṇantādapi ṅībiṣṭo lakṣmīḥ paurandarī yathā /
% aṇantādapi] /
edM; aṇṇāntādapi /edB
añmahārajanāllākṣā- rocanābhyāṃ tathā ca ṭhak // Bh_6.51 //
% añ] /edM; aṇ /edB
ḍmatubiṣṭaṃ ca kumudād yatheyaṃ bhūḥ kumudvatī /
ṭhak cāpi tena jayatīty ākṣikaḥ śāstriko yathā // Bh_6.52 //
hitaprakaraṇe ṇaṃ ca sarvaśabdāt prayuñjate /
tataśchamiṣṭyā ca yathā sārvaḥ sarvīya ityapi // Bh_6.53 //
% tataśchamiṣṭyā] / edM/
edB; tataścamiṣṭyā /edBKa
vadedimanijantaṃ ca paṭimā laghimā yathā /
viśeṣeṇeyasunniṣṭo jyāyānāpa kanīyasīm // Bh_6.54 //
dvayasajdaghnacāviṣṭau pramāṇaviṣayau yathā /
jānudaghnī sarinnārī- nitambadvayasaṃ saraḥ // Bh_6.55 //
matupprakaraṇe jyotsnā- tamisrāśṛṅgiṇādayaḥ /
% matupprakaraṇe] /
edM; matupprakaraṇo /edB
inacca phalabarhābhyāṃ phalino barhiṇo yathā // Bh_6.56 //
iniḥ prayuktaḥ prāyeṇa tathā ṭhaṃśca manīṣibhiḥ /
tatrāpi mekhālāmālā- māyānāṃ sutarāṃ matau // Bh_6.57 //
% matau] /edM; matā /edB
abhyastājjheradādeśe dadhatītyādayo 'pi ca /
roditi svapitītyādi saheṭā sārvadhātukam // Bh_6.58 //
abhyasteṣu prayoktavyam adantaṃ ghubhṛñoḥ śatuḥ /
% ghubhṛñoḥ] /edM; ca videḥ /edB
asau dadhadalaṃkāraṃ srajaṃ bibhracca śobhate // Bh_6.59 //
[na tavargaṃ śakāreṇa kvacit saṃ]yoginaṃ vadet /
% na tavargaṃ śakāreṇa kvacit saṃyoginaṃ] /
edM; /
lacuna raṃ yoginaṃ /edB
yathaitacchyāmamābhāti vanaṃ vanajalocane // Bh_6.60 //
naikatraikārabhūyastaṃ gato yāto hato yathā /
sāvarṇyavajjhayo hasya brūyānnānyatra paddhateḥ // Bh_6.61 //
% sāvarṇyavajjhayo hasya] /
edM; sāvarṇyavatsayorbhasya /edB
% brūyānnānyatra] / edM/
edB; bhūyānnānyatra /edBKa
sālāturīyamatametadanukrameṇa ko vakṣyatīti virato 'hamato vicārāt /
śabdārṇavasya yadi kaścidupaiti pāraṃ bhīmāmbhasaśca jaladheriti vismayo 'sau // Bh_6.62 //
vidyānāṃ satatamapāśrayo 'parāsāṃ tāsūktānna ca viruṇaddhi kāṃścidarthān /
% tāsūktānna] / edM/
edB; tāsūktāṃ na /edBGa
śraddheyaṃ jagati mataṃ hi pāṇinīyaṃ mādhyasthyādbhavati na kasyacitpramāṇam // Bh_6.63 //
avalokya matāni satkavīnām avagamya svadhiyā ca kāvyalakṣma /
sujanāvamayāya bhāmahena grathitaṃ rakrilagomisūnunedam // Bh_6.64 //
% rakrila@] /edM/edB; vakila@ /
edBKa/
unmetrical;
raktrila@ /edBGha
/Colo
iti śrībhāmahālaṅkāre ṣaṣṭhaḥ paricchedaḥ
%% Thus /edB; /edM/
places its colophon after verse 66.
ṣaṣṭyā śarīraṃ nirṇītaṃ śataṣaṣṭyā tvalaṅkṛtiḥ /
pañcāśatā doṣadṛṣṭiḥ saptatyā nyāyanirṇayaḥ // Bh_6.65 //
ṣaṣṭyā śabdasya śuddhiḥ syād ityevaṃ vastupañcakam /
% syādityevaṃ] / edM/
edB; syādityeva /edBGa
uktaṃ ṣaḍbhiḥ paricchedair bhāmahena krameṇa vaḥ // Bh_6.66 //
