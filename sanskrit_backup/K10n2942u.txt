saddharmasmṛtyupasthānasūtra (Second Chapter)
(1.1) punar api yogācāra ādhyātmike dharme dharmānupaśyī viharati:
katham anukrameṇāsravān prajahamānasya bhiksoḥ pratha- mam akuśalān dharmān prajahāti,
kuśalāṁś ca dharmān bhāvayati sampaśyati saṁvicinoti manasā bhāvayati pratiṣṭhāpayati?
sa paśyati śrutamayena jñānena divyena vā cakṣuṣā:
(1.2) sa bhikṣur ādita eva yair viṣayair indriyaiḥ parasparahetu- pratyayabhūtaiḥ kṛtsnaṁ jagad anādikālapravṛttaṁ saṁsāre bhra- mati,
tam enaṁ janmanidānabhūtaṁ viṣayasamudram avalokayati:
“bāhyādhyātmikair viṣayair idaṁ jagad bhrāmyate |
“ (1.3) sa ādita eva tāvad vivekābhirāmatām abhyasyati |
vivikteṣv araṇyavanāntarārāmapalāvapuñjavṛkṣamūlaśmaśāneṣu cittamarkaṭa- bandhanārtham abhyasyati |
vivekābhiratasya cittaṁ prasīdati |
sa (1) grāmeṣu hasitaluḍitakrīḍiteṣu nābhiramate |
na strīdarśanatatparo bhavati,
na saṅgaṇikābhiratir bhavati |
dve gaṇike maye brahmaca- ryasya:
gaṇikā saṅgaṇikā ca |
sa dve gaṇike prajahāty ādau,
asyai- kāgrataraṁ manaḥ prasīdati |
(1.4.1) sa sampratarkayati:
“katham ādita eva śakyate cittaṁ saṅ- kṣeptuṁ dhārayitum?
“ sa ādita eva paśyati:
“aṣṭādaśair mano- vyabhicārair manaḥ pratisarati kuśalākuśalāvyākṛtam |
“ (1.4.2) katamair aṣṭādaśabhiḥ?
tadyathā: cakṣuṣā rūpāṇi dṛṣṭvā,
saumanasyasthānīyaṁ bhavati,
sāṅkleśikaṁ akuśalavipākaṁ bha- vati,
prativedayati sampratarkayate |
daurmanasyasthānīyaṁ bhavati,
virāgayati |
tad asya kuśalavipākam |
upekṣāsthānīyaṁ bhavati,
avyākṛtavipākaṁ bhavati |
(2) (1.4.3) evaṁ śrotreṇa śabdaṁ śrutvā,
saumanasyasthānīyaṁ bhavati,
sāṅkleśikam akuśalavipākam |
dauramanasyasthānīyaṁ bhavati,
vyavadānālambanaṁ kuśalavipākaṁ bhavati |
upekṣāsthānīyaṁ bhavati,
avyākṛtavipākaṁ bhavati |
(1.4.4) evaṁ ghrāṇena gandhān ghrātvā,
saumanasyasthānīyaṁ bhavati,
sāṅkleśikam akuśalavipākaṁ bhavati |
daurmanasyasthā- nīyaṁ bhavati,
vyavadānikaṁ kuśalavipākaṁ bhavati |
upekṣāsthā- nīyaṁ bhavati,
avyākṛtavipākaṁ bhavati |
(1.4.5) evaṁ jihvayā rasān āsvādayitvā,
saumanasyasthānīyaṁ bhavati,
sāṅkleśikam akuśalavipākaṁ bhavati |
daurmanasyasthā- nīyaṁ bhavati,
vyavadānikaṁ kuśalavipākaṁ bhavati |
upekṣāsthā- nīyaṁ bhavati,
avyākṛtavipākaṁ bhavati |
(1.4.6) evaṁ kāyena spraṣṭavyaṁ spṛṣṭvā,
saumanasyasthānīyaṁ bhavati,
sāṅkleśikam akuśalavipākaṁ bhavati |
daurmanasyasthā- nīyaṁ bhavati,
vyavadānikaṁ kuśalavipākaṁ bhavati |
upekṣāsthā- nīyaṁ bhavati,
avyākṛtavipākaṁ bhavati |
(3) (1.4.7) evaṁ manasā dharmāṅ jñātvā,
saumanasyasthānīyaṁ bhavati,
sāṅkleśikam akuśalakarmavipākaṁ bhavati |
daurmanasyasthā- nīyaṁ bhavati,
vyavadānikaṁ kuśalavipākaṁ bhavati |
upekṣāsthānīyaṁ bhavati,
avyākṛtavipākaṁ bhavati |
(4) (1.4.8) evam aṣṭādaśamanovyabhicārais trivipākaiḥ saṁsāre cyutyupapattir bhavati |
(1.5.1) sa yadā bhikṣur aṣṭādaśamanovyabhicārān paśyati,
tadāna- nditatarā antarīkṣacarā yakṣā bhaumānāṁ yakṣānām abhiniveda- yanti |
bhaumāś cāntarīkṣacarā yakṣāś caturṇām mahārajñāṁ pra- muditamanaso'bhinivedayanti |
te catvāro mahārājānaś cāturmahā- rājakāyikānāṁ devānāṁ nivedayanti:
 “yo'sau jambūdvīpāt kula- putro amuṣmād grāmād amuṣmān nigramād amuṣmād viṣayād amuṣmāt kulāt keśaśmāśrūṇy avatārya kāṣāyāṇi vāsāṁsy ācchādya, 
śraddhayā āgārād anagārikāṁ pravrajitaḥ,
so'ṣṭādaśamanovya- bhicārān pratarkayati sākṣīkurute vivekābhirata ekāntacārī |
“ (1.5.2) tac chrutvā caturṇāṁ mahārājñāṁ sakāśāt,
ānanditatarā bhavanti devāś cāturmahārājakāyikāḥ:
“hīyate mārapakṣaḥ |
abhyudd- hriyate saddharmapakṣaḥ |
“ (1.5.3) te devāś cāturmahārājakāyikās tridaśeśvarāya śakrāyābhini- vedayanti: “yo'sau,
deva,
jambudvīpāt kulaputro .... yāvat.... amukāt kulāt keśaśmaśrūṇy avatārya kāṣāyāṇi vāsāṁsy ācchādya, (5)
śraddhayā agārād anagārikāṁ pravrajitaḥ,
sa viviktābhirato bhavati .... yāvat ..... śmāśāṇiko'ṣṭādaśamanovyabhicārān pratarkayati,
sākṣīkṛtvopasampadya viharati |
“ tac ca śrutvā cāturmahārājakā- yikānāṁ devānāṁ sakāśāt,
prītataramanā bhavati devaḥ kauśikas tridaśeśvaraḥ |
(2.1) punar api yogācāra ādhyātmike dharme dharmānupaśyī viharati:
sa bhikṣur aṣṭādaśamanovyabhicārān prapaśya kām anyāṁ bhūmiṁ sākṣātkurute?
sa paśyati śrutamayena jñānena divyena vā cakṣuṣā:
(2.2) catvāry adhiṣṭhānāni paśyati |
tadyathā: prajñādhiṣṭhānaṁ satyādhiṣṭhānaṁ tyāgādhiṣṭhānaṁ upaśamādhiṣṭhānam |
(2.3) kathaṁ bhikṣuḥ prajñādhiṣṭhānaṁ pratipadyate?
iha bhikṣuḥ svayam eva kā yaṁ yathāsthānaṁ saddharmatayā paśyati |
taṁ prajānīte,
pravibhajya pratyavekṣate:
“santy asmin kāye pṛthivī- dhātur abdhātus tejodhātur vāyudhātur ākāśadhātur vijñānadhātuś ca |
“ (2.4.1) tatra katamaḥ pṛthivīdhātuḥ?
pṛthivīdhātur dvividhaḥ |
asty ādhyātmiko'sti bāhyaḥ |
(2.4.2) tatrādhyātmikaḥ katamaḥ?
 yat kiñcid asmin kāye adhyā- tmaṁ pratyātmam upagatam upāttaṁ tatropagataṁ tvaṅmāṁsādi- samudayam upāttaṁ keśadantanakharomasamudayaṁ khakkha-  #
ṭaṁ kharagatam upagatam upādattam tat punaḥ katamam? yaduta: (6) 
 “ keśaromā nakhadantā rajas tvaṅmāṁsāsthi sirā snāyur hṛda- yaṁ plīhā klomakaṁ vṛkkā yakṛt kheṭa āmāśayapakvāśayā antrāṇy antraguṇā udaram  #
udīrayakaṁ mastakaluṅgaṁ ceti | 
“ yad vānyad apy asmin kāye adhyātmaṁ pratyātmaṁ khakkhaṭaṁ kharagatam upagatam upādattam;
ayam ucyate ādhyātmikaḥ pṛthivīdhātuḥ |
(2.4.3) tatra kataro bahirdhaḥ pṛthivīdhātuḥ?
yat kiñcid bahi- rdhaṁ kakkhaṭatvaṁ kharagatam anupagatam anupādattam;
ayam ucyate bahirdhaḥ pṛthivīdhātuḥ |
(2.4.4) tatra yaś cādhyātmikaḥ pṛthivīdhātuḥ,
yaś ca bahirdhaḥ,
tad ekadhyam abhisaṅkṣipya,
“ dhātur eṣa dhātumātram,
“ na vedakā- dhiṣṭhitam,
na yādṛcchikaṁ pṛthivīdhātuṁ paśyati: “ na nityam,
na sukham,
na śucim,
na sātmakaṁ vā paśyāmi |
“ sa bhikṣuḥ prajñā- dhiṣṭhānādhimuktiḥ:
“sarvaṁ naitan me |
naiṣo'ham asmi |
naitan mamātmeti |
“ evam etad yathābhūtaṁ samyakprajñayā dṛṣṭvā,
pṛthi- vīdhātutaś cittaṁ virajyate |
evaṁ bhikṣuḥ prajñādhiṣṭhānādhi- mukto bhavati |
(2.5.1) tatra kataro'bdhātuḥ?
abdhātur api dvividhaḥ |
asty ādhyātmiko'sti bahirdho dhātuḥ |
(2.5.2) tatrādhyātmiko yat kiñcid asmin kāye āpo'bgataṁ bhavati upapannalakṣaṇam abdhātuḥ kledasvābhāvyaṁ śarīre: “svedaḥ (7)
kheṭaḥ siṅghāṇakaṁ mastakaṁ śoṇitaṁ vasā lasikā medo majjā pittaṁ prasrāvaṁ mastakaluṅgaṁ ceti |
“ yad vā punar anyad asmin kāye kiñcid asty adhyātmaṁ pratyā tmam āpo'bgatam upagatam upādattam;
ayam ucyate ādhyātmiko'bdhātuḥ |
(2.5.3) bahirdhaḥ katamaḥ?
yat kiñcid bahirdham āpo'bgataṁ snehaḥ snehagatam anupagatam anupādattam;
ayam ucyate bahirdho'bdhātuḥ |
(2.5.4) tatra yaś cādhyātmiko'bdhātuḥ,
yaś ca bahirdhaḥ,
tad aikadhyam abhisaṅkṣipya,
“ dhātur eṣa dhātumātram |
sarvaṁ nai- tan me |
naiṣo'ham asmi |
naitan mamātmeti,
“ samyakprajñayā dṛṣṭvā,
abdhātutaś cittaṁ virajyate |
evaṁ sa bhikṣuḥ prajñā- dhiṣṭhānam ārohate |
(2.6.1) tatra kataras tejodhātuḥ?
tejodhātur api dvividhaḥ |
asty ādhyātmiko'sti bahirdhaḥ |
(2.6.2) tatrādhyātmikas tejodhātur yat kiñcid asmin kāye adhyā- tmaṁ pratyātmaṁ tejas tejogatam upagatam upādattam |
sa punaḥ kataraḥ?
tadyathā: yena santapyate,
yena ca paridahyate,
yena ca jvarīyate,
yena cāśitapītakhāditāsvāditāni samyaksukhena pari- (8)
ṇāmaṁ gacchanti |
yad vā punar anyad apy asmin kāye adhyā- tmaṁ pratyātmaṁ tejas tejogatam upagatam upādattam;
ayam ucyate ādhyātmikas tejodhātuḥ |
(2.6.3) tatra katamo bahirdhas tejodhātuḥ?
yat kiñcid bahirdhaṁ tejas tejogatam uṣṇam uṣṇagatam upagatam upādattam;
ayam ucyate bahirdhas tejodhātuḥ |
(2.6.4) tatra yaś cādhyātmikas tejodhātuḥ,
yaś ca bahirdhaḥ,
tad ekadhyam abhisaṅkṣipya,
“ dhātur eṣa dhātumātram |
sarvaṁ nai- tan mama |
naiṣo'ham asmi |
naitan mamātmeti,
“ evam etad yathā- bhūtaṁ samyakprajñayā dṛṣṭvā,
tejodhātutaś cittaṁ virajyate:
“nedaṁ kārakādhiṣṭhitam,
na vedakādhiṣṭhitaṁ pravartate tejo- dhātuḥ |
“ (2.7.1) tatra kataro vāyudhātuḥ?
vāyudhātur api dvividhaḥ |
asty ādhyātmiko'sti bahirdhaḥ |
(2.7.2) tatrādhyātmikaḥ kataraḥ?
yat kiñcid asmin kāye adhyātmaṁ pratyātmaṁ vāyur vāyugataṁ laghulaghusamudīraṇatvam upagatam upādattam |
tat punaḥ kataraḥ?
 ūrdhvagato vāyur adhogato vāyuḥ pā- rśvagato vāyuḥ kukṣigato vāyus tathā pippalakāḥ sūcakāḥ śastrakā vāyavo vātāṣṭhīlo vāyur aśītir vā vāyavaḥ  #
saha krimisaṁvārair aśītir aṅgamaṅgānusāriṇo vāyavaḥ | 
yad vā punar anyad apy asmin kāye adhyātmaṁ pratyātmaṁ vāyur vāyugataṁ laghusamudīra- ṇatvam upagatam upādattam;
ayam ucyate ādhyātmiko vāyudhātuḥ |
(9) (2.7.3) tatra katamo bahirdho vāyudhātuḥ?
yat kiñcid bahirdhaṁ vāyur vāyugataṁ laghulaghusamudīraṇam anupagatam anupā- dattam;
ayam ucyate bahirdho vāyudhātuḥ |
(2.7.4) tatra yaś cādhyātmiko vāyudhātuḥ,
yaś ca bahirdhaḥ,
sarvam abhisaṅkṣipya,
“dhātur eṣa dhātumātram |
sarvaṁ naitan mama |
naiṣo'ham asmi |
naitan mamātmeti,
“ na kārakādhiṣṭhitam,
na vedakādhiṣṭhitam etad yathābhūtaṁ samyakprajñayā dṛṣtvā,
vāyu- dhātutaś cittaṁ virāgayate |
evaṁ prajñādhiṣṭhānaṁ sākṣībhavati bhikṣuḥ |
(2.8.1) tatra katara ākāśadhātuḥ?
ākāśadhātur api dvividhaḥ |
asty ādhyātmiko'sti bāhyaḥ |
(2.8.2) tatrādhyātmiko yat kiñcid asmin kāye adhyātmaṁ praty- ātmam ākāśa ākāśagatam upagatam upādattam asphuṭam aspha- raṇīyarūpagatam,
yenāśitapītakhādi tāsvāditāny avakāśenāntar- gacchanti |
yad vā punaḥ kaṇṭhaśuṣiram eva śrotraśuṣiraṁ cakṣu- śuṣiraṁ ghrāṇaśuṣiraṁ jihvāśuṣiraṁ āhārasyāntargataṁ jihvāva- kāśadātṛ;
ayam ucyate adhyātmika ākāśadhātuḥ |
(2.8.3) tatra kataro bahirdha ākāśadhātuḥ?
yat kiñcid ākāśagatam anupagatam anupādattam asphuṭam aspharaṇīyam |
tadyathā: vṛkṣa- śākhāntaraśuṣirāṇi parvatāntarāśuṣirāṇi kandaraguhānadīśuṣirāṇi yad vā bāhiraṁ śuṣiram asti;
ayam ucyate bahirdha ākāśadhātuḥ |
(10) (2.8.4) tatra yaś cādhyātmikarūpagata ākāśadhātuḥ,
yaś ca bahi- rdhaḥ,
tad aikadhyam abhisaṅkṣipya,
“dhātur eṣa dhātumātram |
sarvaṁ naitan mama |
naiṣo'ham asmi |
naitan mamātmeti,
“ evam etad yathābhūtaṁ samyakprajñayā dṛṣṭvā ākāśadhātutaś cittaṁ virajyate |
evaṁ dṛṣṭvā,
na prapadyate |
“'sarvaṁ naitan mama |
naiṣo'ham asmi |
naitan mamātmeti |
' na kārakādhiṣṭhitam,
na vedakādhiṣṭhitam,
“ ākāśadhātutaś cittaṁ virajyate |
(2.9) tatra kataro manodhātuḥ?
manodhātur dvādaśabhir āya- tanair saṁyuktaḥ |
cakṣurvijñānānubhūtam arthaṁ manovijñā- nenānubhavati |
evaṁ śrotraghrāṇajihvākāyamanovijñānāni manovi- jñānadhātuprabhavāni manomūlāni | (11) ||
bhavanti cātra gāthāḥ ||
manaḥpūrvaṅgamā dharmā manaḥśreṣṭhā manojavāḥ |
manasā suprasannena bhāṣate vā karoti vā |
nirdhūtapāpakalmāṣaś cyutyupapattivijānakaḥ |
karmaṇām phalatattvajñaḥ prāpnoti padam acyutam ||
(2.10.1) sarvendriyavidhātā yaḥ sarvabhūtahite rataḥ |
śānto dāntendriyaḥ svastho bhikṣur bhavati tādṛśaḥ ||
(2.10.2) (12) ṣaḍindriyarathārūḍho rāgaśatrunivartakaḥ |
prājño dhīraḥ kriyāvān yaḥ sa śāntaṁ padam āpnute ||
(2.10.3) araṇyavāsī santuṣṭo bhūmiśāyī samāhitaḥ |
dhunoti pāpakān dharmān vāyur meghān ivāmbare ||
(2.10.4) śubhavāgdehakarmāntaḥ śubhacaryāsu saṁrataḥ |
tattvadṛṣṭiḥ kriyādakṣo nāśayen mārasādanam ||
(2.10.5) rāgādayo na bādhante śubhacittam alolupam |
maitryākāruṇyabahulaṁ bhikṣur nairyāṇike sthitaḥ ||
(2.10.6) yasya rūpā dayo neṣṭā viṣayā bandhahetavaḥ |
sa yāti paramāṁ śāntiṁ yatra gatvā na śocate || (2.10.7) (13) ( 3.1)
punar api yogācāra ādhyātmike dharme dharmānupaśyī viharati:
 kim asau bhikṣuḥ prathamam aṣṭādaśamanovyabhicāra- bhūmyantarāt prathamād dvitīyaṁ bhūmyāntaram ārūḍhaḥ ṣaḍ- dhātutattvajñabhūmim idānīṁ kindharmānusmṛtibhūmin 
sa paśyati śrutamayena jñānena divyena vā cakṣuṣā: (14)
(3.2) tṛtīyaṁ bhūmyantaram ākrāmati sa bhikṣuḥ tattvadarśī |
kataraṁ bhūmyantraram?
cittapuraḥṣa rabhūmyantaram |
sa sukham utpadyamānaṁ vijānāti |
duḥkham utpadyamānaṁ vijānāti |
saumanasyaṁ jānāti |
daurmanasyaṁ jānāti |
upekṣāṁ vijānāti |
(3.3.1) kiṁ sukhaṁ vijānāti?
sukhavedanīyaṁ sparśaṁ pratītyo- tpadyate sukhā vedanā |
asau sukhāṁ vedanāṁ vedayamānaḥ,
“sukhavedanāṁ vindāmīti“ yathābhūtaṁ prajānāti |
atha tasya sukha- vedanīyasya sparśasya nirodhadhātuḥ |
sukhavedanīyaṁ sparśaṁ pratītyotpannāṁ vedanāṁ vedayamānaḥ,
“sukhā me vedanā staṅgatā,
“ astaṅgatāṁ vedanāṁ pratyabhijānīte |
“vyupaśāntā me sukhā vedanā |
duḥkhā me vedanā utpannā,
“ pratītyasamutpannāṁ tāṁ duḥkhavedanāṁ pratyabhijānīte |
(3.3.2) “ utpannā me sukhā vedanā“ pratyabhijānīte sadbhūto vista- reṇa yathaiva sukhavedanīyaḥ sparśo vihitaḥ,
tathaiva duḥkha- vedanīye'pi vācyaḥ |
(3.3.3) kiṁ saumanasyaṁ vijānāti?
“saumanasyasthānīyaṁ sparśaṁ pratītyotpannaṁ saumanasyam |
“ kathaṁ daurmanasyaṁ pratyabhijānīte?
“daurmanasyasthānīyaṁ sparśaṁ pratītyotpa- (15)
nnaṁ daurmanasyam |
“ atha tasyaiva saumanasyasthānīyāṁ veda- nāṁ yathāvad anupaśyataḥ,
saumanasyasthānīyaṁ nirodhaṁ dṛṣṭvā,
saumanasyād virajyate:
“yā sā me saumanasyavedanā prāg utpannā,
sā naṣṭā śāntā vyupagatā |
“ tato'sya vairāgyam utpadyate,
yathā- bhūtaṁ prativedayati |
(3.3.4-5) evaṁ dauramanasye'pi vācayam |
upekṣāyām apy evaṁ vācyam |
(3.4) tasyāsya tṛtīyaṁ bhūmyantaram ākramato nanditatarā bhaumā yakṣā antarī kṣacarāṇāṁ yakṣāṇām abhinivedayanti |
te'pi catu- rṇāṁ mahārājñām abhinivedayanti |
te'pi cāturmahārājikānāṁ devānāṁ abhinivedayanti |
te'pi kauśikaśakrasya devānām indra- syābhinivedayanti:
“yo'sau jambūdvīpād amuṣmād viṣayād amuṣmād grāmād amuṣmāt kulād amuko nā ma kulaputraḥ keśa- śmaśrūṇy avatārya kāṣāyāṇi vāsāṁsy ācchādya,
śraddhayā āgārād anagārikāṁ pravrajitaḥ,
sa tṛtīyabhūmyantaram ārūḍha icchati māreṇa saha yoddhum |
hīyate mārapakṣaḥ |
abhyuddhriyate sad- dharmapakṣaḥ |
“ (3.5) tac ca śrutvā,
prītataramanāḥ kauśikaḥ śakro devānām indra airāvaṇam āruhya,
maharddhikapramukhaṁ devagaṇaṁ gṛhya,
yāmānāṁ devānāṁ nivedayati:
“jambudvīpāt kulaputro... vista- reṇa yāvat .... tṛtīyaṁ bhūmyantaram ārūḍha icchati māreṇa saha yoddhum |
hīyate mārapakṣaḥ |
abhyuccīyate saddharmapakṣaḥ |
“ (3.6) tac ca śrutvā sākrasya devānām indrasya sakāśāt,
prītatara- manaso yāmā devā bhavanti |
(16) (4.1.1) punar api yogācāra ādhyātmike dharme dharmānupaśyī viharati:
kathaṁ sa bhikṣus tṛtīyabhūmayantarāc caturthaṁ ca bhūmyantaram avagāhati?
sa paśyati śrutamayena jñānena divyena vā cakṣuṣā:
(4.1.2) sa caturthabhūmyantram ākrāmati:
“ sparśapratyayā me sukhā vedanotpannā sukhahetukā sukhanidānā sukhāpra- tyayā |
sā niruddhā vyupaśāntāntarhitā |
tasyāḥ samanantaraṁ me duḥkhā vedanā utpannā duḥsparśā duḥkhanidānā duḥkhasamudayā duḥkhā eva duḥkhapratyayā |
“ (4.1.3) evaṁ sparśapratyayāṁ vedanāṁ pratyabhijānīte:
kṣaṇe kṣaṇe mamotpadyate vedanā sparśasahāyā sparśaprabhavā |
“ sa sukhāyāṁ vedanāyāṁ na hṛṣyate na saṁrajyate |
tāṁ vedanāṁ nābhinandati na bahulīkurute nāsvādayati |
evaṁ duḥkhāyām api vedanāyāṁ na pīḍya te na viheṭhyate nāvilīkriyate |
(4.1.4) upekṣakaḥ sa viharati smṛtimān samprajānakaḥ |
imābhis tisṛbhir vedanābhir yadātyantikaṁ cittaṁ viraktaṁ bhavati,
atha param upekṣaṇaivāvaśiṣṭā bhavati,
supariśuddhā bhavati supary- avadātā |
tasyaivaṁ bhavati:
“ aho batāham imām upekṣām, evaṁ (17)
pariśuddām evaṁ paryavadātām,
ākāśāyatana upasaṁhareyam,
tatpratirūpaṁ me cittaṁ bhavet,
sākṣīkṛtā mayā upekṣā niṣṭha- āntā pratibaddhā tadatyantamadhyavasitā tadupā dattā |
so'ham upekṣaṁ ākāśānantyāyatana upasaṁhareyam |
aham apy etām upekṣām,
evaṁ pariśuddhām evaṁ paryavadātām,
vijñānāna- ntyāyatana ākiñcanyāyatane naivasañjñāsañjñāyatana upa- samhareyam |
“ anenaivaṁ naivasañjñānāsañjñāyatanam upasam- padya,
viharati: “tatpratirūpaṁ me cittaṁ bhavet,
tanniśritā upekṣā tiṣṭhet,
tadadhyavasitā tadupādānāt |
so'ham upekṣāṁ naiva- sañjñānāsañjñāyatana upasaṁhareyam |
“ (4.1.5) yathāpi nāma dakṣaḥ karmakāro vā karmakārāntevāsī vā ulkāmukhe jātarūpaṁ prakṣipeta |
prakṣipya, nāḍikāsan- (18)
daṁśam ādāya,
evam etat sukarmaṇyaṁ kuryāt |
 tac ca suvarṇa- rūpaṁ kalyāṇaṁ śobhanaṁ praśastavarṇaṁ sarvakarmakaraṇa- praśasyavarṇanīyaṁ sarvadeśānuśaṁsasṛtaṁ sannihitaṁ nikṛta- malakalmāṣakaṣāyaṁ  #
mṛdukarmaṇīyaṁ praśastaṁ ca ratnaṁ pra- bhayāvaguṇṭhayati | 
tam eva sa dakṣaḥ karmakāro vā karmakārānte- vāsī vā suparikarmakṛtaṁ jātarūpaṁ viditvā,
 yatrākāṅkṣate'piba- ndhanavikṛtau- yadi vā ghaṇṭākāya yadi vā sandarśanakāya yadi vā keyūrāya yadi vā cakṣuṣi śobhāyai yadi vā pustakaśo- bhāyai  #
yadi vā hastaśobhāyai yadi vāṅguliśobhāyai yadi vāṅgu- leyakamudrāyai yadi vā jātarūpamālāyai yadi vā mukuṭālaṅkā- rāya- yatra yatropanāmayati, 
tatra tatraiva karmaṇyaṁ bhavati |
(4.1.6) evam eva prajñāsuśīlo bhikṣuḥ:
“ aham etām upekṣām,
evaṁ pariśuddhām evaṁ paryavadātām,
saced ākāśāyatana upasaṁha- reyam,
tatpratirūpaṁ me cittaṁ syāt,
upekṣā tiṣṭhet,
tanniśritā (19)
tatpratibaddhā tadadhyavasitā tadupādānāt |
“ sa tām upekṣām ākāśāyatana upasaṁharati |
vijñānānantyāyatana ākiñcanyāyatane naivasañjñānāsañjñāyatana upasaṁharati |
tasyaivaṁ bhavati:
“ yā me iyam upekṣā nityā dhruvā śāśvatā'vipariṇāmadharmiṇī syāt?
“ sa tattvam upalabdhāyatanacaturthaḥ:
“ārūpyeṣu me upekṣāsya na nityā na nityālambanā,
na dhruvā na dhruvālambanā,
saṁskṛtā boddhavyā |
na nityālambanā,
ākāśānantyātanālambanā vijñānāna- ntyāyatanālambanā ākiñcanyāyatanālambanā naivasañjñānāsañjñā- yatanālambanā |
upekṣāvyañjitam etat,
śivam etat,
upekṣāhitam etat |
' (20) (4.1.7) sa kāyaparyantikāṁ vedanāṁ vedayamānaḥ,
utpadyamānaṁ pratyabhijānīte,
nirudhyamānāṁ pratyabhijānīte |
cakṣuḥsaṁspa- rśajāṁ vedanāṁ pratyabhijānīte |
śrotrasaṁsparśajāṁ vedanāṁ pra- tyabhijānīte |
ghrāṇasaṁsparśajāṁ vedanāṁ pratyabhijānīte |
evaṁ jihvākāyamanaḥsaṁsparśajāṁ vedanāṁ pratyabhijānīte |
(4.1.8.1) sa vedanāsākṣī bhikṣus tām eva vedanāṁ sūkṣmātarām avalokayate |
sa cakṣuḥsaṁsparśajāṁ vedanām utpadyamānām utpa- nnām avasthitāṁ vedayati |
niruddhāṁ nirudhyamānāṁ pratyabhi- jānīte :
“ niruddhā mama vedanā |
“ (4.1.8.2) punar anyāṁ śrotrasaṁsparśajāṁ vedanāṁ pratyabhijānīte:
“yā sā cakṣuḥsaṁsparśajā mama vedanā,
sā niruddhāsataṅgatā vāntībhūtā,
na punar eṣyati |
tasyān niruddhāyām iyam aparā śrotrasaṁsparśajā vedanā utpannā sukhālambenena duḥkhāla- mbanena naivasukhaduḥkhālambanena |
“ sa tāṁ śrotrasaṁspa- rśajāṁ vedanāṁ yathāyathāvad anupaśyañ jānan,
na śrotraprati- baddhāyāṁ vedanāyāṁ saṁrajyate |
sa tāṁ vedanāṁ vedayamāno virajyate vimucyate |
(4.1.8.3) śrotrasaṁsparśajāyāṁ vedanāyāṁ tasyāṁ niruddhāyāṁ ghrāṇālambanā vedanā utpadyate |
sa tāṁ ghrāṇasamutthāṁ veda- nāṁ prativedayati:
“utpannā me ghrāṇasaṁsparśajā vedanā,
sukhālambanā sukhā,
duḥkhālambanā duḥkhā,
naivasukhaduḥkhā- lambanā naivasukhaduḥkhā |
“ sa ghrāṇālambanāṁ vedanāṁ (21)
yathāvat prativedayate,
astaṅgatām api prativedayati |
tasyān niru- ddhāyāṁ ghrāṇālambanā vedanā utpadyate sukhā duḥkhā aduḥkhā- sukhā |
tām asau prativedayati:
“ utpatsyate hi mama ghrāṇāla- mbanā vedanā |
utpannā yathaivādhyavasitā,
tathaivotpannā eṣāpi nirotsyate |
“ (4.1.8.4-6) tasyāṁ niruddhāyāṁ jihvālambanā vedanotpatsyate trividhā .... pūrvavat ..... manovedanālambanā trividhā |
(4.1.9) sa sadbhūta vedanādhiviśālaṁ caturthaṁ bhūmyanta- ram ākrāmati |
 (4.1.10) tasyāsyārabdhavīryasya sahotsāhasya mārabandhanam āsthātukāmasya hṛṣṭatarā bhaumā yakṣā antarīkṣacarāṇāṁ yakṣāṇām abhinivedayanti 
te'pi caturṇāṁ mahārājñāṁ abhinivedayanti |
te'pi cāturmahārājakāyikānāṁ devānām abhinivedayanti |
te'pi śakrasya devānām indrasya nevedayanti |
śakro'pi yāmānāṁ devānām abhi- nivedayati:
“ yo'sau jambudvīpāt kulaputro amuṣmād viṣayāt amuṣmād grāmād amuko nāmā kulaputraḥ,
sa keśaśmaśrūṇy avatārya kāṣāyāṇi vāsāṁsy ācchādya,
śraddhyā āgārād anagārikāṁ pravrajitaḥ |
sa ghaṭan vyāyacchan,
anupūrveṇa sadbhūtaṁ veda- nāviśālaṁ caturthaṁ bhūmyantaram ārūḍhaḥ |
so'haṁ devānām (22) āvedayāmi |
hīyate mārapakṣaḥ |
abhyuddhriyate sadbhūto devasad- dharmapakṣaḥ |
“ (4.1.11) tam airāvaṇārūḍhaṁ śakraṁ dṛṣṭvā,
yāmā devā hṛṣṭāḥ śakrasyārocayanti: “priyaṁ naḥ,
śakra,
yad dhārmikā dharmānu- parivartino jambūdvīpakā manuṣyāḥ |
tad evaṁ saddharmaprati- rūpabhūtas tvaṁ śakraḥ |
punar api yogācāra ādhyātmike dharme dharmānupaśyī viharati:
kathaṁ sa bhikṣur mārabandhanaṁ jahan prajahan,
vedanām avalokayati?
sa paśyati śrutamayena jñānena divyena vā cakṣuṣā:
(4.2.2) sa bhikṣur vedanāṁ sadbhūta evāvalokayati:
“cakṣur- vijñānālambanākuśalā utpannā |
sā uttiṣṭhamānā dvitīyena kuśalā- lambanena nirodhitā,
kuśalā jātā |
sāvyākṛtenālambanena niro- dhitāvyākṛtā jātā |
“ evaṁ śrotrasaṁsparśajāṁ vedanāṁ ghrāṇasaṁ- (23)
sparśajām vedanāṁ jihvāsaṁsparśajāṁ vedanāṁ kāyasaṁsparśa- jāṁ vedanāṁ manaḥsaṁsparśajāṁ vedanāṁ prativedayati |
prati- vedayamānasya kuśalā dharmāḥ paripūriṁ gacchanti |
tanvībhavanti cāsya kleśāḥ |
(4.2.3) tathaivaṁ bhāvayataḥ,
sukṣmatas tām eva vedanāṁ pratya- vekṣate |
sa paśyati dharmavedanāṁ dharmavedanayā saha nirudhyamānām |
yathā pradīpaprabhādityaprabhayā viruddhā,
ity evaṁ vedanādvayaṁ nirudhyate |
(4.2.4) punar api vedanāṁ kuśalākuśalām puṣyamāṇāṁ prati- vedayate |
tadyathā dīpaprabhā dvitīyāṁ dīpaprabhāṁ puṣṇāti |
(4.2.5) punar api vedanāṁ pravicinoti:
“kā vedanānyayā saha veda- nayātyantaviruddhā?
“ sa paśyati: “kuśalā vedanākuśalayā vedanayā sahātyantaviruddhā |
tadyathā dīpaprabhā nakṣatraprabhayā saha vi- ruddhā |
“ (4.2.6) punar api sa bhikṣuḥ pravibhajati:
“ kā vedanānyāṁ vedanām atyantam eva hanti?
sa paśyati: “ anāsravālambanā vedanā sāsravālambanāṁ vedanāṁ atyantam eva hanti |
tadyathā- gniprabhayā himaprabhā hanyate |
“ (24) (4.2.7) “kā vedanā kayā vedanayābhibhūtā punar evāpyāyate?
“ sa paśyati: “akuśalā vedanā yadā kuśalāṁ vedanām abhibhavati,
sā punar evāpyāyate |
yathādityena divā candraprabhābhibhūtā bhavati,
sā candraprabhā rātrāv āpyāyate |
“ (4.2.8) punar api sa bhikṣur vedanāṁ pravibhajati vedanaikāgra- smṛtiḥ:
“kā bahvyo vedanāḥ sampṛktāḥ kayā ekayā vedanayā saha viruddhābhibhūyante?
“ sa paśyati: “bahvyo vedanā laukika- kriyā lokottarayānāsravayā vedanayābhibhūyante |
tadyathā rātrau bahvyo nakṣatragrahatārāṇāṁ prabhā ekayā candraprabhayābhi- bhūyante |
“ (4.2.9) punar api sa bhikṣur vedanānupaśyī kṣayavyayānupaśyī vedanāṁ sūkṣmataram avalokayati:
“ kā bahvyo vedanāś cakṣuḥ- śrotraghrāṇajihvā kāyasamutthāḥ sāsravāḥ kiṁ kuśalam āra- bhante?
sa paśyati: “ laukikāḥ sāsravā vedanā bahvyo'pi nānāsravālokanasamarthā bhavanti |
yathā rātrau nakṣatragraha- tārāṇāṁ prabhāś candravirahān nālokanasamarthā bhavanti |
“ (25) (4.2.10) punar api sa bhikṣus tāṁ vedanām avalokayati :
“ kiyatkālā- vasthāyinyo mama vedanāḥ?
“ sa paśyati: “utpādavyayakṣaṇāva- sthāyinyo mama vedanāḥ,
tadyathā vidyutaḥ |
“ (4.2.11) punar api sa bhikṣur evaṁ pravitarkayati:
“ kiṁ cakṣur- vedanā ghrāṇavedanāyāḥ pratyaṁśaṁ prayacchati?
“ sa paśyati: “budbudakālādibhinnendriyālambanā vedanā sarveṣām indri- yāṇām |
tadyathā gauraśvoṣṭrakharamahiṣāṇāṁ bhinnajātīyānāṁ naikapratyayo bhavati,
evam eva pañcendriyasamutthānām anādi- viracitānāṁ naikālambanaṁ bhavati |
viṣayabhedena bhinnaviṣa- yānīndriyāṇi,
yathā gauraśvoṣṭrakharamahiṣavarāhāḥ |
“ (4.2.12) tasyaivaṁ vedanānupaśyino bhikṣoḥ sūkṣmataraṁ jñānam utpadyate |
sa taṁ jñānam āsevate bhāvayate bahulīkaroti |
(4.2.13) tasyāsevamānasya vedanānupaśyinaḥ kṣayavyayānupaśyina evaṁ bhavati:
“cakṣuḥśrotraghrāṇajihvākāyamanaḥsamutthā me ve- danāḥ kuto'bhyāgacchamānā āgacchanti?
nirudhyamānā vā kutra sannicayaṁ gacchanti ?“ (26)
(4.2.14) tasya bhikṣor vedanākṣayavyayānupaśyinaḥ pracintayato mārgagatasyaivaṁ bhavati:
“nāpi cakṣurvedanā kutaścid utpa- dyamānā'bhyāgacchati,
nirudhyamānā kutracit sannicayaṁ gacchati |
iti cakṣurvedanā abhūtvā bhavati |
bhūtvā ca prativigacchati |
nāka- rāc cakṣuvedanāgacchati,
yathā samudrālayāt salilam |
na niru- dhyamānā kvacin nicayaṁ gacchati,
yathā nimnagamanā nadyaḥ samudram anugacchante |
iti cakṣurvedanā abhūtvā bhavati |
bhū- tvā ca prativigacchati |
pratītyasamutpannāś cakṣuḥśrotraghrā- ṇajihvākāyamano vedanāḥ |
(4.2.15) “tadyathā kuśalaḥ kumbhakāraḥ kumbhakārāntevāsī vā cakraṁ ca pratītya,
mṛtpiṇḍaṁ ca pratītya,
vyāyāmaṁ ca pratītya,
udakaṁ ca pratītya,
mṛtpiṇḍahetuko ghaṭa utpadyate |
tatra sa ghaṭo na kutaścid āgacchati ākarāt |
na nirudhyamānaḥ kvacit sannicayaṁ gacchati |
iti ghaṭo hetupratyayasamutpannaḥ |
evaṁ me cakṣuḥ pratītya,
rūpaṁ pratītyālokaṁ pratītyākāśaṁ pratītya,
mana- sikāraṁ ca pratītya,
cakṣurvedanā utpadyate,
sukhā duḥkhā aduḥkhāsukhā |
yathā ghaṭasya yadi śobhanā hetupratyayā bhavanti,
tac chobhanasyaiva ghaṭasyotpādo bhavati |
athāśobhanāḥ,
tadā- śobhano ghaṭo bhavati |
evam eva yadi śobhanā hetupratyayāla- (27)
mbanā bhavanti,
tac chobhanāś cakṣurādyā vedanā utpadyante,
sadharmasahīyāḥ kuśalāḥ,
anukrameṇa nirvāṇagāminyaḥ |
yathā- śobhanā hetupratyayālambanā bhavanti,
tathāśobhanā cakṣurādyā vedanā utpadyante,
rāgadveśa mohālambanāḥ saṁsāranarakapreta- tiryaggāminyaḥ |
“ (4.2.16) sarvakarmaphalakuśalānubaddhacetano bhikṣuḥ vedanām anveṣamāṇaḥ,
naikāśritāṁ vedanāṁ paśyati,
na kārakādhiṣṭhitām,
nāpi hetusamutthām,
na yādṛcchikām,
na kūṭasthām,
na nityām,
na dhruvām,
na śāśvatām,
nāvipariṇāmadharmiṇīm |
tasya sā veda- nāskandhadarśinas tṛṣṇā paunarbhavikī parihīyate,
nandīrāgasaha- gatā malinī |
(4.2.17) sarvasaṁskārasyānityā nupaśyī sa bhikṣur mārgam āsevate bhāvayati bahulīkurute |
tasyaivaṁ bhāvayataḥ,
saṁyojanāni prahīyante,
anuśayā vāntībhavanti |
(4.2.18) katamāni saṁyojanāni?
tadyathā: anunayasaṁyojanaṁ pratighasaṁyojanaṁ mānasaṁyojanam avidyāsaṁyojanaṁ dṛṣṭisaṁ- (28)
yojanaṁ parāmarśasaṁyojanaṁ vicikitsāsaṁyojanam īrṣyāsaṁ- yojanaṁ mātsaryasaṁyojanam |
imāni saṁyojanāni prahīyante |
(4.2.19) katame anuśayā vāntī bhavanti?
tadyathā: kāmarāgānuśayo bhavarāgānuśayo dṛṣṭyanuśayaḥ pratighānuśayo mānānuśayo'vi- dyānuśayo vicikitsānuśayaḥ |
 ta ete'sya yathāpradhānās tribha- vaparivartakās tribhūmisañcāriṇas tridoṣaparivartakās trikālānu- sāriṇas trimadhyamās trivedanānubha vitās  #
trijanmaparivartakāḥ saṁsārahetubhūtā bhavanti | 
(4.2.20) punar api sa yogācāra ādhyātmike dharme dharmānupaśyī viharati:
kathaṁ sa bhikṣuś cakṣuṣa evaṁ sahetupratyayam ava- budhyate?
kimpratyayaṁ cakṣuḥ,
kiṁhetujaṁ kinnidānaṁ avalo- kayati?
sa paśyati śrutamayena jñānena divyena vā cakṣuṣā:
(4.2.21) karmahetujaṁ cakṣuḥ |
karmaṇā janmābhinivartyate |
yathā vaṭakaṇikayā vṛkṣo bhavati |
vṛkṣāt punar vaṭakaṇikā yā hetu- pratyayaiḥ saṁvardhate |
evam evājñānāt karmābhinivartyate |
karmaṇāpi janmābhinivartyate |
sati janmani jarāmaraṇaśokapari- devaduḥkhadauramanasyopāyāsā utpadyante |
tadevam ayaṁ karma- hetutṛṣṇāpāśabaddhaḥ sarvabālapṛthagjanasamudro bhavati |
cakravat paribhramate |
tad etat kāraṇam,
ayaṁ pratyayaḥ,
sarvāsāṁ vedanānāṁ (29)
sañjñānāṁ tu |
na kriyate karma,
karmābhā vāt tṛṣṇāyā apy abhāvo bhavati |
tadabhāvād vedanābhāvo bhavati,
hetupratyayāt |
(4.2.22) tadyathā:
vartiṁ ca pratītya,
sthālakaṁ ca pratītya,
tailaṁ ca pratītya,
agniṁ ca pratītya,
pradīpasyārciṣaḥ kṣaṇikā abhini- vartante |
evam eva sa bhikṣuḥ vedanāhetupratyayadarśī tattvānveṣī:
“karmahetujāḥ karmapratiśaranāḥ karmaprabhavāḥ sarvavedanā utpadyante |
“ tat sthālakam evaṁ bhūtaṁ śarīram |
tailabhūtānīndri- yāṇi vartibhūtā tṛṣṇā |
agnibhūtā rāgadveṣamohāḥ |
kṣaṇikaṁ jñānaṁ dīpācivat |
prabhāsadṛśaṁ jñānaṁ yena paśyati tattvānveṣī yogācaraḥ:
“sarvatribhavagatā vedanā |
“ (4.2.23) tadyathā jātarūpakāro jātarūpam upādāya,
karmaṇyaṁ karmakṣamaṁ ca tac ca jātarūpam ādāya,
śobhanam alaṅkāra- jātam abhinivartayati |
evam eva jātarūpakārasamo yogācāraḥ |
sa jātarūpasadṛśam ālambanam ādāya,
yadi śobhanam ālambanaṁ bhavati,
tac chobhanaṁ karmābhinivartayati nirvāṇagāmikam |
yathāśobhanaṁ bhavaty ālambanam,
tathāśobhanaṁ karmābhini- vartayati | ||
bhavanti cātra gāthāḥ ||
hetupratyayatattvajñaḥ sūkṣmārthe kṛtaniścayaḥ |
mokṣasrotasy abhiratas tṛṣṇayā naiva vāhyate ||
(4.2.24.1) (30) karmapratisarāḥ sarve dehinaḥ karmayonijāḥ |
karmaṇā phalasambaddhā bhramanti bhavasaṅkaṭe ||
(4.2.24.2) yo nādatte'śubhaṁ karma śubhakarmarataḥ sadā |
candrāṁśunirmalaratir yogī bhavati tādṛśaḥ ||
(4.2.24.3) pradahan pāpakān dharmān śuṣkendhanam ivānalaḥ |
vibhrājate tribhuvane muktapāpo jitavyathaḥ ||
(4.2.24.4) mokṣāya yasya tu mano na saṁsāre kathaṁ cana |
nāsau badhyati saṁsāre muktaḥ pakṣī yathāmbare ||
(4.2.24.5) vedanodayatattvajño vedanāphalaniścayaḥ |
sa “mukta“ iti vijñeyas tattvavit tribhavasya saḥ ||
(4.2.24.6) (31) sukhaduḥkhe na bādhete dṛṣṭādṛṣṭair na lipyate |
dīptaṁ paśyati saṁsāraṁ yaḥ sa yogī satāṁ mataḥ ||
(4.2.24.7) avyāmūḍhamatir nityaṁ nityaṁ dharmaparāyaṇaḥ |
bhikṣuvṛttāv abhirato bhikṣur bhavati tādṛśaḥ ||
(4.2.24.8) na jñātidarśanārāmaḥ sādhūnāṁ darśane rataḥ |
niḥkrāntagṛhakalmāṣo bhikṣur bhavati tādṛśaḥ ||
(4.2.24.9) praśāntendriyasarvasvo viṣayeṣu na lolupaḥ |
yugamātrādarśanāvekṣī bhikṣur bhavati tādṛśaḥ ||
(4.2.24.10) nākruṣṭagṛhasañcārī na paṇyakrayavikrayī |
na vīthīcatvararatir bhikṣur bhavati tādṛṣaḥ ||
(4.2.24.11) (32) na gītanṛtyasandarśī saṁrambheṣu na rajyate |
saṁrajyate śmaśāne yo bhikṣur bhavati tādṛśaḥ ||
(4.2.24.12) ekāhaparamaṁ piṇḍam ādatte śvo na kāṅkṣate |
dvibhāgakukṣisantuṣṭo bhikṣur bhavati tādṛśaḥ ||
(4.2.24.13) vastrottamavivarjī yaḥ pāṁsukūleṣu rajyate |
yuktāhāravihāro yo bhikṣur bhavati tādṛśaḥ ||
(4.2.24.14) yo nārabhati karmāṇi nirāśaḥ sarvakarmasu |
nirutsuko nāvarūḍho bhikṣur bhavati tādṛṣaḥ ||
(4.2.24.15) (33) kāmākrodhavinirmukto mohapaṅkavivarjitaḥ |
na liptaḥ pāpakair dharmair bhikṣur bhavati tādṛśaḥ ||
(4.2.24.16) sarvasaṁyojanātītaḥ sarvānuśayavarjitaḥ |
sarvāśayavinirmukto bhikṣur bhavati tādṛśaḥ ||
(4.2.24.17) āryāṣṭāṅgena mārgeṇa nirvāṇapurataḥ sthitaḥ |
sarvān vidhamate kleśān bhikṣur bhavati tādṛśaḥ ||
(4.2.24.18) śāntendriyo dṛḍhamatiḥ kāmapaṅkavivarjitaḥ |
ekāgrasaṁsthitamanā bhikṣur bhavati tādṛśaḥ ( 4.2.24.19)
bhūmisaṅkramaṇajño yo bhūmitattvavidarśakaḥ |
bhūmeḥ parāparajño yo bhikṣur bhavati tādṛśaḥ ||
(4.2.24.20) (34) sāsravānāsravān dharmān hetupratyayasambhavān |
jānīte vidhivat sarvān bhikṣur bhavati tādṛśaḥ ||
(4.2.24.21) brahmacārī ṛjuḥ śāntaḥ styānamiddhavivarjitaḥ |
kālotthāyī śucir dakṣo bhikṣur bhavati tādṛśaḥ ||
(4.2.24.22) śamathāvipaśyanaratiś caturdhyānaratiś ca yaḥ |
araṇyamuditārāmo bhikṣur bhavati tādṛśaḥ ||
(4.2.24.23) pakṣiṇo gaganasthasya chāyevānugatā sadā |
saddharme ca matir yasya bhikṣur bhavati tādṛśaḥ ||
(4.2.24.24) kleśopakleśavadhakaḥ sa madarśī śubhāmatiḥ |
ānāpānavidhijño yo bhikṣur bhavati tādṛśaḥ ||
(4.2.24.25) (35) anukramavidhijño yo yogavit tattvadarśakaḥ |
mārgāmārgavidhijño yo bhikṣur bhavati tādṛśaḥ ||
(4.2.24.26) yo na hṛṣyati harṣeṣu bhayeṣu na bibheti ca |
samaharṣabhayo vīro bhikṣur bhavati tādṛśaḥ ||
(4.2.24.27) jarāmaraṇatattvajñaḥ surāsuranamaskṛtaḥ |
parāparajñaḥ sattvānāṁ bhikṣur bhavati tādṛśaḥ ||
(4.2.24.28) saṅghāṭīpātrasantuṣṭaḥ sañcayeṣu na rajyate |
alpeccho brahmacārī yo bhikṣur bhavati tādṛśaḥ ||
(4.2.24.29) ekāsanāśī vimalo rasagṛddhyā na muhyate |
lābhasatkāravirato bhikṣur bhavati tādṛśaḥ ||
(4.2.24.30) (36) upekṣākaruṇārāmo mrakṣadoṣavivarjitaḥ |
nirdagdhadoṣasarvasvo bhikṣur bhavati tādṛśaḥ || (4.2.24.31) ( 4.2.25)
sa ādhyātmike dharme dharmānupaśyī bhikṣus tām eva vedanāṁ yathāvad anupaśyamānaḥ,
sa paśyati sūkṣmatareṇa jñānena cakṣuḥsaṁsparśajāṁ vedanām ālambanānucarām |
pa- śyati dvitīyenālambanena saha nirudhyamānām,
dhvastām: “cakṣu- ḥsparśajā vedanālambanā vyatītā,
śabdālambanasahīyā me iṣṭā vā'niṣṭā vā vedanā sañjātā |
tatsahīyam me cittaṁ mā vikṛtim āpadyate |
“ sa tac cittam ālambanastambhe kṛtvā,
sandhārayati |
tasyāṁ niruddhāyāṁ śabdālambanasahīyāyāṁ śrotravedanāyāṁ ghrāṇavedanā gandhālambanā sañjātā |
sa tām api ghrā ṇave- danām avalokayati santarkayati:
“utpannā me gandhasahīyā ghrāṇa- vedanā,
kuśalā vā akuśalā vā vyākṛtā vā avyākṛtā vā |
tasya mama ghrāṇavedanāyāś cittaṁ vikṛtim āpannam |
“ sa yadā cittavikṛtim ava- lokayati,
sa punar api tad evālambanam adhyavasati carati ghaṭati (37)
vyāyācchati |
karmaṇyaṁ kurute cittam,
bhāvayati kuśalair dhar- mair anāsravaiḥ |
atha na vikampate,
jihvālambanam ālamb- anaṁ kurute,
kuśalam akuśalaṁ vyākṛtam avyākṛtaṁ vā,
sa tadāpy ālambanaṁ sākṣīkṛtvā,
vedanāṁ avalokayati,
sukhā duḥkhā aduḥ- khāsukhā:
“kiṁ mamānayā cittaṁ vikṛtim āpannaṁ neti?
“ yadi rasālambanāyāṁ sañjātāyāṁ vedanāyāṁ cittaṁ vikṛtim āpannaṁ paśyati,
sa punar api tad eva cittam ālambanastambhe baddhvā dhṛtirajjvā,
tathā carati ghaṭati vyāyacchati yathāsya cittaṁ jihvā- vedanayā sahīya yā rasatṛṣṇayā nāpahriyate |
punar api sa bhikṣuḥ kāyaspraṣṭavyasahīyāṁ spraṣṭavyavedanām,
ālambanastambhe ba- ddhvā,
avalokayati kuśalām akuśalāṁ vyākṛtām avyākṛtām |
sa yadi tayā spraṣṭavyavedanayā cittaṁ vikṛtim āpannam avaloka- yati,
tadālambanastambhe punar api baddhvā,
karmaṇyaṁ kurute yathā punar naiva vikṛtim āpadyate |
sa punar bhikṣur manā- gatāṁ manaḥsampratibaddhāṁ dharmavedanām avalokayati,
kuśa- lām akuśalāṁ vyākṛtām avyākṛtām |
yadi tābhir vedanābhir manaso vaikṛtyam avacārayati,
sa tadālambanasatambhe baddhvā dhṛtirajjvā,
karmaṇyaṁ kurute yathā naiva vikṛtim āpadyate |
(38) (4.2.26) sa ṣaḍviṣayakāyagatāṁ vedanām avalokayati,
bhikṣuḥ pañcavedanātattvodayadarśinaṁ sthānaṁ nāmārohate |
(4.2.27.1) sa cakṣuḥsaṁsparśajāṁ vedanāṁ jñānapradīpena vimṛ- śati:
“ kā imāṁ vedanāṁ vedayate:
'vedaneyam' iti?
“ (4.2.27.2) sa paśyati:
“manovijñāṇaṁ pratītya,
samutpanneyaṁ vedanā manasaḥ sampratibaddhā manovitarkeṇāpahriyate |
sarvabālapṛthagjanāḥ saṅkalpāgninā dahyante |
nātra kaścit kārako vā vedako vā |
saṁskārapuñja evotpadyate,
saṁskārapuñja eva nirudhyate,
hetupratyaysambaddhaḥ |
“ sa cakṣuḥsaṁsparśajāṁ ve- danāṁ yathāvad anupaśyann anuvidhāvan,
na tayāpahriyate |
cittaṁ na vikampate na suṣirīkriyate nāvilīkriyate |
(4.2.27.3) punar api sa bhikṣuḥ śrotravedanām avalokayati:
“ ko 'yaṁ śrotravedanām:
'vedaneyam' iti vindati vedayati?“ (39)
(4.2.27.4) sa paśyati:
“ manovijñānānusampratibaddheyaṁ śrotra- vedanā,
manasaḥ sampratibaddhā tanniśrayā |
neha kārako vā vedako vā |
pratītyasamutpanneyaṁ śrotravedanā |
neha kārako vā vedako vā syāt |
śūnyaḥ saṁskārapuñjo'yaṁ hetupratyayavaśād utpanno nirudhyate ca |
“ (4.2.27.5) punar api sa bhikṣuḥ ghrāṇavedanām avalokayate:
“ko'yaṁ vindati vedanām:
'vedaneyam' iti?
“ (4.2.27.6) sa paśyati:
“vedanā manovijñānasampratibaddhā,
tadā- lambanā tanniśrayā taddhetukā tatpratyayānubhavalakṣaṇā bha- vati śunyo'yaṁ saṁskārapuñjo na kārakādhiṣṭhito na vedakā- dhiṣṭhitaḥ,
santānānuviddhaḥ pravartate |
“ ghrāṇavedanām avalokayitvā,
“ neha kārako vā vedako vārthāntarabhūtaḥ |
“ (4.2.27.7) punar api sa bhikṣuḥ jihvāvedanām avalokayati:
“ko'yaṁ vindati jihvāvedanām:
'jihvāvedaneyam' iti?
(4.2.27.8) sa paśyati:
“manovijñānasampratibaddheyaṁ jihvāvedanā |
tanniśrayā tatpratibaddhā tadālambanā taddhetuta utpadyate,
tada- dhiṣṭhānā |
neha kārako vā vedako vārthāntarabhūtaḥ |
śūnyaḥ saṁ- skārapuñjo'yaṁ hetupratyayavaśād utpadyate |
“ (40) (4.2.27.9) punar api sa bhikṣuḥ kāyaspraṣṭavyavedanāṁ avalo- kayate:
“ko'yaṁ vindati kāyavedanām:
'vedaneyām' iti ?
“ (4.2.27.10) sa paśyati:
“manovijñānasampratibaddheyaṁ kāya- vedanā |
neha kārako vā vedako vārthāntarabhūto'sti |
śūnyo'yaṁ saṁskārapuñjaḥ pravartate hetupratyayavaśāt |
(4.2.27.11) punar api sa bhikṣur manovedanām avalokayati:
“mano- vedanāṁ ko vindati:
' manovedaneyam' iti?
“ (4.2.27.12) sa paśyati:
“manaḥ pratītya dharmāṁś cotpadyate manovijñānam |
trayāṇāṁ sannipātānāṁ sparśaḥ,
sparśasahajā vedanā |
tadyathā: anekasugandhidravyasamudāyād gandhaḥ śobhana utpadyate |
tasya ca gandhasya bhavahetur nāsty ekaḥ |
tadvad dhe- tupratyayasamudāyāt sarvā vedanā utpadyante,
na kārakādhiṣṭhitā na vedakādhiṣṭhitāḥ |
(4.2.28) “ tadyathā patraṁ ca pratītya,
keśaraṁ ca pratītya,
nāḍiṁ ca pratītya,
kiñjalkaṁ ca pratītya,
padmaṁ nāma puṣpaṁ utpadyate |
tasya ca padmasya hetur eko na vidyate |
tathā cakṣuḥ pratītyā- lambanaṁ ca pratītyākāśaṁ ca pratītya,
manasikāraṁ ca pratīya,
ālokaṁ ca pratītya,
cakṣuḥsaṁsparśajā vedanā utpadyate |
cakṣur- jātīyā cakṣuḥsanniśrayā vedanā naikajātīyānekadravyāneka- sambhavā na kūṭasthā na nirmitā |
“ (4.2.29) sa yathā yathā tattvānveṣī bhikṣur bhavati,
tathā tathāsya śuklā dharmāḥ prādurbhavanti |
tadyathā ikṣurasaḥ sthālyāṁ cito 'gninā kvāthyate |
tasya prathamo malo dravako bhavati phāṇi- tasañjñako |
malino guḍo dvitīyaḥ kvātho guḍasañjñakaḥ śuklataro (41)
bhavati tṛtiyaḥ śuklataro bhavati |
evaṁ yathā yathā kvā- thyate ikṣurasaḥ,
tathā tathā nirmalataro bhavati |
evam eva ālamb- anasthālyāṁ jñānāgninā paritāpitacittasantānekṣurasaṁ kvātha- yati |
tasya phāṇitasadṛśaḥ prathamadhyānalābho bhavati |
guḍa- sadṛśaḥ śuklataro'sya dvitīyo dhyānalābho bhavati |
śarkarasa- dṛśo'sya tṛtīyadhyānalābho bhavati |
evam eva yathā bhikṣuś citta- santānaṁ jñānāgninā kvāthayate,
tathā tathānāsravā dharmāḥ śuklatarā vimalatarā niṣkalmaṣatarā utpadyante,
saṁsāravimukhāḥ śuklā vigatamalā dhautā utpadyante |
(4.2.30) punar api sa bhikṣuḥ tāṁ vedanām anyena prakāreṇa sūkṣmatarām avalokayate:
sūkṣmaudārikā cakṣuḥsaṁsparśajā malā mohasahīyā amukasya sattvasya vedanā utpannā |
sā amu- kayā audārikayā vedanayā upahatā,
sāvaśeṣā kṛtāvalīnā |
evaṁ śro- travedanā ghrāṇavedanā jihvāvedanā kāyamanovedanā |
 (42) (4.2.31) tasyaivaṁ ghaṭamānasya bhikṣor yujyamānasya māra- sainyaṁ vidhamamānasya hṛṣṭataramanaso bhaumā yakṣā āntarī- kṣāṇāṁ yakṣāṇām  #
abhinivedayanti | 
te ca bhaumā yakṣā antarīkṣa- carāś ca yakṣāś caturṇāṁ mahārājñām abhinivedayanti |
te ca bhaumā yakṣās te cāntarīkṣacarā yakṣās te ca catvāro mahārājānaś cāturmahārājakāyikānāṁ devānām abhinivedayanti |
te ca bhaumā yakṣāḥ,
te cāntarīkṣacarā yakṣās te ca catvāro mahārājānas te ca cāturmahārājakāyikā devāḥ śakrasya abhinivedayanti |
tridaśe- śvaro'yaṁ śakro'pi devarāja airāvaṇam āruhya,
prītataramanā yāmānāṁ devānām abhinivedayati.... pūrvavat..... ( 4.2.32)
te'pi tuṣṭā yamā devāḥ śakrasyāntikāt,
 nānāvarṇaratna- dharā divyamālyagandhavibhūṣitaśarīrā nānāvidhyānā iṣṭaśabda- sparśarasarūpagandhā naṣṭopamasaukhyāḥ prahṛṣṭāḥ satvarā deva-  #
nikāyāḥ | 
tuṣiteṣu catvāriṁśadyojanasahasrāṇi saptaratnamayair mandirair uddyotitaṁ vividhavimānaṁ nagaraṁ mānasasaṅ- kalpaṁ nāma |
tatra bodhisattvavīthī daśayojanasahasrāṇi nirā- sravaratir nāmnā |
tasyāṁ bhagavān maitreyaḥ prativasati sanni- kṛṣṭair bodhisattvaśataiḥ pañcabhiḥ |
tasya ca tuṣṭataramanaso yāmā devā nivedayanti,
pṛthivyāṁ jānumaṇḍalena praṇipatyaikāṁśena divyāni vāsāṁsi kṛtvā śirogatenāñjalinā yathā: “deva,
jambudvīpāt karmabhūmisanniśrayād amuṣmād grāmād amuṣmād viṣayād (43)
amuṣmān nigamād amuṣmāt kulād amukaḥ kulaputraḥ keśaśma- śrūṇy avatārya kāṣāyāṇi vāsāṁsy ācchādya,
śraddhayā āgārād anagārikāṁ pravrajitaḥ,
sa caran ghaṭan paryupāsamāno gurūn,
nirāsravakuśalatattvānveṣī ' vedanātattvadarśinaṁ' nāma caturthaṁ bhūmyantaram ārūḍho vidhvaṁsati mārapakṣam,
dṛḍhīkurute sad- dharmasetum,
prakāśayati śuklān dharmān |
mandībhavati māra- pakṣaḥ |
prabalībhavati devapakṣaḥ |
te vayaṁ devānām abhini ve- dayāmaḥ |
“ (4.2.33) tac chrutvā maitreyo yāmānāṁ devānāṁ sakāśāt,
“prabalī- bhavati devapakṣaḥ,
“ kathayati yathā:
“prahṛṣṭo'smi,
devāḥ,
yad dhīyate mārapakṣaḥ,
abhyuccīyate saddharmapakṣaḥ |
praśithilī- kriyante kleśāḥ |
vidrāvyate mārasainyam |
punar api yogācāra ādhyātmike dharme dharmānupaśyī viha- rati:
katham asau bhikṣuḥ ṣaḍ vedanākāyān yathāvad dṛṣṭvā saṅkṣepeṇa vedanāskandhabhūmibhāgena,
pañcamaṁ bhūmyanta- ram ārohati ? (44)
(5.1.2) punar api sa bhikṣur vedanātattvadarśī ṣaḍvedanākāyakṛta- karmāntaḥ sañjñāskandhaṁ sampravibhajati nimittīkaroti:
“kata- raṁ bhūmyantaraṁ sañjñāsahāyo'yaṁ śukladharmaviviktacārī sañcintayan,
hitāhitaviviktacārī sañjñāyāḥ sañjñī syāt?
“ (5.1.3) sa nimittīkaroti śukladharmanimittam |
ādita eva dharmān pravibhajati:
“kathaṁ sanidarśanasapratighālambanānām ada- rśanāpratighasañjñā utpādyate?
“ sa viviktatarāṁ tām sañjñām ālo- kayati |
sa tayā sañjñayā nimittam ālambate ekādaśaprakāraṁ rūpam |
tadyathā: dīrghaṁ hrasvaṁ caturaśraṁ maṇḍalaṁ trikoṇaṁ nīlaṁ pītaṁ lohitāvadātamāñjiṣṭham |
(5.1.4.1) tatra dīrghīkurute sañjñānimittam:
“dīrgho bata saṁsāro bālānāṁ mandabuddhīnām anavarāgraḥ |
 janmamaraṇakarmaphala- cyutyupapattipriyaviprayogaśītoṣṇakṣutpipāsāśramaglāniparapreṣya- paribhavadāsabhāvaparasparabhakṣaṇānicayabhūtaḥ sarvānartha-  #
bhūto'yam aparimitadurviṣahaḥ | 
 aparimitaśatasa hasrakoṭīna- yutair dehavāgmanasasamutthair duṣkarakṛtaiḥ karmaviśeṣair alaṅ- kṛtā viḍambitā asakṛd asakṛd bālapṛthagjanāḥ 
 (45) (5.1.4.2) “tatra manuṣyabhūtānāṁ paryeṣṭivyasanaparavañcanā- kūṭamānavyavahāravāṇijyarājakulasevāsamudraprapātapravāsakala- hakṛṣipaśupālyamlecchajanmamithyādṛṣṭivikalendriyasaddharmavi-  #
rahabuddhotpādavirahitapratyayavaikalyākṣana madyapānādattādā- namṛṣāvadakāmamithyācārābhidhyāvyāpādānṛtapiśunaparuṣābaddha- pralāpavyāsaktamanasāṁ  #
dīrgho'yaṁ saṁsāraḥ, 
“ sañjñānimitam anulambati |
(5.1.4.3) dīrghaḥ saṁsāro devānāṁ,
sañjñānimittam anulaṁbati:
 “ viṣayaviṣayaprasakteṣṭaśabdarasasparśagandharāgadveṣamohapra- mādastrīvyasanapārijātakacaitrarathavanopavanataḍāgapadminyā- krīḍāgandhapuṣpasudhārasavividhakrīḍāhāravihāraprasaktacandana-  #
divyasrakcūrṇānulepana māndārapuṣpadivyavāditragandharvagīta- prasaktacetasāṁ saddharmavimukhānāṁ dīrghaḥ saṁsāro devā- nāṁ | 
“ (5.1.4.4) pretānāṁ api dīrghaḥ saṁsāraḥ sañjñānimittam anulambati:
“duḥkṛtakarmagāmināṁ kṣutpipāsāśramadaurbalyāgnivṛṣṭiprapata- nasūcīkaṇṭhaparvatakukṣi kabhallikāsañjāterṣyāmātsaryaparaspara- (46)
 śastranikṛntanatamomayaśvabhraprapatananadītaḍāgotsasaranirdhā- vitānāṁ yamapuruṣāsiyaṣṭikuddālaprahāraprahataduḥkhānāṁ vānta- niṣṭhīvitāśānām  #
anekavarṣaśatasahasrasañjātāhāradaurviṣahyavivi- dhaduḥkhāsrupatanasañjātadurdinakeśasañchannamukhagātrāṇāṁ kṛmiśatasahasravyāptaśarīraṁ sarvavyādhinikarabhūtaśarīram  #
udva- hamānānāṁ dīrghasaṁsāraprapannānām āyasaiḥ kākaiḥ pradīpta- tuṇḍair uddhṛtanayanānāṁ vanadāvadagdhapādapasadṛśānāṁ parair ākramya paraspareṇa  #
bhakṣyamāṇānāṁ ṣaṭtriṁśadyojanaśatasaha- srakoṭikāntāraprapannānām anāthānāṁ kṣutpipāsāgnidagdha- śarīrāṇāṁ tamasi majjamānānāṁ pretānāṁ saddharmaśravaṇa-  #
vimukhānāṁ mithyādṛṣṭivañcitānāṁ dīrghaḥ saṁsāraḥ, 
“ sañjñāni- mittam upalabhyate |
(5.1.4.5) “ parasparabhakṣaṇāgamyāgamyājñānavimukhānāṁ jala- carāṇāṁ nityaṁ pipāsārditānāṁ ( (
 pariśuṣkahṛdayagrahaṇabhītānāṁ śiśumāralubdhakodratimitimiṅgilakumbhīranakramakaraśukti- śaṅkhapramukhānāṁ nityaṁ parasparasthūlasūkṣmabhakṣaṇatatpa-  #
rāṇāṁ vāgurāvarohaṇagrahaṇabhītānām, 
tathā sthalacarāṇāṁ mṛga- mahiṣavarāhanāgarājavṛṣabhāśvakharagavayarururikṣagaṇḍakapra- (47)
bhṛtīnāṁ vividhaduḥkhabandhanaśastramāraṇavyādhijarāmara- ṇaparasparapīḍāśatasahasrārditā))nām,
 tathāntarīkṣacarāṇāṁ kāko- lūkahaṁsabarhikukkuṭakoyaṣṭikapārāpatakapotadātyūhavāsaśatapa- trachāyāvalīnajīvajīvakasampātaparabhṛtānām anyeṣāṁ  #
ca śaku- nijātīnām, 
 vaiṣavadhabandhanaśastrakṣutpipāsāparasparabhakṣaṇa- śītoṣṇapīditānāṁ tristhānagatānāṁ sthalajalajāntarīkṣacarāṇāṁ tiryag- gatānāṁ dāruṇapratibhayānāṁ  #
dīrghaḥ saṁsāraḥ, 
“ sañjñānimittam ālambati |
 (5.1.4.6) “ tathā sañjīvanakālasūtrasaṅghātarauravamahārauravatapa- napratāpanāvīcisotsedheṣu paramadurvicintyamanānekaśatasahasra- pratibhayāgniśastraprapātavaitaraṇīlohitapravilīnāṅgapratyaṅgānām  #
asipattrapra veśāṅgārapratyanubhavanakṣāranadīprapātapradīpta- bhūmisaṅkramaṇakāraṇāvyayadhūmadahanakharāsadṛśānekaprakā- radurviṣahakāraṇāpīḍitānā  #
nārakeyāṇāṁ dīrghaḥ saṁsāraḥ, 
“ sañ- jñānimittam ālambati |
 (5.1.4.7) sa bhikṣuḥ sañjñāskandhapravicārī sanidarśanaṁ saprati- ghaṁ dīrgharūpaṁ- karmaphalahetunidānālambane satyacatuṣṭaye- nānāprakārayojanaśatasahasrāṇy  #
api gatigatān sattvān avalokayati (48) 
nimittayati vibhajayati |
nidānālambanaṁ sañjñāpradīpitaṁ paśyati,
saṁsārāc codvijati |
(5.1.5.1) punar api yogācāra ādhyātmike dharme dharmānupaśyī viha- rati:
katham asau bhikṣur hrasvaṁ vibhajate sākṣīkurute?
sa paśyati śrutamayena jñānena divyena vā cakṣuṣā: sa bhikṣuḥ,
mārasainyaṁ vidrāvayan,
kathaṁ hrasvaṁ vibhajati?
 (5.1.5.2) “ hrasvaḥ saṁsāro vrataniyamadānaśilajñānācāraguru śu- śrūṣā-ṛjumanobhirāmasamyagdṛṣṭimātṛpitṛgauravabuddhadharmadarśa- naśravaṇācāryopāsanāśaṭhacaryāniratānāṁ  #
viratānāṁ kūṭamāna- vañcanāt kalyāṇamitracāritryāḍhya-ṛjumanodayākārpaṇyālaṅkṛtadeha- vāṅmanasālaṅkṛtahṛdayānāṁ manuṣyāṇāṁ hrasvaḥ saṁsāraḥ, 
“ sañjñānimittam ālambati |
 (5.1.5.3) “tathā pramāde hy upapanne ye te nandanavaibhrājatā- caitraratha pārijātakopavanataḍāgapadminīvividhacandanahāropahā- ropaśobhitakalpavṛkṣanadīprasravaṇavanasuddhāhāraviśeṣān  #
ma- rṣayitvā, 
 ye vividhāhāravihārā dhyānādhyayanasādhudarśanādhya- yanadānadamasaṁyamabrahmacaryaśāntendriyaparimitabhāṣyavaca- nadharmalolupaśāntāhāravihārā  #
ye devāḥ, 
hrasvas teṣāṁ saṁsāraḥ |
 “ (49) (5.1.5.4) “ yathoktā duḥkhavividhakṣutpipāsāpariśuṣka vadanādī- navā dāvāgnidāhāvalīḍhatanūruhavadanadavadagdhapādapasadṛśa- dehā ye, 
te duḥkhamaraṇam agaṇayitvā,
ye kṣaṇam api prasa- nnendriyā hrasvaprasādā buddhadharmasaṅgheṣu,
hrasvas teṣāṁ saṁsāraḥ,
“ sañjñānimittam anulambati |
(5.1.5.5) “ parasparabhakṣaṇatarjanatāḍanaśītoṣṇadurdinabhayabhītās te,
yadi śaknuvanti,
kṣaṇaviṣkambham agaṇayitvā,
kṣaṇam apy ekaṁ cittaprasādaṁ buddhadharmasaṅghaṁ prati kartum,
hrasvas teṣāṁ tiryakṣu saṁsāraḥ,
“ sañjñānimittam anulambati |
 (5.1.5.6) “sañjīvanakālasūtrasaṅghātarauravamahārauravatapanapra- tāpanāvīcipramukheṣu narakeṣu upapannā ye nānāvikāraparama- duḥkhapīḍitās  #
tad duḥkham agaṇayitvā, 
kṣaṇam api cittaṁ prasā- dayanti śīlaṁ prati,
hrasvas teṣāṁ saṁsāro nārakeyānām,
“ sañjñā- nimittam anulambati |
sa evaṁ hrasvaṁ cintayati saṁsāre |
(5.1.6) keṣāṁ caturasraḥ saṁsāraḥ?
sa paśyati: “uttarakauravāṇāṁ ca puruṣāṇāṁ nirmamanirahaṅkāraniyatordhvagāmināṁ catura- sras teṣu saṁsāraḥ,
“ sañjñānimittam anulambati |
(50) (5.1.7) “narakapretatiraścām ajñānaparivartināṁ na saccittānu- vartināṁ maṇḍalaḥ saṁsāraḥ,
“ sañjñānimittam anulambati |
(5.1.8) “śubhāśubhāvyākṛtāmiśrakarmaṇāṁ narakadevavyāmi- śrāṇāṁ manuṣyeṣūpapannānāṁ - tatrāśubhena karmaṇā narakeṣu,
śubhena karmaṇā deveṣu,
vyāmiśreṇa manuṣyeṣu - trikarmopagā ye tristhānajātijāḥ,
trikoṇas teṣu saṁsāraḥ,
“ sañjñānimittam anu- lambati |
(5.1.9) “cāturmahā rājakāyikās tridaśā yāmāḥ paranirmitava- śavartikarmasadṛśopapannā devabhyaś cyutā deveṣūpapadyante,
manuṣyebhyaś cyutā ye manuṣyeṣv evopapadyante nākṣaṇabhūmiṣu,
maṇḍalas teṣāṁ saṁsāraḥ,
“ sañjñānimittam anulambati |
(51) (5.1.10) “ nīlāśubhakarmaparigṛhītā nārakeyāḥ |
te hi tamomayeṣu narakeṣu majjanti,
“ sañjñānimittam anulambati |
(5.1.11) “pītavarṇakarmasaṅgṛhītāḥ pretāḥ |
te hi parasparadroha- tāḍanatarjanatatparāḥ pretāḥ,
“ sañjñānimittam anulambati |
(5.1.12) “lohitakarmasaṅgṛhītās tiryañcaḥ |
te hi parasparabhakṣa- ṇalohitatatpriyāḥ,
“ sañjñānimittam anulambati |
(5.1.13) “śuklavarṇakarmasaṅgṛhītā devamanuṣyā hi kuśala- śubhakarmapathā ratnamayena mūlyena devamanuṣyopapattiṁ pari- gṛhnanti |
cyavamāne deve anye devāḥ kathayanti:
' sugatiṁ manu- ṣyalokaṁ gaccha |
' tathā mriyamāṇaḥ,
jñātimitrakalatrāḥ sabāṣpa- nayanadurdinamukhāḥ kathayanti:
'sugatiṁ manuṣyalokam,
priya,
gacchāsmān tyaktvā,
“' sañjñānimittam anulambati |
(5.1.14) sa evaṁ cintayati:
“tat prāpya manuṣyatvam,
yo na kuśala- dānaśīlajñānāya ghaṭate,
sa vañcito narakapretatiryagnatyāṁ bhra- mati karmapathasañcito bāliśaḥ pṛthagjanaḥ |
“ (5.1.15) sa bhikṣur vedanātattvadarśī sañjñāskandhayoniśomanas- kārālambanatattvadarśī tattvam evānveṣate: (52)
(5.1.16) cakṣuś ca pratītya rūpaṁ cotpadyate cakṣurvijñānam |
tra- yāṇāṁ sannipā tānām sparśaḥ |
tatra sañjñāṁ vibhajate |
rūpaṁ dṛṣṭaṁ śobhanam aśobhanaṁ sannikṛṣṭaviprakṛṣṭadīrghahrasva- caturasramaṇḍalāvadātatrikoṇaṁ rūpasaṁsthānam,
sañjñāṁ saṁ- vibhajati nimittīkaroti nidānam avekṣate |
skandhadhātvāyatana- nidānaṁ sañjñīkurute vibhajati |
śubhāśudhakarmavipākasaṁvi- bhāgaṁ sākṣīkurute |
hetuyuktam avalambati |
ahetuyuktam ava- buddhvā,
vivarjayati |
hitāhitatadvilakṣaṇam atītaṁ sañjñā- payato (
duḥkaraṁ .... pūrvavat .....“ sañjñāyāṁ sañjñāpayati:
“yadi sañjñā na syāt,
smṛtir api na syāt |
sā hi smṛtiḥ sañjñāpratibaddhā,
tadā- lambanā tatpratyayā |
tadyathā pradīpaprabhā pradipapratyayā,
tannidānā taddhetukā |
evam eva me smṛtiḥ sañjñāhetukā sañjñāprabhavā sañjñādhipatiḥ |
“ sa pañcamaṁ bhūmyanta- raṁ ārohati sa bhikṣuḥ sañjñāsparśaṁ nāma |
sañjñāpayati) )
sadbhūtato devānāṁ saukhyaṁ tatra na saṁhṛṣyate,
nārake- yānāṁ karmakṛtaduḥkhaṁ tato'pi na bibheti |
(53) (5.1.17) sa samadarśī kalyāṇajātarūpasadṛśasañjñī bhikṣus tām eva sañjñām anyena prakāreṇāvalokayati |
sa sañjñāvinirmuktam anyapuruṣaṁ mṛtam avalokayati:
“kimpratyayeyaṁ mama sañjñā,
kiṁhetukā kinnidānā?
“ sa paśyati: “pratītyasamutpanneyaṁ mama sañjñā pratyayasāmagryatayaivotpadyate |
tannirodhān niru- dhyate |
(54) (5.1.18) “yathā candra masaṁ ca pratītya,
candrakāntamaṇiṁ ca pratītya,
candrakāntamaṇer udakaṁ prasannaṁ prādurbhavati |
evam eva nidānapratyayāṁś ca pratītya,
sañjñā niṣpadyate |
neyaṁ sañjñā nirhetukā,
na kārekena kṛtā,
na vedakena,
na yādṛcchikīyā utpa- dyate |
“ (5.1.19) sa tattvata eva bhikṣur anveṣate sañjñāskandham |
sa sañ- jñātattvadarśī,
sa udayavyayatattvajñaḥ sūkṣmatarakramānveṣī |
nadī- kūlasrotaḥpravṛttasañjñā kuśalam utpadyamānā,
pratyayanidāna- vaśad akuśalapariṇāmā |
akuśalam utpadyamāna,
pratyayanidāna- vaśāt kuśalapariṇāmā |
jātā sā punaḥ pratihatā cittamarkaṭena,
avyākṛtā jātā |
pariṇāmasukham avekṣyate |
nirāsravasukheṣu sukhasañjñī,
sukhe cāsañjñī:
“tasyām eva sukhāyāṁ parīttasañjñāḥ |
“ (5.1.20) kathaṁ kuśalaskandhadhātvāyatananirodhodayadarśī na vedanāyām abhisaṁrajyate?
na vedanāstaṅgamanena sañjñāyām abhiramate |
na sañjñāstaṅgamanena saṁskārāṇām udayam abhi- rocate,
na sthitiṁ na vyayaṁ nānyathātvam |
na vijñānasyodayam (55)
abhirocate,
na stithiṁ na bhaṅgaṁ nānyathā bhāvam |
evam ayaṁ skandhatattvajño bhikṣur na mārasya viṣaye vasati |
sa rāga- dveṣamohair nābādhyate |
na nityasukhaśucyātmakadarśī bha- vati |
na saṁsāriṇyā jālinyā saṁsāra iṣṭaśabdasparśarūpagandha- rasamayaiḥ pāśair badhyate |
na naṣṭasmṛtir bhavati |
sa smṛty- upasthitivijānakaḥ śakta āsravakṣayāya nirvāṇābhimukhāya gantum | ||
bhavanti cātra gāthāḥ ||
mandavīryakusīdānāṁ bhikṣūṇāṁ darśanāya yaḥ |
nodyogābhirato nityaṁ bhikṣur bhavati tādṛśaḥ ||
(5.1.21.1) na śayyāsanasambhojī bhikṣur buddhena bhāṣitaḥ |
kausīdyābhirato yas tu nāsau kalyāṇam arhati ||
(5.1.21.2) (56) kleśāṇāṁ mūlam ekaṁ h i kausīdyaṁ yasya vidyate |
kausīdyam ekaṁ yasyāsti tasya dharmo na vidyate |
kevalaṁ vastramātreṇa 'bhikṣuḥ sa' iti kathyate ||
(5.1.21.3) nādhyetavye matir yasya na dhyāne nāsravakṣaye |
kevalaṁ kuhamātreṇa bhikṣur bhavati sādṛśaḥ ||
(5.1.21.4) vihārārāmanirato na rato dharmagocare |
strīmadyalolupamatir na bhikṣus tādṛśo bhavet ||
(5.1.21.5) yo mārabandhanacchettā cchettā pāpasya karmaṇaḥ |
sa bhikṣur deśito buddhair na bhoktā saṅghagocare ||
(5.1.21.6) (57) varam āśīviṣaviṣaṁ kvathitaṁ tāmram eva vā |
bhuktaṁ syān na tu duḥśīlaiḥ sāṅghikaṁ pānabhojanaṁ ||
(5.1.21.7) yo hi nārhati piṇḍāya nāsau piṇḍāya kalpyate |
yasya piṇḍīkṛtāḥ kleśā nārakāya sa kalpyate ||
(5.1.21.8) yena vāntā hatāḥ kleśāḥ sarpā iva bileśayāḥ |
sa bhikṣuḥ piṇḍabhojī syān na strīdarśanatatparaḥ ||
(5.1.21.9) bandhakaṁ yadi cātmānaṁ kṛtvā pāpeṣu rajyate |
kathaṁ sa bhikṣur vijñeyaḥ saṅgharatnapradūṣakaḥ ||
(5.1.21.10) yasyeṣṭau lābhasatkārau viṣayā yasya saṁmatāḥ |
nārīdarśanatatkāṅkṣī na bhikṣur na gṛhī śaṭhaḥ ||
(5.1.21.11) (58) dagdhaṁ kleśavanaṁ yair hi vanaṁ dagdhaṁ yathāgninā |
te dvijās te ca kalyāṇā na raktāḥ pānabhojane ||
(5.1.21.12) nityaṁ grāmotsukā gantuṁ nityaṁ snānotsukāḥ śaṭhāḥ |
parātmavañcakā mūḍhā mūḍhāḥ saddharmavartmani ||
(5.1.21.13) araṇye śāntamanaso nityaṁ dhyānaparāyaṇāḥ |
te dvijās te ca kalyāṇāḥ kalyāṇapathagocarāḥ ||
(5.1.21.14) ramaṇīyāṇy araṇyāni na cātra ramate manaḥ |
vītarāgātra raṁsyante na tu kāmagaveṣiṇaḥ ||
(5.1.21.15) (59) sāṅkathayābhirato yas tu rato viṣayatṛṣṇayā |
na yāsyati puraṁ śāntaṁ yatra mṛtyur na vidyate ||
(5.1.21.16) rājasevī sumṛṣṭāśī madyapaḥ krodhanaḥ sadā |
bhikṣunāmnā vañcayate dāyakān ṛtacetasaḥ ||
(5.1.21.17) upāyam abhyupādāya rāja dvārāśritā hi ye |
saṁrabdhā gṛhibhiḥ sārdhaṁ yannāśād vanam āśritāḥ ||
(5.1.21.18) tatsvāsthyam eva puṣṇanti vāntāśais taiḥ samā matāḥ |
putradāraṁ parityajya ye śantaṁ vanam āśritāḥ || (5.1.21.19) (60) ( 5.1.22)
sa bhikṣur etān doṣān prahāya,
tattvadarśanatatparo rūpā- diskandhatattvadarśī mokṣāya ghaṭate carati,
paripṛcchati gurum |
mārgāmārgatattvajña āryāṣṭāṅgena mārgeṇa taṁ mokṣapuram anveṣamāṇaḥ,
mārgārambhaśīlaḥ samadarśī nirmalacittaḥ śānta- cittas tam eva mārgam āsevate bhāvayate bahulīkurute |
(5.1.23) tasyāsya kuśalānāsravakarmapathasaṁyuktasya “hīyate mārapakṣaḥ |
vardhate saddharmapakṣaḥ,
“ iti jñātvā,
bhaumā yakṣā antarīkṣacarāṇāṁ yakṣāṇāṁ abhinivedayanti |
(5.1.24) te'pi caturṇāṁ mahārajñāṁ abhinivedayanti |
te'pi catvāro mahārājānaḥ.... pūrvavad yāvat ..... tuṣitasaṁsthitasya maitreyasyā- bhinivedayanti yāmā devāḥ |
tuṣite tato'py eko bodhisattvo 'tīvānandatatparaḥ paranirmitavaśavartināṁ devānām abhinive- dayati:
 “amuko jambūdvīpāt kulaputraḥ keśaśmaśrūṇy avatārya kāṣāyāṇi vāsāṁsy ācchādya .... pūrvavat ......“ atha tuṣṭataramanasaḥ paranirmitavaśavartino  #
devāḥ: “ ...... pūrvavat ....“ (61) 
(5.2.1) punar api yogācāra ādhyātmike dharme dharmānupaśyī viharati:
kathaṁ sa bhikṣuḥ pañcamaṁ bhūmyantaram ārohoti?
sa paśyati śrutamayena jñānena divyena vā cakṣuṣā:
(5.2.2) daśa rūpīṇy āyatanāṇy avalokayati |
katarāṇi daśa?
 tadyathā: cakṣurāyatanaṁ rūpāyatanaṁ śrotrāyatanaṁ śabdāyatanaṁ ghrāṇā- yatanaṁ gandhāyatanaṁ jihvāyatanaṁ rasāyatanaṁ kāyāyatanaṁ sparśāyatanaṁ  #
ca | 
etāni rūpiṇy āyatanāni |
(5.2.3.1) atrāvalokayati:
“kathaṁ mama cakṣurāyatanaṁ pratītya,
rūpāyatanaṁ ca pratītya,
sañjñā bhavati?
“ (5.2.3.2) sa paśyati:
“cakṣuḥ pratītya,
rūpaṁ ca pratītya,
cakṣur- vijñānam utpadyate |
trayāṇāṁ sannihitāt sparśaḥ,
sparśasahajā vedanāsañjñācetanā |
tatra yā vedanā sā vindati |
yā cetanā sā cetayati |
tatra yā sañjñā sā sañjānāti,
yathā: 'dīrgham idaṁ rūpam |
' 'hrasvam idaṁ rūpaṁ |
' 'priyam idaṁ rūpam |
' 'apriyam idaṁ rūpam |
' 'sanidarśanaṁ sapratigham idaṁ rūpam |
' 'anidarśanam apratigham idaṁ rūpam |
'“ evam ekādaśaprakāraṁ yāvad avijñaptisañjñakaṁ rūpaṁ vibhajati |
(62) (5.2.3.3) evaṁ trayāṇāṁ sannipātāt sparśa utpadyate,
saṁspa- rśasahajā vedanāsañjñācetanā |
tatra cakṣusaṁsparśajā vedanāsañ- jñācetanā:
vindamānārtho vedanārthaḥ |
sañjānanārthaḥ sañjñārthaḥ |
sañjñā hi vedanākālaṁ sañjānāti |
manaḥ pratītya,
ete dharmā utpa- dyante anyonyalakṣaṇā anyonyasvabhāvāḥ |
yathā daśa mahā- bhaumā dharmāḥ,
anyad eva lakṣaṇaṁ cetanāyāḥ:
vitarkamanasi- kāravicārasmṛtivedanāsañjñāsañcetanāsparśacchandavīryasamādhiś (63) ca |
eta ekālambanā anyonyalakṣaṇāḥ |
evaṁ lakṣaṇaṁ vedanāyā anyād eva lakṣaṇaṁ sañjñāyāḥ |
tadyathā: sūryasyaikālambanā raśmayo'thavānyasvabhāvāḥ |
evam evānyaḥ svabhāvo veda- nāyāḥ,
anyaḥ svabhāvaś cetanāyāḥ |
(5.2.3.4) sa cakṣuḥsaṁsparśajavedanāsañjñācetanātattvajñaś ca- kṣur eva riktakaṁ paśyati,
tucchakaṁ paśyati,
asārakaṁ paśyati |
 sadbhūtadarśī bhikṣur mārgatattvajño mithyādṛṣṭivirahitaḥ samyag- dṛṣṭipuraḥsaras tad eva cakṣuḥsahagataṁ moham āvilīsvabhāva- bhūtaṁ prajahāti 
māṁsapiṇḍatattvadarśī “ medapūyarudhirā- śrunilayam“ iti matvā,
rāgaṁ prajahāti |
“na nityam“ iti matvā nityadarśī bhavati |
“māṁsapiṇḍam“ iti matvā,
“asthicchidragataṁ“ virajyate |
“snāyubandhanam“ iti matvā |
“parasparāyattam idaṁ cakṣurāyatanam“ avagacchati |
“neha sāram asti,
“ nirātmakam avaiti |
sa “ saṅkṣepato duḥkhabhūtam idaṁ cakṣuḥ,
“ iti vijānan paśyan,
cakṣurāyatanād virajyate |
(64) (5.2.3.5) sa cakṣurāyatanaṁ yathāvad avagacchan,
rūpam api vicārayati:
“ sacet tad rūpaṁ priyāpriyāvyākṛtam abhūtaṁ pari- kalpyate,
kim atra sāram asti?
kiṁ śuciṁ kiṁ nityaṁ kiṁ sukham asti?
“ sa rūpaṁ paśyañ jānan vimṛśaṁ labhate:
“neha rūpaṁ sāram asti |
saṅkalpamātrakam evedaṁ rūpaṁ priyāpriyam |
neha priyo vāpriyo vā bhāvo'sti |
kevalam ayaṁ lokaḥ prītikrodha- saṅkalpagṛhītaḥ 'priyaṁ dveṣyam' iti vā manyate |
“ (5.2.4.1) sa cakṣurūpāyatanam avalokya,
śrotraśabdāyatanam avalo- kayati |
sa śabdaṁ pratyavekṣate:
śabda utpanna indriyaviṣaye prapatati |
tataḥ śrotraṁ ca pratītya,
śabdaṁ ca pratītya,
tajjaṁ ca manasikāraṁ pratitya,
śrotravijñānam utpadyate |
trayāṇāṁ sannipātāt sparśaḥ sparśasahajā vedanāsañjñācetanā |
tatra sparśa- sahajā vedanā yaś cetayati sañjñāvat,
yathā: “dīrgham idaṁ lakṣaṇam |
viprakarṣāt pratyayāc chobdo'yam āgataḥ karma- (65)
śobhanaḥ sūkṣma audārikaḥ priyāpriyo vā |
“ śabdam āgataṁ prativedayati sañcetayati,
sañjñayā vibhajati,
manovijñānena vijānāti,
vedanāyā vedayati,
kāṅkṣayā vicārayati |
sa śrotra- śabdāyatanam abhiniveśayamāno vimṛśati |
vimṛśamāṇo vicārayati |
vicārayamāṇaḥ pratisaṁvedayate:
“neha svabhāvataḥ śabdaḥ priyo vāpriyo vā saṁvidyate |
kevalaṁ saṅkalpakamātram evedam |
priyā- priyo'yaṁ śabda iti nāyaṁ śabdaḥ svabhāvato nityo vā dhruvo vā śāśvato vā sukho vā sāro vā sātmako vā nirātmako vā |
kevalaṁ rāgadveṣamohāḥ priyāpiryo'yaṁ śabda“ iti |
(5.2.4.2) sa śabdaśrotrāyatanam abhisaṁtarkayan,
śabdaṁ śrutvā,
na saṁmuhyate na saṁrajyate,
na rāgam avagacchati |
sa śrotra- śabdāyatanam abhisamīkṣya,
na śrotravijñāne saṁrajyate,
nāpi rāgam upaiti:
“ na hi śrotravijñānasya,
na mama śrotravijñānam |
“ evaṁ sparśo vedanāsañjñācetanā ca |
(5.2.5.1) punar api sa bhikṣuḥ ghrā nagandhāyatanam avaiti:
“ghrāṇaṁ pratītya,
gandhaṁ pratīya,
tajjaṁ ca manaskāraṁ pratītya,
ghrāṇavijñānam utpadyate |
“ sannikṛṣṭaviprakṛṣṭapriyā- priyaṁ sugandhaṁ durgandhaṁ vātasaṁśleṣaviśleṣaṁ pratiga- ndhaṁ jighrate |
tatra ghrāṇāyatanaṁ gandho bahirdhas tam upaiti |
trayāṇāṁ sannipātāt sparśaḥ sparśasahajā vedanā sañjñā saṁskā- rāṇāṁ cetanā |
tatrānubhavalakṣaṇā vedanā |
sañjānanālakṣaṇā (66) sañjñā |
ghrāṇagandhāyatana avalokyādhyātmikaḥ sparśalakṣa- ṇaḥ sparśaḥ |
sparśasañjānanālakṣaṇā sañjñā |
sañjñāsañcetanala- kṣaṇā cetanā:
“ekakṣaṇāvalambanā ete dharmāḥ pṛthak- kāryāṇy ārabhante,
tadyathānyonyaniḥsvabhāvāt |
yathā daśa mahābhaumā dharmāḥ .... pūrvavat .... tathā sarva ete dharmāḥ pṛthaglakṣaṇāḥ,
na caikasmin kṣeṇe ekaṁ kāryam ārabhante |
“ (5.2.5.2) sa bhikṣur ghrāṇagandhāyatanatattvajñas tattvata evānve- ṣayati:
“ kim atra sāraṁ nityaṁ dhruvaṁ śāśvatam?
vipariṇāma- dharmikasyāyatanasyānityaduḥkhaśūnyānātmakam |
“ ghrāṇaga- ndhāyatanaṁ jñātvā,
“sarvaṁ naitan mama |
nāsyāham,“ iti matvā,
“kevalaṁ saṅkalpamātrakam evedaṁ ghrāṇagandhāyatanaṁ yena bādhyanti sarvabālapṛthagjanāḥ mandabuddhayaḥ,
“ prakāro'yaṁ pratyavekṣyate |
(5.2.6.1) punar api sa bhikṣur jihvāyatanam anveṣayate:
“jihvāṁ ca pratītya,
rasaṁ ca pratītya,
tajjaṁ ca mansikāraṁ pratītya,
jihvāvijñānam utpadyate |
trayāṇāṁ sannipātāt sparśaḥ,
sparśasahajā (67)
vedanāsañjñācetanā |
tatrānubhavalakṣaṇā vedanā |
sañjānanālakṣaṇā sañjñā nimittāvalambanī |
tad ete dharmāḥ svalakṣaṇasāmānya- lakṣaṇasambhūtāḥ pṛthakkāryāṇy ārabhante,
sarve caikārthaprasā- dhakāḥ |
tadyathā: nāḍiṁ ca pratītya,
sandaṁśaṁ ca pratītya,
tuṣodakaṁ ca pratītya,
suvarṇakāraṁ ca pratītya,
ekam aṅgulī- yakam vā kriyate,
hastābharaṇaṁ vā |
vilakṣaṇāś ca te sarve dharmāḥ |
tadvad ete hi jihvāyatane,
“ jihvādharmāyatanaṁ rasāya- tanaṁ ca labhate |
(5.2.6.2) punar api jihvāyatanatattvadarśī sa bhikṣur evaṁ prata- rka yati:
“asti jihvārasāyatane nityasukhaśucisātmakaṁ vā kiñcit?
“ sarvathā vicinvan,
sūkṣmam apy ekaṁ dharmaṁ na labhate |
sa evaṁ lakṣaṇayuktaḥ syāt,
sa jihvārasāyatanād virajyate:
“sa yatra kṛtsno'yaṁ sattvasamudro majjate saṁrajyate,
paraspareṇa manuṣyadevanarakatiryakpretāḥ pañcagatayo nirudhyante majjante virudhyante |
“ sa jihvārasāyatananirmuktaḥ:
“na mama jihvā- yatanam,
nāhaṁ jihvārasāyatanasya |
nāhaṁ nityo dhruvaḥ śāśvato vāvipariṇāmadharmaḥ,
nāpi jihvārasāyatanam |
“ tasmād api virajyate |
(68) (5.2.7) punar api sa bhikṣuḥ kāyaspraṣṭavyāyatanam avalokayati |
sa paśyati: “kāyaṁ pratītya,
spraṣṭavyaṁ cotpadyate kāyavijñānam |
trayāṇāṁ sannipātāt sparśaḥ,
sparśasahajā vedanā sañjñā cetanā ca |
“ ete dharmāḥ pūrvavaj jñeyāḥ |
yathā cakṣurindriyeṣv āyataneṣu lokaḥ,
tathaiva kāyasparśāyatane'pi boddhavyāḥ |
(5.2.8.1) punar api sa yogācāra ādhyātmike dharme dharmānupaśyī viharati:
kathaṁ sa bhikṣur daśa rūpīṇy āyatanāni avalokya,
dharmāyatanatattvadarśī dharmāyatanam avalokayati?
sa paśyati śrutamayena jñānena divyena vā cakṣuṣā:
(5.2.8.2) “ dharmāyatanasaṅgṛhītās trayo dharmāḥ:
pratisaṅkhyāya- nirodho'pratisaṅkhyāyanirodha ākāśaṁ ca |
tatra dharmo yat kiñcid avidyamānam,
tad dharmasaṅgṛhītaṁ kṛtvā,
ākāśāyatanaṁ bhavati |
pratisaṅkhyānirodho nirvāṇam |
pratisaṅkhyā nāma pra- jñām anekavidhāṁ sākṣīkṛtvā, viharati |
pratisaṅkhyānaṁ kṛtvā,
kleśān vidhamati kṣapayati nāśayati,
paryāvṛṇīkurute sarvān āsravān |
apratisaṅkhyānirodhaḥ:
apratisaṅkhyā nāma yad ajña- naṁ yan na jānāti na samprativedayati na jānīte na saṁbu- dhyate na pratarkayate |
paramparavijñānaśatasahasrāṇy utpannāni naśyanti,
cakṣuḥśrotraghrāṇajihvākāyamanovijñānāni |
teṣāṁ dhva- stānāṁ na punarutpādaḥ,
eṣa apratisaṅkhyāyanirodhaḥ |
tṛtīyam (69) ākāśam |
ete trayo dharmā ajātā nityā |
adhvanāpy ete na jātā na janiṣyante na jāyante |
“ (5.2.9) punar api sa bhikṣuḥ kathaṁ dharmāyatanaṁ dvividhaṁ vibhajati,
rūpaṁ cārūpaṁ ca?
(5.2.10) “tatra rūpijagad daśa rūpīṇy āyatanāni |
tatra katham anidarśanāpratighena cakṣurvijñānena sapratighaṁ sanidarśanaṁ rūpaṁ upalabhyate?
evaṁ śrotravijñānenānidarśanāpratighena ka- thaṁ śabdo gṛhyate?
evaṁ ghrāṇavijñānenānidarśanenāprati- ghena kathaṁ gandho gṛhyate?
evaṁ jihvāvijñānenāpratighenā- nidarśanena kathaṁ raso gṛhyate?
evaṁ kāyavijñānenānidarśane- nāpratighena kathaṁ spraṣṭavyo gṛhyate?
evaṁ etāni bāhyāni pañcāyatanāni adhyātmikāni pañcāyatanāni |
katham anidarśanā- pratighānāṁ sanidarśanasapratighānāṁ cāyatanānāṁ upalabdhir bhavati?
“ (5.2.11.1) sa paśyati bhikṣuḥ:
“yāvad vividham ālambanaṁ bha- vati,
tāvad vividham eva vijñānam utpadyate,
mudrāprati- mudrakavat |
tatra visadṛśā mudrāyasy akaṭhinaṁ mudrakam |
mṛdu sātaptakaṭhinam |
kaṭhinākaṭhinayoḥ pratimudrā utpadyate |
(70) evam evānidarśanāpratighaṁ vijñānaṁ sanidarśanapratigham ālambanaṁ gṛhṇīte |
tṛtīyaṁ pratimudrakam utpadyate |
visadṛś- ānāṁ sarveṣāṁ visadṛśam upalabhyate |
evaṁ visadṛśe visa- dṛśam utpadyate |
prathamā koṭiḥ |
(5.2.11.2) “dvitīyā koṭiḥ:
sadṛśaiḥ sadṛśam utpadyate |
tadyathā: śuklais tantrabhiḥ śuklaṁ vastraṁ paṭasañjñakam |
(5.2.11.3) “tṛtīyā koṭiḥ:
vidhurād vidhuram utpadyate |
tadyathā- raṇibhyo vahniḥ,
kāṣṭhāgnyor virodho dṛṣṭaḥ |
(5.2.11.4) “caturthī koṭiḥ:
acchād ghanaṁ jāyate |
yathā kṣīrād acchād ghanaṁ dadhi,
tadevam asadṛśair api bhāvaiś cakṣur- vijñānādibhir hetupratyayaviśeṣaiś cakṣurvijñānādaya utpadyante | “ ||
bhavanti cātra gāthāḥ ||
dharmāvabodhābhirato dhyānārāmavihāravān |
tattvalakṣaṇasambodhāt prāpnuyāt padam uttamam ||
(5.2.12.1) maitrārāmo hi satatam udyukto dharmagocare |
kāyalakṣaṇatattvajño bhikṣur bhavati tattvataḥ ||
(5.2.12.2) (71) yoniśe tu matir yasya kāmakrodhair na hanyate |
sa “bhikṣur“ iti vijñeyo viparītas tato'nyathā ||
(5.2.12.3) sarvabhūtadayāśāntaḥ sarvasaṅgavivarjitaḥ |
sarvabandhananirmukto bhikṣur bhavati tattvavit ||
(5.2.12.4) karmaṇyaṁ yasya vijñānaṁ viṣayair yo na hanyate |
nirmalaḥ syāt kanakavat santuṣṭo bhikṣur ucyate ||
(5.2.12.5) priyāpriyair mano yasya na lepam anugacchati |
sa kalyāṇavidhir jñeyaḥ sarvadoṣavivarjitaḥ ||
(5.2.12.6) anupākruṣṭacāritro dharmaśilo jitendriyaḥ |
ahīnastvo matimān bhikṣur bhavati tādṛśaḥ ||
(5.2.12.7) (72) śāstre śāstrārthavijñāne matir yasya sadā ratā |
na pānabhojanarataḥ sa bhikṣuḥ śāntamānasaḥ ||
(5.2.12.8) vanāraṇyavihāreṣu śmaśānatṛṇasaṁstare |
ramate yasya tu mano bhikṣur bhavati tādṛśaḥ ||
(5.2.12.9) doṣāṇāṁ karmatattvajñaḥ phalavic ca viśeṣataḥ |
hetupratyayatattvajño bhikṣuḥ syād vītakilbiṣaḥ ||
(5.2.12.10) hatakilbiṣakāntāro hatadoṣo jitendriyaḥ |
punarbhavavidhijño yaḥ sa bhikṣuḥ śāntamānasaḥ ||
(5.2.12.11) notkarṣe hṛṣṭahṛdayo nindayā naiva kampyate |
samudratulyagāmbhīryo yogavid bhikṣur ucyate ||
(5.2.12.12) avikatthako dṛḍhamatiḥ śalakṣṇavādī na lolupaḥ |
kālavādī samo dakṣaḥ sa bhikṣuḥ śānta ucyate ||
(5.2.12.13) (73) kāmadhātūpagān hetūn rūpadhātau tathaiva ca |
ārūpyeṣu ca tattvajñaḥ śāstravid bhikṣur ucyate ||
(5.2.12.14) na laukikakathāsaktaḥ sakto doṣavadhe sadā |
viṣavad yasya viṣayāḥ sa bhikṣur deśito jinaiḥ ||
(5.2.12.15) paṅkavad yasya kāmeṣu matir bhavati nityaśaḥ |
sa nirmuktamatir dhīmān muktaḥ saṁsārabandhanaiḥ ||
(5.2.12.16) dhyānādhyayanakarmaṇyaḥ kausīdyaṁ yasya dūrataḥ |
hitakāri ca sattvānām āraṇyo bhikṣur ucyate ||
(5.2.12.17) praśnottaramatir yas tu pratibhāvañ jitendriyaḥ |
sa dhārmakathiko jñeyo viparītas tṛṇaiḥ samaḥ ||
(5.2.12.18) (74) kāyaklamair yasya matiḥ sarvathā naiva khidyate |
sarvakṛtyakaro jñeyaḥ saṅghopacayatatparaḥ ||
(5.2.12.19) na paṅyārthaṁ na bhogārthaṁ yaśorthaṁ kuta eva tu |
saṅghakārye matir yasya sa muktaḥ sarvabandhanaiḥ ||
(5.2.12.20) na sarvagārthaṁ vrataṁ yasya na lābhārthaṁ yaśe na ca |
nirvāṇārthakriyāḥ sarvāḥ sa bhikṣuḥ śānta ucyate ||
(5.2.12.21) pāpebhyo nityavirataḥ satkriyāsu rataḥ sadā |
na pāpamitrasaṁsargī bhikṣuḥ syād buddhaśāsane ||
(5.2.12.22) maitryā bhāvitacittasya dakṣasya ṛjucetasaḥ |
śikṣāpadeṣv akhaṇḍasya nirvāṇaṁ nātidūrataḥ ||
(5.2.12.23) (75) jarāmaraṇabhītasya saṁsāravimukhasya ca |
dhyāyino hy apramattasya nirvāṇaṁ nātidūrataḥ ||
(5.2.12.24) anityatāvidhijñasya śūyānātmakriyāsu ca |
dhyānotkarṣavidhijñasya nirvānaṁ nātidūrataḥ || (5.2.12.25) ( 6.1)
punar api yogācāra ādhyātmike dharme dharmānupaśyī viha- rati:
kathaṁ sa bhikṣuḥ pañcamād bhūmyantarāt ṣaṣṭaṁ bhūmy- antaram ākrāmati?
sa paśyati śrutmayena jñānena divyena vā cakṣuṣā:
(6.2) sa bhikṣur adhimuktaś catuḥkotikeṣu:
“katham amī dharmāḥ sadṛśānāṁ hetavo bhavanti,
visadṛśā visadṛśānām,
naiva sadṛśā nāsadṛśānām,
ardhasadṛśā ardhasadṛśanām?
(6.3.1) “ kathaṁ sadṛśānāṁ sadṛśā hetavo bhavanti?
tadyathā: vrīhir hetubhūto vrīhir evotpadyate |
evam evādhyātmike śubhe karmaṇi sadṛśam eva phalam utpadyate devamanuṣyeṣu;
prathamā koṭiḥ |
(76) (6.3.2) “visadṛśānāṁ visadṛśā hetavo bhavanti |
tadyathā: ma- dhurāt kṣīrād amladadhy utpadyate |
evam evādhyātmike'pi priyair iṣṭair ihalaukikaiḥ sāṅkleśikaiḥ kṛtaiḥ,
śabdasparśarasarūpaga- ndhaiḥ kṛtaiḥ,
amlabhūto dadhivad aniṣṭo'kāntamanāpaḥ phala- vipāka utpadyate narakapretatiryakṣu;
dvitīyā koṭiḥ |
(6.3.3) “ nāsadṛśānāṁ naiva sadṛśā heta vo bhavanti |
tad- yathā: nīlānīlayogād asadṛśo nāma varṇa utpadyate |
evam evā- dhyātmike'pi karmaphalavipāke na karmaphalasya sadṛśo bhavati,
na phalakarmaṇaḥ |
tadyathā: mithyādṛṣṭikā yājñikāḥ paśūn hanti svargalobhena |
tena narakaṁ gacchanti;
tṛtiyā koṭiḥ |
(6.3.4) “ ardhasadṛśānām ardhasadṛśā hetavo bhavanti |
śuklaiḥ sūkṣmais tantrabhiḥ śukla eva sthūlaḥ paṭa ārabhyate |
sūkṣma- sthūla yoś ca sadṛsaṁ tattvam asti |
evam eva ardhasadṛśānām ardhasadṛśā hetavo bhavanti |
sūkṣmabhūtair aśubhaiḥ karmabhiḥ,
saṁbṛhitair mahānārakeyaiḥ karmabhiḥ kriyate;
caturthā koṭiḥ |
“ (77) (6.4) sa bhikṣuḥ karmaphalagamanāgamanakriyām anuvicintyāva- lokya,
karmaphalacakravad bhavagaticatuḥkoṭiṁ cintayati:
“ syāt karma yad aprāptaṁ nikāyasahagataṁ puruṣaṁ pīḍayati;
prathamā koṭiḥ |
syāt karma yat prāptaṁ puruṣān pīḍayati;
dvitīyā koṭiḥ |
syāt yat karma prāptaṁ cāprāptaṁ ca pīḍayati;
tṛtīyā koṭiḥ |
syāt karma yan nāpi prāptaṁ nāpy aprāptaṁ pīḍayati;
caturthā kotiḥ |
(6.5.1) “ asti tat karma yad aprāptaṁ nikāyasahagataṁ pīḍayati |
yathā laukikāḥ sampratipannāḥ:
aprātaṁ nakṣatraṁ kuruṁ pīḍa- yati,
tathā lokottarikāḥ:
aprāptaṁ cakṣurvijñānasamudraṁ karma puruṣaṁ pīḍayati kāmaśokādibhiḥ;
prathamā koṭiḥ |
(6.5.2) “syāt karma yat prāptaṁ puruṣaṁ pīḍayati |
yathāgni prāpto dahati,
asir cācchinattīti; laukikāḥ |
lokottarikāḥ:
prāptāśu- bhakarma narakatiryakpreteṣu pīḍayati;
dvitīyā koṭiḥ |
(6.5.3) “syāt karma yat prāptaṁ cāprāptaṁ pīḍayati |
yathā vidyā,
viṣaprabhāvaṁ prāptaṁ cāprātaṁ ca,
niyacchati; laukikāḥ |
loko- ttarikāś ca:
maraṇadeśakāle chāyānimittāny aprāptān narakeṣu;
tṛtīyā koṭiḥ |
(78) (6.5.4) “syāt karma yan nāpi prāptaṁ nāpy aprāptaṁ pīḍayati |
tadyathā oṣadhībījam,
uptaṁ nāpi prāptam prasamarthaṁ bhavati,
nāpy aprāptam; laukikāḥ |
lokottarikāḥ:
 yathā niyatavedanīyāni ka- rmāṇy arhatas tiṣṭhato bhikṣoḥ sumerupramāṇāni karmāṇy athavārhatparinirvāpayitāni karmāṇi nāpy ārhataḥ prāpyapīḍā-  #
karāṇi bhavanti tiṣṭhataḥ, 
nāpi muktasya:
caturthā koṭiḥ |
(6.6) “syāt karma dṛṣṭadharmavedanīyaṁ notpattivedanīyam;
pra- thamā koṭiḥ |
syād upapattivedanīyaṁ adṛṣṭadharmavedanīyam;
dvitīyā koṭiḥ |
syād upapattivedanīyaṁ ca dṛṣṭadharmavedanīyaṁ ca;
tṛtīyā koṭiḥ |
syān nāpi dṛṣtadharmavedanīyaṁ nāpy upapatti- vedanīyam;
caturthā koṭiḥ |
(6.7.1) “ kataran tat karma dṛṣṭadharmavedanīyaṁ nopapattiveda- nīyam?
yathā rājāpathyakāriṇo daṇḍo bhavati |
'dṛṣṭadharmaveda- nīyaḥ,
nopapattivedanīyaḥ' iti; laukikāḥ |
lokattarikāḥ:
dānena satāṁ prāśaṁsyo bhavati |
dṛṣṭadharmasukhavedanīyāḥ santaḥ,
na taiḥ saha paralokaṁ gacchanti;
prathamā koṭiḥ |
(79) (6.7.2) “syād upapattivedanīyam adṛṣṭadharmavedanīyam |
yathā: 'agniprapātena svargāvāptir bhavatīti'; laukikāḥ |
lokottarikāḥ:
asmin karma śubham aśubhaṁ vā kṛtam anyasmin prāpyate,
hetuphalapratyakṣaṁ dṛṣṭam;
dvitīyā koṭiḥ |
(6.7.3) “syād dṛṣṭadharmavedanīyaṁ ca upapattivedanīyaṁ ca |
tadyathā: dṛṣṭadharmavedanīyam upapattivedanīyaṁ bhavati laukikāḥ,
lokottarikā yathā;
tṛtīyā koṭiḥ |
(6.7.4) “syān nāpi dṛṣṭadharmavedanīyaṁ nāpy upapattivedanīyam |
yathā 'maunavratam' iti; laukikāḥ |
lokottarikāḥ:
maunavratadāna śīlānāṁ avyākṛtacittaṁ karma |
tasyāvyākṛtasya karmaṇo nāpi dṛṣṭadharmavedanīyaḥ phalavipāka upalabhyate,
nāpy upapatti- vedanīyo bhavati;
caturthā koṭiḥ |
“ (6.8) tad evam asau bhikṣur ekāntaniṣaṇṇo'nekapraśākhaṁ karma- phalavipākajālaṁ vitataṁ narakapretatiryagdevamanuṣyeṣu dṛṣṭvā,
bhūtaṁ dharme dharmānupaśyī viharati |
(80) (7.1) punar api sa yogācāro dharme dharmānupaśyī viharati:
kathaṁ sa bhikṣuḥ karmaphalavipākajño bhavati?
(7.2) ihakarmāṇāṁ karmaphalaśubhāśubhajño bhavati |
 yathā: “amī sattvāḥ kāyaduścaritena samanvāgatā vāgduścaritena samanvāgatā manoduścaritena samanvāgatā vā āryāṇām apavāda kā mithyādṛṣṭi- samācārāḥ 
taddhetos tatpratyayāt kāyasya bhedād apāyavinipāte narakeṣūpapadyate,
tiryagyonau preteṣu |
 (7.3) “amī punar anyasattvāḥ kāyasucaritena samanvāgatā vāksuca- ritena samanvāgatā manaḥsucaritena samanvāgatā āryāṇām anapa- vādakāḥ samyagdṛṣṭisamācārāḥ 
te taddhetos tatpratyayāt kāyasya bhedāt sugatau devamanuṣyeṣūtpannāḥ |
“ (7.4) svakarmadharmavipākaṁ yathāvat paśyan sa bhikṣuḥ vitarkayan,
parebhyaḥ śṛṇvan,
māraviṣayagatānāṁ sattvānāṁ carya- yāsamaṁ carati |
nirvāṇaparyavasāyinyā caryayā carati nirvedikayā kalyāṇayā satatodyuktayā saṁsāraparyavasānayuktayā'nugrahatayā pareṣām,
yathā: “ātmānaṁ cāhaṁ tārayeyaṁ saṁsārāt,
dā- yakān dānapatīṁś ca |
“ (81) (7.5) sa karmadharmavipākajño bhikṣur narakapretatiryagdeva- manuṣyāṇāṁ karmadharmavipākaṁ tarkayati vigaṇayati |
tadyathā svacchasya prasannasya vaidūryamaṇer antarā sūtrikā,
nīlā vā haridrā vā māñjiṣṭā vā śuklā vā,
yathā sadbhūtā vā dṛśyate |
evam eva karmamaṇer vipākasūtrikā madhyagatā yā,
tām asau bhikṣuḥ paśyati śrutamayena jñānena divyena vā cakṣuṣā viśuddhena |
(7.6.1) punar api sa bhikṣuḥ śrutamayena jñānena sa paśyati maṇivat karmadharmavipākam:
 “tadyathā hi kaścin maṇir bhavati śuklo 'vadātaḥ samantataḥ prasanno nirvraṇaḥ svaccho vedhanakṣamaḥ karmaṇyaḥ samantato dvārabhūtaḥ sarvajanaprāśaṁsyo  #
dhanyo rājārhaḥ | 
tam evaṁvidhaguṇayuktaṁ maṇiṁ rājā vā rāja mātro vāsyāṁ guṇābhijñaḥ samūlyābhijño bhūtvā,
svālaṅkārāyāvabadh- nīyāt |
“ (7.6.2) evam eva sa bhikṣuḥ:
“śuklapakṣe daśakuśalakarmapatham imaṁ maṇim,
samantato avadātaṁ suprasannaṁ nirvraṇaṁ nira- vadyaṁ svaccham;
vedhanakṣamaṁ dharmapakṣapratipakṣākṣepa- praśnapratipraśnadharmaśalākānāṁ vedhanakṣamam;
karma- ṇyaṁ yathā yathā pariṇāmayati dānaśīlajñānāni ca,
tathā tathāsau daśakuśalakarmapathamaṇīṁ karmaṇyatām upanāmayati-tad (82)
vā cakravartirājyāya tad vā devarājyāya tad vā mārarājyāya tad vā brahmarājyāya tad vā nirāsravadhyānasamādhibhāvanārājyāya |
tathā tathāsau saddharmamaṇiḥ karmaṇyo bhavati |
(7.6.3) '“ samantato dvārikā' iti samantadvārāṇi devamanuṣya- dvārabhūtāni |
teṣv asau saddharmamaṇiḥ samantato dvārabhūto bhavati |
saṁsāradvārān nirgamya,
nirvāṇadvāram anupraviśati |
(7.6.4) '“ sarvajanaprāśaṁsya' iti samyagdṛṣṭikānāṁ śaikṣāṇāṁ prāśaṁsyaḥ |
(7.6.5) “'rājā rha' iti saddharmapathapratipattijñasya citteśva- rasya yogyaḥ,
pratipannānāṁ vā |
iti vaidūryamaṇeś ca sarvaguṇopa- pannasya saddharmamaṇeś caitatsādharmyam upalabhata“ iti |
(7.7.1) punar api sa bhikṣuḥ karmadharmavipākaṁ samanupaśyati maṇivad eva:
“tadyathānyo maṇiḥ savraṇo bhavati,
na sarvāccho na sarvadvāriko na śuklo na vedhanakṣamo na karmaṇyo na sarvajanaprāśaṁsyo na yogyo rājño vā rājamātrasya vā |
(83) (7.7.2) “evam evānyatīrthasya dharmapratirūpakasya dharmasya savraṇasya maṇeḥ |
vraṇaḥ katamaḥ?
satkāyadṛṣṭiḥ śīlavrata- parāmarśo vicikitsā ca |
(7.7.3) “' na sarvadvārikā' iti narakapretatiryagdvārikaḥ |
(7.7.4) “'na śukla' iti na nirāsravamaṅgalayuktaḥ |
(7.7.5) “'na vedhanakṣama' iti na sapraśnapratipraśnadharma- kathikavedhanaśalākākṣamaḥ |
 (7.7.6) “'na yogyo rājño vā rājamātrasya vā' iti na saddharma- citteśvarāṇāṁ saddharmapratipannaprapannānām aṣṭānāṁ puruṣa- pudgalānāṁ yogyaḥ 
(7.7.7) “ ya evaṁvidhaṁ dharmapratirūpakadharmamaṇiṁ kaṇṭhe badhnanti,
te taṁ maṇipratirūpakaṁ maṇiṁ baddhvā,
narakapreta- tiryakṣv anādikālapravṛtte saṁsāre paribhramanti |
“ tasmād asau bhikṣuḥ:
“maṇisadṛśā maṇayo bhavanti |
tadyathā vaidūryasadṛśaṁ kāñcanamaṇiṁ dṛṣṭvā,
'vaidūryam' iti manyate bālapṛthag- janaḥ |
“ (7.8) sa bhikṣur dharmādharmaparīkṣātattvajñaḥ saptamaṁ bhūmy- antaram ārohati |
tam ārūḍhaṁ vratinaṁ dṛṣṭvā,
hṛṣṭā bhaumā yakṣā antarīkṣacarāṇāṁ devānām abhinivedayanti |
te'pi caturṇāṁ mahā- rājñām,
te'pi cāturmahārājakāyikānāṁ devānām,
te'pi trida- śānām,
te'pi śakrasya,
śakro yāmānām,
yāmās tuṣitānām,
tuṣitā api maitreyasya,
maitreyo'pi devānāṁ nirmāṇaratīnām,
nirmāṇa- ratayo'pi paranirmitavaśavartinām:
“amukaḥ kulaputro jambū- dvīpāt .... pūrvavat...... “ (84)
(7.9) punar api yogācāra ādhyātmike dharme dharmānupaśyī viha- rati:
kathaṁ sa bhikṣuḥ karmadharmavipākaṁ samanupaśyati?
(7.10) “ avijñaptisañjñakam ekādaśamaṁ rūpam |
yadā yuktaḥ sarva- dharmakriyayā,
yadā ca saṁvaragṛhīto bhavati,
tataḥ prabhṛti suptamattapramattānāṁ kuśala eva dharmapravāhaḥ pra- vartayate |
yathā nadīśrotaḥpravāhito'vyuparato nityam eva,
puru- ṣasya suptamattapramattasya vahati,
evaṁ tathāvijñaptisañjñakaṁ rūpam |
anidarśanam apratigham icchati,
kathaṁ punas tad rūpam?
karmasadbhāvas tasya |
tasmāt tad api rūpaṁ stambhabhūtaṁ sarvakuśalānāṁ dharmāṇām |
tad ekādaśavidhaṁ rūpam |
“ (85) (7.11) sa bhikṣuḥ paśyati;
“kathaṁ amī sattvā nānārūpā nānāvasthā nānāgatikā nānāvidhāśrayāḥ?
“ (7.12.1) sa paśyati:
“yasmād ete sattvā nānācittā nānāvidhā- śrayādhimuktā nanavidhakarmaṇaḥ,
tasmād ete sattvā nānārūpā nānāvasthā nānāgatikā nānāvidhāśrayāḥ |
tadyathā dakṣaś citra- karo vā citrakarāntevāsī vā suśukāṁ dṛḍhām ālokyaramyaṁ bhūmin āsādya,
nānāvidhai raṅgair nānāvidhaiś citrair nānāvidhāni śobhanāni rūpāni cittavaśāt kurute |
tathāyaṁ citta- (86)
 citrakarmakaraś citrakarmakarāntevāsī vādhimuktikaraḥ suśuklā- yāṁ tridhātubhūmau dṛḍhāyāṁ karmaphalavipākāyāṁ saṁsāra- bhūmau nānāvasthāyāṁ  #
nānāgatikāyāṁ nānāvidhāśrayāyāṁ sattv- āṁś cittacitrakarmakaro'bhinivartayati | 
(7.12.2) “punar api yathā śvetena raṅgeṇa śvetarūpaṁ kurute,
raktena raktaṁ kurute,
pītena pītaṁ kurute,
kāpotena kāpotaṁ kurute,
kṛṣṇena kṛṣṇaṁ kurute,
 tathāyaṁ cittacitrakarmakaraś cittaṁ śvetam ālambanam upādāya śuklān dharmān-akṛ- ṣṭān sāsravai rāgādibhir malaiḥ-śuklaṁ rūpam abhinivarta  #
yati devamanuṣyeṣu | 
(7.12.3) “raktam abhisamādāya raṅgam,
cittacitrakaro raktarūpam abhinivartayate devamanuṣyeṣu |
raktaṁ nāmeṣṭaśabdarasasparśa- rūpagandhair yoniśaś citrapaṭe |
(7.12.4) “punar api sa cittacitrakarmakaraḥ pītaṁ raṅgam upādāya,
abhinivartayati tiryaggatāni |
te'pi paraspareṇa pītaraṅgavaśāt pibanti rudhirāṇi,
khādanti māṁsāni,
ghnanti ca parasparato rāga- dveṣamohena pītākṛtāḥ |
(7.12.5) “ punar api sa cittacitrakaraḥ kapota kam ālambanaṁ dṛṣṭvā,
kapotakaṁ malinaṁ karma kurute pretagatiṣu |
te hi vanadāva- dagdhasadṛśatanavaḥ kṣutpipāsāparigatā vividhaduḥkhābhibhūtā bhavanti |
cittacitrakarmakaravaśena mātsaryālambanena mohatimi- rāvṛtāḥ |
(87) (7.12.6) “ punar api sa cittacitrakarmakaraḥ kṛṣṇaṁ karmabhūtaṁ raṅgam upādāya,
kṛṣṇāni rūpāṇy abhilikhate nārakeyānām |
 te hi kṛṣṇena karmaṇā tatropapannāḥ kṛṣṇāyasaprākārajvalitanibaddhāḥ kṛṣṇatanavo nānāvidhavyādhikaraṇāḥ kṣutpipāsāśrayabhūtā ana- nyasadṛśena  #
kāraṇāduḥkhenābhibhūtā bhavanti | 
tāḥ svena duḥkṛ- tena |
“ (7.12.7) punar api sa bhikṣur yogam āsthitaḥ:
“tad eva traidhā- tukaṁ pañcagatikapañcaraṅgaṁ saṁsāracitrapaṭaṁ tribhūmyava- sthaṁ - kāmadhātubhūmikaṁ rūpadhātukam ārūpyadhātukam |
tatra sa cittacitrakarmakaraḥ kāmasevanayā kāmadhātvālambanāni nanavidhāni rūpāṇi ālikhate |
viṁśatividhāni rūpadhātvālambanā- śritāni kāmavisaṁyuktāni caturdhyānakūrcena tadāśritāni ṣoḍaśa- bhūmyavasthitāni rūpadhātāv abhilikhati |
rūpadhātvālambanavi- (88)
saṁyuktāni samāpatticatuṣkādisamālambanāny ārūpyadhātāv abhi- likhati cittacitrakarmakaraḥ |
āyato hy ayaṁ traidhātukapaṭaḥ |
(7.13) punar api sa bhikṣuś cittacitrakaraṁ paśyati sattvān ālikha- mānam anyena prakāreṇa:
“tatra citrakarasadṛśaṁ cittacitrakaram |
raṅgabhājanasadṛśaṁ śarīram |
dṛḍhakasadṛśāni rāgadveṣamohāni |
sopānasadṛśam ālambanam |
kūrcasadṛśānīndriyāṇi |
raṅgasa- dṛśā bāhyaviṣayāḥ śabdasparśarasarūpagandhāḥ |
bhittisadṛśaḥ saṁsāraḥ |
ālokasadṛśaṁ jñānam |
hastasadṛśo vīryārambhaḥ |
citrarū- pasadṛśāni rūpāni anekaveṣarūpavastravṛddhijātāny anekakarma- phalavipākakṛtāni |
“ (7.14.1) punar api sa bhikṣur dhyānagatas tam eva cittacitrakaram anyena prakāreṇa sa paśyati:
“yathā sa citrakaro yady akhinno bhavati,
suparikarmakṛtāni raṅgāntarāni bhavanti,
ujjvalāni kūrca- kāni śobhanāni bhayaparijitāni bhavanti,
tadā śobhanāni rūpā ṇy ālikhate |
evam evāyaṁ cittacitrakaro yady akhinno bhavati,
dhyāna- kriyāsuparikarmakṛtāni dhyānaraṅgāntarāṇi bhavanti,
ujvalāni raṅga- sadṛśāny ālambanāni bhavanti,
śobhanakūrcakasadṛśāni mārgopa- deśakopadeśaparijitopamāṇy adharottarasuparijitāni |
ākarṣāpakarṣā- khinnaḥ sa cittacitrakarmakaraḥ śobhanāni rūpāṇi dhyānabhūmāv ālikhate |
(89) (7.14.2) “atha khinno bhavati,
 sa cittacitrakarmakaras tadāśobhanāsu narakapretatiryagbhūmiṣu gatinikāyakāraṇāyomuṣalakūrcenāśubha- raṅgapātrabhūtaṁ nārakeyatiryakpretarūpaṁ  #
tiryaggataṁ vā gṛhyā- śobhanāni rūpāṇy ālikhate ...... vistareṇa pūrvavat ......“ ( 7.15) 
punar api sa bhikṣuś cittamarkaṭaṁ markaṭavat paśyati:
“yathā hy anibhṛtā nānādrumalatāpuṣpaphalavanaparvatadarīvivara- kuñjāpratihatagatir bhavati markaṭaḥ |
evam evāyaṁ cittamarkaṭo 'nibhṛtagatiḥ pañcasu gatiṣu |
nānāvanasadṛśāni narakapretati- ryagvanāni |
drumasadṛśāḥ sattvāh |
anekaprakāralatāsadṛśā tṛṣṇālatā |
puṣpasadṛśāḥ saṅkalpāḥ |
phalasadṛśā iṣṭāniṣṭaśabdarasa- rūpagandhāḥ |
darīvivaracāriṇas trayo dhātavaḥ |
guhāsadṛśaṁ śa- rīram |
apratihatagatiḥ cittamarkaṭo narakatiryakpretadevama- nuṣyasthāneṣu,
sa cittamarkaṭavad bhavati saṁsārabhūmiṣu |
“ (90) (7.16) punar api sa bhikṣur dhyānagataś cittanaṭaṁ naṭavat paśyati:
“yathā hi naṭo naṭa nānāveṣaraṅgabhūmivastrasutūrya- dharo bhūtvā,
nāṭakaṁ nāṭayati |
evam evāyaṁ cittanaṭo nānākarma- nirmitaveṣadhārī vicitrāsu bhūmiṣu gatinikāyabhūmiṣu |
nānāveṣa- dhārī nānāvidhahetupratyayadhārī |
nānāvidhatūryasadṛśāni kāryā- ṇi |
'svaviṣayanāṭakam' iti saṁsāranāṭakam |
'naṭa' iti cittanaṭaḥ |
'nāṭakam' iti vicitranaikaprakāraṁ dīrgham anavarāgre saṁsāre |
“ (7.17) punar api sa bhikṣur nadīmīnavat paśyati cittamīnam:
 “yathā hi mīnaḥ pratatataraṅgākulāyāṁ gambhīraśīghrasroto- durviṣahagatipracārāyām anekavṛksāpakarṣaṇasamarthāyāṁ pra- tataśīghravegānivāryakarmacaṇḍāyāṁ  #
girinadyām unmajjaty ava- majjati, 
evam evāyaṁ cittamīnaḥ pratatataraṅgākulāyāṁ tribhava- taraṅgākulāyām,
kāmadhātuvaitaraṇīgambhīrāyām avīciparamaga- mbhīrāyām,
śīghrasrotāyāṁ śubhāśubhakarmasrotāyām,
dur- viṣahagatyāṁ sarvalokabālapṛthagjanapāragamanadurviṣahagatyām, (91)
'pracārāyām' iti pañcagatinadyāṁ pracārāyām anekakalpāyāṁ ca,
karṣaṇasamarthāyāṁ viṣayaśīghrasrotāyām,
'śīghrapratatave- gānivāryacaṇḍāyām' iti anityatāpratatavegānivāryacaṇḍāyām,
na- dyāṁ tṛṣṇānadyāṁ cittamīna unmajjananimajjanaṁ kurute |
unmajjati devamanuṣyeṣu,
nimajjati narakapretatiryakṣu sa cittamīnas tṛṣṇānadyām |
“ (7.18) punar api sa yogācāra ādhyātmike dharme dharmānupaśyī viharati:
kathaṁ bhikṣur yogam āsthitaḥ karmadharmavipākajñaś cittāyattān sarvasattvān paśyati,
cittaga tikāṁś cittavidheyāṁś cittena vañcamānān paśyati?
sa paśyati śrutamayena jñānena divyena vā cakṣuṣā:
(7.19) “cittakarmāyattāḥ sarvasattvāḥ,
cittakarmagatikāś cittāyattāḥ |
kathaṁ ca ta ime sattvā mucyante saṁsārād anavarāgrād aneka- gatipracārāt?
“ sa paśyati śrutamayena jñānena divyena vā cakṣuṣā:
“cittasaṅkleśāt sarvasattvā badhyante,
cittavyavadānān mucyante |
“ (92) (7.20) tatra cittam anekaprakāram ālambanabhedena svabhāva- bhedena |
nikāyagatibhedena pañca vidhaṁ pañcasu gatiṣu |
yoga- vāhi paramāśrayabhedena - saṁyuktam anuśayasaṁyojanaiś citta- prayuktaiḥ saṁskāraiḥ,
asaṁskṛtair ākāśādibhis tribhir nityair apra- yuktaṁ - pañcaprakāraṁ bhavati |
tad indriyabhedenāparimi- tam |
tṛṣṇāvividhāśrayabhedena pañca cetāṁsi bhavanti |
saṅkṣe- peṇa tad asya sāṅkleśikasya pakṣasya |
(7.21.1) kathaṁ vyavadānapakṣo bhavati?
trayāṇāṁ mūlakleśānāṁ trayaḥ pratipakṣā bhavanti,
sarvātītānāgatasamyak sambuddha- vacanasanmārgadeśitāḥ |
tadyathā: rāgasyāśubhā,
dveṣasya maitrī,
mohasya pratītyasamutpādaḥ |
(93) (7.21.2) tatra śarīre rāgo bhavati,
sa tad eva śarīrālambanaṁ kṛtvā,
viharati vibhajati |
pādanakhāt prabhṛti yāvac chirasaḥ sthūlāny aṅgapratyaṅgāni vibhajati: “ko'ham,
kiṁ vā mama svāṅgapra- deśeṣu?
“ sa pādanakhapṛthakśarīraṁ paśyati:
“na nakhaḥ śarī- ram |
na pādāṅgulyaḥ śarīram,
ahaṁ vā,
yatrāyaṁ ahaṅkāro vā- rtate vā |
na pādatale śarīraṁ yatrāyaṁ ahaṅkāro vartate |
na gulphamātṛko'ham, śarīraṁ vā |
na pārṣṇir aham, śarīraṁ vā |
na pārṣṇipiṇḍo'ham |
na maṇḍalam ahaṁ vā, śarīraṁ vā |
na śroṇi- kapālam aham, śarīraṁ vā |
na gudo'ham, śarīraṁ vā |
na pṛṣṭha- gatāni pañcacatvāriṁśad asthīny ahaṁ vā, śarīraṁ vā |
na grīvā- ṅgāsthīni śarīram, ahaṁ vā |
na mukhagatāny asthīni śarīram, ahaṁ vā |
na kapālagatāny asthīni śarīram,
ahaṁ vā,
“ sampravibhajya,
bhikṣur arthāntarabhūtaṁ śarīraṁ na paśyati,
nāpy ekaikena śarī- raṁ paśyati,
nāpi vibhaktaṁ śarīraṁ paśyati |
na cakṣuḥśrotra- ghrāṇajihvākāyamanāṁsi śarīraṁ ātmanaḥ,
nāpy adhyā- tmānaṁ teṣu |
pṛthakparamāṇuśaḥ śarīraṁ pravibhajati,
sa- rṣapamātraṁ cūrṇasadṛśam ātmanaḥ śarīraṁ paśyati |
sa mahā- (94) bhūtāni vibhajati: “ko'ham?
kiṁ pṛthivīdhātur aham,
abdhātur aham,
tejodhātur aham,
vāyudhātur aham?
sa nātmānaṁ dhātum paśyati |
nāpi dhātum ātmani sampaśyamānaḥ,
arthāntarabhūtaṁ na paśyati paramārthataḥ:
“tadyathānekavṛkṣasa mudāyaṁ vanaṁ paśyati |
naikena vṛkṣeṇa vanam asti |
na paramārthato vanaṁ nāma |
vṛkṣavinirmuktaṁ na vanam asti |
vṛkṣo'pi tvaṅmūla- śākhāparṇavalīṣuvinirmukto'rthāntarabhūto na vidyate |
na para- mārthato'sti |
saṁvṛtisatyena tu vanam asti |
tathedam api śarīraṁ pāṇyādisamudayamātreyaṁ sañjñā |
saṁvṛtitaḥ śarīraṁ idam |
“ sa traccharīradharmatattvajñaḥ śarīrād virajyate,
śarīrapratyaṅgebhyo 'pi virajyate,
sarvendriyavedanādhātubhyo'pi virajyate |
viraktasya cittasya nandīrāgasahagatā tṛṣṇā paunarbhavikī na bādhate |
evaṁ rāgapratipakṣe prayatate |
(7.21.3) kathaṁ dveṣasya pratipakṣe prayatate?
sa maitrīpraty- upasthito bhavati:
“kṛcchraṁ vateme sattvāḥ,
yaduta: yannāma jāyante mriyante'pi cyavante'py upapadyante pañcasu gatiṣu (95)
pañcabhayāpannāḥ!“ tān pratimṛtakopamān mātṛvat kāruṇyam utpadyate:
“kathaṁ evaṁduḥkhitānāṁ sattvānāṁ punaḥ kṣate kṣāra- nibhaṁ krodhaṁ kuryāt prakṛtiduḥkhiteṣu sattveṣu?
“ sa dvi tīyaṁ mahākleśaṁ vadhan prativadhan viharati |
(7.21.4) punar api sa bhikṣuḥ kathaṁ tṛtīyamahākleśapratipakṣe pra- yatate?
“ “mohenāvṛtāḥ sattvāḥ kāyaduścaritaṁ caranti,
vāgdu- caritaṁ caranti,
manoduścaritaṁ caranti |
kāyasya bhedād apāya- vinipāte narakeṣūpapadyante |
yadā tu moharahitā bhavanti sam- yagdṛṣṭipuraḥsarāḥ,
tadā kāyasucaritaṁ vāksucaritaṁ manaḥsu- caritaṁ caranti,
dharmādharmatattvajñā bhavanti |
yadā caiṣāṁ dha- rmādharmatattvajñānavijñānaṁ bhavati,
tadā mahākleśasya tṛtī- yasyābhāvo bhavati |
“ (7.22) sa bhikṣuḥ:
“evaṁ trayāṇāṁ kleśānāṁ trayaḥ pratipakṣā bhavanti |
tannāśāt sarvakleśopakleśasaṁyojanānuśayapratyava- (96)
sthānāṁ nāśo bhavati |
yathā vṛkṣasya mūlanāśāt tvaṅmūlapa- trapalāśāskandhaviṭapapuṣpaphalādīnāṁ sarvathaiva mlānāni bha- vanti nāśo vā,
tathaiva teṣāṁ trayāṇāṁ vadhāt sarvakleśavadho bhavati |
“ (8.1) punar api sa yogācāra ādhyātmike dharme dharmānupaśyī viharati:
kathaṁ sa bhikṣuḥ saptamād bhūmyantarād aṣṭamaṁ bhūmyantaraṁ ākrāmati?
sa paśyati śrutamayena jñānena divyena vā cakṣuṣā:
kathaṁ sa bhikṣur ādita eva cakṣur yathābhūtaṁ paśyati?
(8.2) “ kathaṁ vijñeyeṣu sarveṣu rūpeṣu bālapṛthagjanaḥ saṁ- rajyate saṁvirajyate sammuhyate vā?
tatra mitraṁ dṛṣṭvā saṁra- jyate,
saṁrajyasthānīyaṁ vā rūpaṁ dṛṣṭvā striyaṁ vā'nyād vā |
dveṣasthānīyeṣu dveṣam upaiti,
sapatnabhūtaṁ sapatnasthānīyaṁ vā |
rāgadveṣāvṛtacakṣu ṣo rūpaṁ na yathābhūtaṁ paśyati |
'mohāvṛtacitta' iti bālaḥ pṛthagjanaḥ kalpanāmātrakeṣu cakṣur- vijñeyeṣu saṁrajyate vā virajyate vā saṁmuhyate vā |
tṛṣṇā- vañcitāḥ puruṣāḥ svecchāvitarkeṇātmanaivātmānaṁ rañjayanti |
(97) (8.3) “tadyathā śvāsthi gṛhya nirmāṁsam,
mukhe prakṣi- pati |
sa dantair vā lālāpravisaraklinnapham asthi vivaragataṁ khādayati |
tasyātigṛddhasya śunaḥ svakād āsyād dantavivarād rudhiram āgacchati |
sa'tam asthirasam' iti manyate |
na manyate: 'māmakam evedaṁ rudhiram aham evāsvādayāmi |
' sa śvā rasagṛddho jihvām api khādayati |
sa rasagṛddhyāvṛto'sthirasaṁ manyate,
kevalaṁ saṅkalpamātrakam |
(8.4) “ evam eva bālapṛthagjanaś cakṣurvijñeyeṣu rūpeṣu saṁra- jyate cakṣuramaṇīyāni rūpāṇi |
sa vitarkalālāvṛtamatir vicārā- sthi cakṣuḥsadṛśe āsye prakṣipya,
tathā tathā khādati ye- nāsya tṛṣṇārudhiraṁ syandati |
tṛṣṇārudhirarasagṛddho 'mamedam' ity abhirūpaṁ manyate |
sa tatra rasaṁ labhate |
tatra yathā śvā tathā bālapṛthagjanāḥ |
yathāsthi tathā cakṣurvijñeyāni rūpāṇi |
yathā vitarkās tathā tvagasthikhādanam |
yathā dantās tathā viṣa- yāḥ |
tasmād asthiśaṅkalopamāni cakṣurvijñeyāni rūpāni ca sarva- bālapṛthagjanānāṁ vipralambhakārāṇi |
“ (98) (8.5) punar api sa bhikṣuś cintayati:
“kathaṁ tṛṣṇābhayabhītāḥ saṁsārodvignā bhikṣavaḥ sarvakāmān prajahati?
yathāpi nāgaḥ ṣaṣṭihāyanaḥ pañcabandhanabaddho bhavati,
puruṣair hastyājāneyair adhiṣṭhitaḥ sa mahāvigrahaḥ pañjarāvaruddhaḥ |
eṣa prabhūte- kṣugaṇḍamodakasīdhupānarasāṁ labhate |
tūryagītanāditaiś cāsya vinodanaṁ kriyate yenāsya vanasaukhyaṁ vismaret |
vismṛtyaiha- prākṛtair hastibhiḥ saha saṁvaset,
parapraṇeyaś ca syāt |
atha sa hastyājāneya evam api paricaryamāṇo vanasaukhyaṁ sveṣṭaṁ viha- ranna eva,
parvatakuñjāni vanapuṣpaphalāni śakunirutāni nadīnir- jhararamyāṇi bhūmibhāgāni anuvicintya,
sarvabandhanabaddho'pi tāni saukhyāni smṛtvā,
sarvabandhanāni chitvā,
puruṣān hasty- ājāneyān agaṇayitvā,
gṛhapañjaraṁ bhañjya,
prabhūtekṣuga- ṇḍamodakasīdhupānarasaṁ pītvā,
gītavāditair na śakyate vipra- labdhum |
na cāsya śakyate vinodanaṁ manasaḥ kartum |
na cāsya vanasaukhyaṁ visamarati |
na ca prākṛtair hastibhiḥ saha samatām upagantum icchati |
punar eva vanaṁ gacchati |
(8.6) “ evaṁ yogācāro bhikṣur anādikālapravṛttaiḥ pañcabhir ba- ndhanair baddhaḥ |
kaiḥ pañcabhiḥ?
yaduteṣṭaśabdasparśarasarūpa- gandhaiḥ |
kaiḥ puruṣair hastyājāneyair adhiṣṭhitaḥ?
yaduta: cakṣuḥ- śrotraghrāṇajihvākāyamanovijñānaiḥ sāṅkleśikaiḥ |
svamatigṛha- pañjare'varuddhaḥ,
yaduta: putradārārāmadāsīdāsabhogagṛhāva- ruddhaḥ |
'prabhūtekṣumodakasīdhupānarasa' iti saṅkalpamoda- (99)
karāgapānasya etad adhivacanam |
gītavāditasamas tṛṣṇāviṣakta- buddhibhinnanandīrāgaḥ |
'prākṛtair hastibhiḥ' samaḥ syād iti prā- kṛtapuruṣaiḥ mithyādṛṣṭihastinām etad adhivacanam |
 'saha saṁvased' iti taiḥ saha satkāyadṛṣṭiśīlavrataparāmarśasamprayuktaiḥ prākṛtapuruṣair mukhamadhurābhir mithyādṛṣṭikakathābhiḥ prāmo- dyate 
'parapraṇeya' iti ragadveṣamohāyattasyaitad adhivacanam |
'hastyājāneya' iti yogācārasyaitad adhivacanam |
'paricaryamāṇo'pi' sarvasāṅkleśikasya mohagatasyaitad adhivacanam |
nairyāṇikapa- rvataṁ smṛtvā,
'parvatakuñjā' iti dhyānasamāpattīnām etad adhi- vacanam |
puṣpaphalādini sanmārgacittotpādāni,
phalabhūtaṁ nir- vāṇam |
'śakunirutāni' dharmakathikarutānām etad abhivacanam |
'nādīnirjhararamyāṇiti' prajñānadyā etad adhivacanam |
'nirjharam' iti ekāntacittasyaitad adhivacanam |
' bhūmibhāga' iti brāhmāṇāṁ vihārāṇām etad adhivacanam,
yaduta: maitrī karuṇā muditā upe- kṣā |
'anuvicintya' iti dhyānasu kham anuvicintya,
sa yogācāra- hastī saṅghārāmam anudhāvati |
(8.7) “ tasmād dhastyupamena yogācāreṇa bhavitavyam,
na śvo- pamena |
“ (100) (9.1) punar api yogācāra ādhyātmike dharme dharmānupaśyī viharati:
kathaṁ sa bhikṣur aṣṭamād bhūmyantarān navamaṁ bhūmyantaram ārohati?
sa paśyati śrutamayena jñānena divyena vā cakṣuṣā:
(9.2) “ sarvam idaṁ traidhātukam anityaṁ duḥkhaṁ śūnyānātmā aśucibhāṇḍabhūtam,
“ sarvakāmān api paśyati:
“tadyathā vanāntara- vivareṣu mahati parvataśvabhre kharjūrīvṛkṣaḥ syāt,
anekā- samaśatāyāsaḥ |
tasmiṁś ca prānte alpāni phalāni syuḥ,
duḥprāpyāṇi bahudoṣāni:
śvabhraprapatanadoṣena jīvitasaṁśaya- kārāṇi,
koṭaradoṣeṇa prapatanabhāgīyāni cordhvadrumasthitānām api jīvitanāśakarāṇi |
atha puruṣo gacchet,
mūḍho bālapṛthagjano 'ndhabhuto rasagṛddhyā |
sa tāni phalāni paśyeta,
na śvabhra- prapatanakoṭarordhvavṛkṣaprapatanajīvitanāśam anurāgayati |
sa taṁ vṛkṣaṁ ārohayan bālaḥ pṛthagjano mandamedhā alpa- rasāsvādenāpahṛtaḥ |
sa tasmād vṛkṣāt,
aprāpya tāni phalāni, prapatet |
sa jīvitaṁ jahyāt |
atha kenacid anyenopāyena prā- kṛtena vā karmaṇā na prapatena,
sākalyena rasarāgena baddho bālabuddhir bahutaram ādīnavaṁ na paśyati |
“ (101) (9.3) evam eva sa bhikṣuḥ paśyati:
“vanāntaravivarasamāni pañca- gativivarāṇi sarvakleśasamāni mahacchvabhrāṇi |
'kharjūrīvṛkṣa' iti kāmavṛkṣasyaitad adhivacanam |
anekāsamaśatāni pratyeka- kleśaśatasahasrāṇām etatparyeṣaṇāduḥkhānām etad adhivacanam |
'vṛkṣaprānte sthitāni phalānīti' sarvakāmaviṣaktabuddhīnām iṣṭaśabdasparśarasarūpagandhānām etad adhivacanam |
'duṣprā- pyāṇīti' duṣprāpyāṇi bhavanti kāmaphalāni,
tadyathā: samudra- praveśena śastrasambhrameṇa rājasevācauryavāṇijyādikleśair cāpyante |
kāmaphalopamāni 'bahudoṣānīti' rāgadveṣamohā- nām etad adhivacanam |
'śvabhraprapatana' iti naraka triyakpre- taśvabhrānām etad adhivacanam |
'jīvitasaṁśayo bhavati' dharmajīvitasyaitad adhivacanam |
'koṭaradoṣa' iti śūnyasya ṛkta- kasya tucchakasyāsārakasyaitad adhivacanam |
'puruṣa āgacchen (102)
mūḍha'ti bālasya mithyādṛṣṭikasyaitad adhivacanam |
“ tasmād aneka- doṣabhūyiṣṭhapahalopamān kāmān alpasvādān dṛṣṭvā,
sa bhikṣuḥ sarvakāmān na saṅkalpayati |
(9.4) punar api sa bhikṣur agniśikhopamān kāmān paśyati:
“yathā hi dīpe dṛṣṭiramaṇīye paramatīkṣṇasparśe |
pataṅgo mūḍhaḥ paśyed ramaṇīyaṁ pradīpam |
sa tasmin pradīpe prapatet,
sa vināśam āpnuyāt |
evam eva rāgadveṣamohāvṛtāḥ pataṅgā bāla- pṛthagjanāḥ sarvakāmaramaṇīyāni paśyanti pradīpasadṛśāni |
iti yadi tasmin kāmapradīpe prapatanti,
te pataṅgasadṛśā dahyante narakapretatiryakṣu |
“ tasmād “alam kāmair!“ iti sa bhikṣur virajyate kāmebhyaḥ |
(9.5) punar api sa bhikṣu ādhyātmike dharme dharmānupaśyī viha- rati:
“kair bandhanair baddhāḥ sattvāḥ sandhāvanti saṁsaranti saṁsāre?
“ (9.6.1) sa paśyati śrutamayena jñānena divyena vā cakṣuṣā:
“dvā- bhyāṁ bandhanābhyāṁ baddho'yaṁ lokaḥ:
āhārabandhanena sparśabandhanena ca |
(9.6.2) “tatrāhārabandhanena caturvidhena:
kabaḍikāhāreṇa manaḥ- sañcetanāhāreṇa dhyānāhāreṇa sparśāhāreṇa ca |
(9.6.3) “kabaḍikāhārāḥ katamāḥ?
yaduta: catvāraḥ puruṣāvāsāḥ,
ṣaṭ kāmāvacarā devāḥ,
aṣṭau mahānarakāḥ,
ekatyā api ca pretās tiryañcaḥ |
(9.6.4) “manaḥsañcetanāhārā matsyās tadvidhāḥ |
(9.6.5) “dhyānāhārā rūpāvacarā devāḥ |
(103) (9.6.6) “sparśāhārāḥ pakṣiṇaḥ,
cakṣuḥśravāḥ,
cānye tadvidhāḥ sparśamaithunavipralabdhāḥ |
(9.6.7) “sarva eva bālapṛthagjanāḥ kāmadhātau manuṣyapretatiryaṅ- narakeyā yo'yaṁ kāmasevanāt kāmadhātur bhavati |
(9.6.8) “ārūpyās tu samāpattisamālambanāhārāḥ |
(9.6.9) “tadevam ayaṁ dvābhyāṁ baddho lokaḥ |
so virāgān na mucyate sarvasaṁyojanānuśa yabhandhenebhyaḥ |
“ (9.7.1) asau anyena prakāreṇa cakṣur yathābhūtaṁ paśyati cakṣur- vijñeyāṇy api rūpāṇi |
yad api tac cakṣusaṁsparśanād utpadyate sukhasthānīyaṁ sukhālambanam asukhavipākaṁ karma,
tad api yathābhūtaṁ prajānāti |
evaṁ daurmanasyasthānīyaṁ cakṣurvi- jñeyaṁ yad api tac cakṣuḥsaṁsparśajam utpadyate duḥkhā- lambanaṁ sukhavipākaṁ karma,
tad api yathābhūtaṁ prajānāti |
katarat tac cakṣurvijñeyaṁ rūpaṁ sukhālambanam asukhavipākam?
ihadharme dharmānupaśyī,
ādhyātmikeṣu dharmeṣu,
cakṣuṣā rūpam ayoniśomanaskāry ālambanaṁ paśyati nidhyāpayaty āsvā- (104) dayati |
“sukham“ iti prajānite |
pariṇāmena duḥkhavipākaṁ nara- kapretatiryakṣaṁvartanīyam bhavati |
katarat tat karma pratyut- pannāsukhavipāki vipariṇāmena sukhavipāki?
iha cakṣurvi- jñeyāni rūpāni dṛṣṭvā,
cakṣuḥsaṁsparśajayoniśomanaskārābhimu- khacitto na tatra saṁrajyate,
na mano vidadhāti |
tad asya pratyut- pannaduḥkhavipākaṁ bhavati,
pariṇāmasukhaṁ devamanuṣyo- papattaye nirvāṇaparyavasānaṁ ca bhavati |
(9.7.2-6) evaṁ śrotraghrāṇajihvākāyamanovijñeyeṣu dharmeṣu |
(10.1) punar api yogācāra ādhyātmike dharme dharmānupaśyī viharati:
kathaṁ sa bhikṣuś cakṣurvijñeyeṣu rūpeṣu upekṣako viharati?
iha bhikṣuś cakṣuṣā rūpāni dṛṣṭvā,
na saṁrajyate na virajyate na vilokayati na nindati na spṛhayati na manasikurute |
nāyoniśomanasikāreṇāvṛto bhavati |
upekṣako bhavati |
sa upekṣā- sthānīyaṁ sthānaṁ upalabhate,
na duḥkhasukhasthānīyam |
(105) (10.2) punar api sa bhikṣur daśamaṁ bhūmyantaram ākrāmati ṣaḍbhūmivikārabhūtam,
tadyathānāgamyaprathamadhyānabhūmya- ntaraṁ catvāri dhyānāni |
saḍbhūmivikāram ākrāmati |
sa paśyati dharmāṇām udayavyayam,
dharmāṇām udayavyayaṁ jānāti |
nirodhagāminīpratipadāryāṣṭāṅgena mārgeṇa nirvāṇadvāram avaga- ntuṁ samprāptaye ca prayatati |
(106) (10.3) tasyaivaṁ prayatamānasya mārabandhanāni bhūyiṣṭhaji- hmāni dṛṣṭvā,
hṛṣṭā bhaumā yakṣā antarīkṣacarāṇāṁ yakṣāṇām abhinivedayanti |
te'pi caturṇṇāṁ mahārājñāṁ abhinivedayanti |
te 'pi cāturmahārājakāyikānāṁ devānām abhinivedayanti |
cātur- mahārājakāyikā api tridaśāṇāṁ,
tridaśā api yāmānām,
yāmā api tuṣitānām,
tuṣitā api nirmāṇaratīnām,
nirmāṇaratayaḥ paranirmita- vaśavartināṁ,
paranirmitavaśavartino brahmakāyikānām abhini- vedayanti yathā:
“jambhūdvīpāt kulaputro ....... vistareṇa pūrva- vad yāvat ..... aṣṭamaṁ bhūmyantaram ārūḍhaḥ,
antargataś ca ṣaḍ bhūmayaḥ,
tāṁ cārūḍhaḥ |
“ (10.4) tataś ca śrutvā,
paramahṛṣṭā brahmakāyikā devā hitvā dhyānasukhavihāram,
tadā bhūtaṁ śrutvā,
hṛṣṭatarā bhavanti | ||
bhavanti cātra gāthāḥ ||
śubhānām aśubhānāṁ ca karmaṇāṁ phalaniścayaḥ |
bhujyate svakṛtaṁ sarvaṁ karmabaddhā hi dehinaḥ ||
(10.5.1) madhurādau vipāke tu kaṭukāḥ kleśabhūmayaḥ |
varjanīyā hi viṣavat sarvānarthakarā hi tāḥ ||
(10.5.2) (107) na kleśānāṁ vaśaṁ gacched anjñānasya co gocaram |
jñānavān ihaloke ca pare ca sukham aśnute ||
(10.5.3) jñāna vadhyāḥ sadā kleśā agnivadhyaṁ yathā tṛṇam |
tasmāj jñānaṁ paraṁ brahma ratnatrayavidarśakam ||
(10.5.4) ye jñānagocararatās te śānte vartmani sthitāḥ |
kleśoragais tu ye daṣṭās te sarve vilayaṁ gatāḥ ||
(10.5.5) parāparajñā ye dhīrāḥ sādhavas tattvadarśinaḥ |
te yānti paramaṁ sthānaṁ jarāmaraṇavarjitaṁ ||
(10.5.6) saṁsārābhiratā ye tu ramante kleśaśatrubhiḥ |
nityabandhanabaddhās te bhramanti bhavasaṅkaṭe ||
(10.5.7) yasya nairyāṇikī buddhir yasya caryā śivā sadā |
tasya devanikā yasya brahmaloko vidhīyate ||
(10.5.8) yasya rāgādayo dveṣyāḥ pūjyā buddhādayaḥ sadā |
sa nāśayati saṁsāraṁ śuṣkendhanam ivānalaḥ ||
(10.5.9) (108) yo na cittasya vaśagaś cittaṁ yasyānugaṁ sadā |
sa nirnāśayati kleśāṁs tamaḥ sūryodaye yathā ||
(10.5.10) cittaśatruḥ paraṁ śatrur na śatrur aparaḥ smṛtaḥ |
cittadagdhāḥ sadā sattvāh kāladagdhā yathā nagāḥ ||
(10.5.11) yaś cittavaśam āpanno bālo mūḍho'jitendriyaḥ |
tasya duḥkhaśamo nāsti nirvāṇaṁ tasya dūrataḥ ||
(10.5.12) duḥkhaṁ duḥkhavipākaṁ ca duḥkhahetuṁ vijānataḥ |
naśyanti bandhanāḥ sarve kleśavṛndāḥ samantataḥ ||
(10.5.13) ālokānāṁ paraṁ jñānaṁ tamasāṁ moha ucyate |
tasmād ālokanirato yaḥ sa paṇḍita ucyate ||
(10.5.14) mohaṁ vivarjayed dhīmān sarvānarthakaro hi yaḥ |
yo mohavaśam āpannas tasya śāntir na vidyate ||
(10.5.15) saṁspṛśeta varaṁ vahniṁ saṁvāsed uragair varam |
na kleśaiḥ saha saṁyujyed yadīcchec chreyam ātmanaḥ ||
(10.5.16) (109) amṛtānāṁ paraṁ jñānaṁ śreya sāṁ nidhir uttamaḥ |
bandhūnāṁ ca paro bandhur dhanānāṁ dhanam uttamam ||
(10.5.17) tasmāj jñānāgninā nityaṁ nirdahet kleśaparvatān |
kleśaparvatadagdhasya sukhaṁ padam avasthitam ||
(10.5.18) andhās tamasi majjante puruṣā mandamedhasaḥ |
ye nodvijanti saṁsārād adharmaraṇapañjarāt ||
(10.5.19) teṣāṁ hi saphalaṁ janma yeṣāṁ buddhir avañcitā |
te ca pūjyāḥ sadā sadbhir yeṣāṁ dharme sadā matiḥ || (10.5.20) (110) ( 10.6)
iti sa bhikṣur evaṁ dharmādharmavidhijñaḥ sadbhūtvā viharati |
tasyaivaṁ sunirmalacetasaḥ:
“anekāni janmaśatasahasrāṇi śikharāṇi saṁsāraparvatād viśīryante vāntībhavanti naśyanti,
apunar bhavatīti |
“ naśyanti cāsya kleśaśatravaḥ,
antike cāsya bhavati nirvāṇam | (111)
