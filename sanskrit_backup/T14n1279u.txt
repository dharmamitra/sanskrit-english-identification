Ātreyatilakam
(pratibimbalakṣaṇam )
namo buddhāya |
ātreyatilake bauddhaśāstre'
nyatra purātanaiḥ |
uktaṃ yatpūrvamunibhiḥ pratimāmānalakṣaṇam ||1 ||
tatsaṃhṛtyeha caikatra piṇḍīkṛtya yathākramam |
natvā sarvavidaṃ devamarccālakṣaṇamucyate ||2 ||
dvādaśāṅgulitālañca vitastirmukhameva ca |
jñeyamevārca(rcā)
nāmetat dvyaṅgulaṃ golakaṃ kalā ||3 ||
pallavānāṃ caturbhāgo māpanāṅgulikā smṛtā |
tato'ṅgulyaṣṭabhāgena yavaṃ vindyādvicakṣaṇaḥ ||4 ||
arcānāmaṅga pratyaṅgamāpanārthamiti smṛtam |
anenaiva vidhānena māpayetpratimāṃ budhaḥ ||5 ||
yatkiñcidrūpakāyāmaṃ vibhajya navabhāgataḥ |
ekatālaṃ mukhaṃ kuryādvistārañca tathaiva ca ||6 ||
vakārākṛti cūtābhaṃ mukhaṃ khagāṇḍābhaṃ tilākṛti |
sārddhāṅgulavihīnaṃ yattat vakārākṛtīṣyanta (te) ||7 ||
dvyaṅgulena vihīnena cūtābhamānanaṃ bhavet |
sārddhadvyaṅgulahīnaṃ tu khagāṇḍākāramucyate ||8 ||
varjayettryaṅgulaṃ yattu nāmadheyaṃ tilākṛti |
caturṇṇāmapi vaktrāṇāṃ kapoleṣu vivarjayet ||9 ||
kevalaṃ tilasaṃsthānaṃ nārīṇāmiṣyate mukham |
aśāstreṇa mukhaṃ kṛtvā yajamāno vinaśyati ||10 ||
saśāstreṇa mukhaṃ kṛtvā barddhate sahabāndhavaiḥ |
evaṃ śāstrāgamaṃ kṛtvā arcānāṃ kārayedbudhaḥ ||11 ||
dvītā(go)laṃ śīrṣabhāgañca chatrākāraṃ prayojayet |
aṅgulārddhaṃ dvigolañca lalāṭaṃ parikīrtitam ||12 ||
tiryyañcaṃ lalāṭasya niyataṃ pañcagolakam |
dvikalo dviyavaścaiva nāsikāyāma ucyate ||13 ||
dviyavaścāgravistāro niṣkāsaṃ sārddhamaṅgulam |
dvyaṅgulaṃ pārśvayorūrdhvaṃ nāśā(sā)
cayayavatrayam ||14 ||
arddhāṅgulisame vṛtte vaṃśamūle yavadvayam |
śrotasī triyave syātāṃ śaṅkhākṛtisuśobhanā(ne) ||15 ||
iti mānasamāyuktā jihvāpiṇḍī praśasyate |
tilapuṣpasamākārā śukasenamukhopamā ||16 ||
tryaṅgulaṃ dviyavaṃ tasya adhobhāgaṃ pracakṣate |
ṣaḍyavaṃ bhojakaṃ kuryāduttaroṣṭhaṃ caturyavam ||17 ||
tribhāgāṅgulikā kāryā gojī(dhiḥ)
tasyopariḥ sthitā |
adharaṃ bhojakaṃ tulyaṃ vistāramaṅguladvayam ||18 ||
niṣkāsaṃ ṣaḍyavaṃ madhye viśvarekhāṃ ca kārayet |
sṛkkaṇīṃ cāṅgulārddhena kiñcinnimnāṃ tu kārayet ||19 ||
dvyaṅgulaṃ cibukaṃ tiryyagāyāmena yavā daśa |
arddhāṅgulaṃ bhruvormadhye dīrghaṃ pañcāṅgulaṃ bhavet ||20 ||
yavārddhamānā bhrūrekhā cāpākṛtirakhaṇḍitā |
dvyaṅgulaṃ dviyavaṃ netramāyataṃ tanti(ttri)bhāgataḥ ||21 ||
locanasya trayo bhāgaṃ (gā)
tathā tāraṃ prakīrtitam |
tasya bhāgatrayaṃ kuryādasitaṃ saṃprakīrtitam ||22 ||
kumudotpalapatrābhaṃ padmapatraṃ jhaṣodaram |
apāṅge dve kale jñeye tetramadhyañca dvyaṅgulam ||23 ||
karṇau dvyaṅgulavistārau dīrghaṃ tu caturaṅgulam |
pṛṣṭhataḥ karṇaniṣkāsaṃ dvyaṅgulaṃ parikīrtitam ||24 ||
tuṭikā dvyaṅgulaṃ sampattadarddhā kakunā bhavet |
aṅgulasya caturthāṃśaḥ karṇavartyāstu vistaraḥ ||25 ||
tri(dvi)yavaiḥ karṇayorguhyaṃ yathāśobhā ca pāśikā |
karttarīmūlasaṃsthānaṃ karṇanālaṃ prakīrtitam ||26 ||
karṇayorubhayormadhye mastako'
ṣṭādaśāṅgulaḥ |
caturdaśāṅgulaṃ pṛṣṭhaṃ lalāṭasya na saṃśayaḥ ||27 ||
bhrūrekhā netrayormadhye golakaṃ parikīrtitam |
aṣṭāṅgulaṃ bhavenmadhyaṃ cibukākarṇamūlayoḥ ||28 ||
tathā cibulalāṭaṃ ca kartavyaṃ netrayoḥ samam |
sṛkkaṇī tārakā pārśve samasūtreṇa māpayet ||29 ||
bhrūrekhā karṇaśīrṣaṃ ca samasūtreṇa tāḍayet |
tuṭikā netramadhyaṃ ca tathaiva samatāḍanam ||30 ||
dvigolaṃ mukhaniṣkāsaṃ grīvāyāmastathaiva ca |
skandhamūlācchrutermūlaṃ yāvat syāt golakatrayam ||31 ||
cibukādho yathāśobhaṃ kartavyaṃ māṃsavartana(rtula)m |
tadā lambapramāṇena gṛhinīṃ hrāsayetsanāk ||32 ||
maulikotha jaṭābandhaḥ kuñcitāśca śiroruhāḥ |
kirīṭi triśikhaṃ caiva mukuṭaṃ khaṇḍameva ca ||33 ||
teṣāmaṣṭāṅgulaṃ dīrghaṃ kartavyaṃ nādhikaṃ tataḥ |
mukhātā(khadvā)
raṃ pravakṣyāmi śubhaṃ vā yadi vā'śubham ||34 ||
kiñcitprahasitaṃ kuryānmādhuryalavaṇānvitam |
kaṣāyaṃ kaṭukaṃ kruddhamāmlaṃ ca tiktameva ca |
vaktraṃ vedanasaṃsthānaṃ dūrataḥ parivarjayet ||35 ||
ataḥparaṃ pravakṣyāmi dehānāṃ mānalakṣaṇam |
hikkāto nābhiparyantaṃ dvimukhaṃ kārayedbudhaḥ ||36 ||
nābhito vṛṣaṇāmūlaṃ tiryyak pārśvau sphicau tathā |
hikkācūcukayormadhye cūcukāntarameva ca ||37 ||
grīvāpārśvāt bhujāśīrṣaṃ tālamekaṃ prakīrtitam |
nābhicūcukayormadhye bhāgaścaturdaśāṅgulam ||38 ||
samasūtraṃ ca kartavyaṃ hikkā cāṃsāgrameva ca |
aṃsayormadhyavistāraḥ tritālaḥ samudāhṛtaḥ ||39 ||
akṣaṃ(pṛṣṭhaṃ)
ṣaḍaṅgulaṃ kuryāttathā kakṣastanāntata(ra)m |
ekagolapramāṇaṃ ca cūcukāpārśvamaṇḍalam ||40 ||
dviyavaṃ cūcukaṃ vṛttaṃ triyavaṃ nābhimaṇḍalam |
nimnā nābhiśca kartavyā dakṣiṇāvartalāñchanā ||41 ||
tryaṅgulau vṛṣaṇau syātāṃ meḍhraṃ tu caturaṅgulam |
hi(sphi)cāvaṣṭāṅgulādūrdhvaṃ pīnavṛttau suśobhanau ||42 ||
bhujāyāmaṃ praśaṃsanti tajjñā mukhacatuṣṭayam |
bāhū cāṣṭakalau syātāṃ prabāhū navagolakau ||43 ||
trigolaṃ karadīrghaṃ taṃ bhāvatī madhyamāṅguliḥ |
kuryād dvigolamaṅguṣṭhaṃ tattulyā ca kanīyasī ||44 ||
madhyamāyā nakhārddhena hīnā cānāmikāṅguliḥ |
hīnā nakhena vijñeyā madhyamasya pradeśinī ||45 ||
aṅguṣṭhasya tu vistāraṃ kalpayeta yavā nava |
sārddhamaṣṭayavaṃ tiryak madhyamāyāśca yojayet ||46 ||
ubhau cāṣṭayavaṃ kṛtvā saptayavā kanīyasī |
kaniṣṭhāmūlato bandhaṃ maṇeḥ pañcāṅgulaṃ matam ||47 ||
tatpramāṇena jānīyāttiryak karatalasya tu |
aṅguṣṭhamūlato bandhamaṇeryāvad dvigolakam ||48 ||
aṅguṣṭhamūlāttarjjinyā mūlaṃ sārddhakalaṃ kalet |
aṅgulyastāstriparvāḥ syurdviparvo'
ṅguṣṭhako bhavet ||49 ||
aṅguṣṭhasyāṅgulīnāṃ ca samaparvo vidhīyate |
suvartitāgrasūkṣmāśca susandhāśca prayojayet ||50 ||
svāṅgulārddhaṃ nakhaṃ tiryak parvārddhadīrghameva ca |
mūle'rddhacandrasaṃyuktaṃ karajaṃ kārayedbudhaḥ ||51 ||
pāṇiṃ pañcāṅgulaṃ kuryāttatpārśvamaṅguladvayam |
pūrṇaṃ karatalaṃ kuryāt śubhale(re)
khopaśobhitam ||52 ||
hastarekhāṃ pravakṣyāmi devānāṃ śubhalakṣaṇam |
śaṅkhaṃ padmaṃ dhvajaṃ vajraṃ cakraṃ svastikakuṇḍalam ||53 ||
kalaśaṃ śaśinaṃ chatraṃ śrīvatsāṃśukameva ca |
triśūlaṃ yavamālāśca kurvīta vasudhāṃ tathā ||54 ||
nābhiguhyakayormadhyenorumūlaṃ samaṃ kalet |
dvivitastyurudīrghatvaṃ jaṅghāṃ dīrghaṃ mukhadvayam ||55 ||
jānunī dvikale syātāṃ gulphāke(ve)
kakalau smṛtau |
dvikalau pārṣṇikau jñeyau pakvabimbaphalākṛtī ||56 ||
aṅghreḥ saptāṅgulaṃ tiryagāyāmena daśāṅgulam |
caturbhāgena pādasyāṅguṣṭhāyāmaṃ vidhīyate ||57 ||
tatsamā sūcikā hīnā madhyamā dviyavena tu |
anāmikānakhārddhena hīnaparvā kanīyasī ||58 ||
aṅguṣṭhasya ca vistāra ekādaśayavaḥ smṛtaḥ |
sūcyaṅguṣṭhakayoragre cāntaraṃ triyavaṃ bhavet ||59 ||
sūca(cī)navayavā tiryak sārddhāṣṭayavamadhyamā |
anāmāṣṭayavā tiryakkīrtyate mānalakṣaṇe ||60 ||
bāle cūtakasaṃsthānāvaṅguṣṭhau parikīrtitāḥ (tau) |
kūrmapṛṣṭhasamākāraṃ pādasyopari kārayet ||61 ||
jalūkapadasaṃsthānā aṅgulyaḥ parikīrtitāḥ |
pādau samatalau kāryau śuktyākārā nakhāḥ smṛtāḥ ||62 ||
ataḥ paraṃ pravakṣyāmi pariṇāhasya lakṣaṇam |
ṣaṭtriṃśadaṅgulaṃ jñeyaṃ śirasaḥ parimaṇḍalam ||63 ||
grīvāṣṭāṅgulivistārā triguṇaṃ parimaṇḍalam |
kakṣayormadhyavistārau viṃśatyaṅguliratra tu ||64 ||
ūna viṃśatikalaṃ kuryātpariṇāhena buddhimān |
bhujayormūlamadhyāgramaṣṭaṣaṭcaturaṅgulam ||65 ||
svavistārapramāṇena maṇḍalaṃ triguṇaṃ bhavet |
kukṣeśca madhyavistāro jñeyaḥ pañcadaśāṅgulaḥ ||66 ||
ṣoḍaśāṅgulirasyādhaḥ kaṭiraṣṭādaśāṅguliḥ |
ṣaṭgolamurumūle ca jaṃghāmadhye ṣaḍaṅguliḥ ||67 ||
jaṅghānte dvikalaṃ vindyādvistāratvena paṇḍitaḥ |
eteṣāmeva sarveṣāṃ maṇḍalaṃ triguṇaṃ bhavet ||68 ||
tathāṅgulīnāṃ sarveṣāṃ vṛttatvaṃ yatra vidyate |
pṛṣṭhataḥ śīrṣaniṣkāsaṃ kalamekaṃ prakīrtitam ||69 ||
pṛṣṭhād vaṃśasamaṃ kuryāt sphicau tulyāvalambinau |
ūrū ca piṇḍikā pārṣṇiḥ kuryāttulyāvalambinaḥ ||70 ||
pṛṣṭhasya lakṣaṇaṃ vindyādetatsaṃkṣepato dvijaḥ |
muktāhārādirasanākaṭakakeyūrakuṇḍalam ||71 ||
vastrasāṭakavinyāsaṃ śarīrasthaṃ ca kārayet |
athārcānāṃ guṇadoṣau cocyete'
dhikahīnataḥ ||72 ||
dīrghavistārasaṃyuktaṃ dadyātsthānaṃ tu susthiram |
śiraścchatrasamaṃ kāryaṃ dhanadhānyasamṛddhidam ||73 ||
lalāṭe subhru rekhā ca śāśvatīṃ dadataḥ śriyam |
sukṛtā sā bhavedarcā jāyate sasukhā prajāḥ ||74 ||
kambugrīvā bhavedarcā sarvasiddhikarī sadā |
śarīraṃ siṃhasaṃsthānaṃ subhikṣabalabarddhanam ||75 ||
bhujau karikarākārau sarvakāmārthasādhakau |
śasyasampatkaraṃ nityaṃ sūdanaṃ ca subhikṣakṛt ||76 ||
rambhorucchāgagobṛddhirgrāmabṛddhiḥ supiṇḍikā |
supādā ca bhavedarcā śīlavidyāprasādhikā ||77 ||
ityarcānāṃ praśaṃsoktā hīnadoṣamathāha ca |
durbhikṣo rāṣṭrabhaṅgaḥ syād hīnā vistāradīrghayoḥ ||78 ||
dehahīnā bhavet kubjo nāsāhīnā ca rogikaḥ |
vāmadṛṣṭiḥ paśornāśa ūrdhvadṛṣṭirdhanakṣayaḥ ||79 ||
alpākṣī maṇḍalākṣī ca kekarākṣī tathaiva ca |
hīnadṛṣṭiradhodṛṣṭirdūrataḥ parivarjayet ||80 ||
nimnakukṣirbhavedarcā śasyanāśaṃ sadā bhavet |
uruhīnā bhavedarcā garbhaṃ patati śāśvatam ||81 ||
trayo hrasvā mahādoṣo nāsikā netramaṅguliḥ |
trayo dīrghā mahādoṣā jaṅghā grīvā cibustathā ||82 ||
trayaḥ sūkṣmā mahādoṣāḥ śiraḥ karṇañca nāsikā |
trayaḥ sthūlā mahādoṣāḥ sandhiḥ kukṣirnakhastathā ||83 ||
trayo nimnā mahādoṣā hastau pādau ca locanau |
trayo hrasvā mahādoṣā grīvāṃsau bhuja eva ca ||84 ||
iti doṣaguṇaṃ jñātvā kartavyārcā vipaścitā |
navatālalakṣaṇāyāmapariṇāhau saṃprakīrtitau ||85 ||
na ca vaktre dhruvaṃ deve aṣṭādvā devamānuṣā |
mānuṣyaṃ aṣṭatālaṃ ca jananyā cāṣṭasaptamam ||86 ||
mukhaṃ (śubhaṃ)
ṣaṭsaptatālānāṃ pariṇāhe samucchrayam |
kīrtitā(taṃ)
ca yathānyāyamātreyaṃ lakṣaṇanirmitamiti ||87 ||
dīrghaṃ cāṣṭamukhaṃ kṛtvā devīṇāṃ(nāṃ)
lakṣaṇaṃ budhaḥ |
mukhaṃ ṣatkalaṃ kṛtvā dehaṃ caikādaśakalam ||88 ||
triya(striyāḥ)
grīvāstanaścaiva aṅgau cucumukhāntarau |
sarve te mukhaṃ ma(mū)
rddhā ca devīnāñca vidhīyate ||89 ||
madhyaṃ cāṣṭāṅgulaṃ kṛtvā sroṇī pañcakalā smṛtā |
kaṭī viṃśāṅgulaṃ kuryādurū caikādaśau kalau ||90 ||
jānunī a(trya)
ṅgulā caiva piṇḍī vā viṃśadaṅgulā |
gulphaṃ dvyaṅgulaṃ kuryāddevīnāṃ lakṣaṇaṃ śubham ||91 ||
kṛtvā triṃśāṅgulaṃ caiva śirasi parimaṇḍalam |
pañcāṅgulaṃ bhujo mūlaṃ triguṇaṃ maṇḍalaṃ bhavet ||92 ||
tryaṅgulaṃ maṇibandhañca maṇḍalānāṃ tathaiva ca |
ūrumadhye kalāṣaḍbhistriguṇaṃ parimaṇḍalam ||93 ||
madhye pañcāṅgulaṃ jaṅgho maṇḍalaṃ triguṇaṃ bhavet |
sarvatra triguṇaṃ kāryamaṅgulīnāṃ tathaiva ca ||94 ||
apāṅgalocanañcaiva stanau tu kaṭireva ca |
īṣanmānādhikaṃ kuryādyena vṛ(dṛ)
ṣṭisu(duḥ)
khaṃ bhavet ||95 ||
||iti devīlakṣaṇam aṣṭatālasya ||
athātaḥ sampravakṣyāmi bālānāṃ mānalakṣaṇam |
ṣaḍguṇaṃ bālarūpīṇāṃ saināpatyañca ṣaḍguṇam ||96 ||
vināyakānāṃ yakṣāṇāṃ pratimālakṣaṇaṃ śubham |
golakaṃ mūrdhni vijñeyaṃ mukhaṃ ṣaḍgolakasya tu ||97 ||
grīvā dvyaṅgulaṃ kurvīta dehe viṃśāṅgulaṃ bhavet |
arddhagolakalā nābhyāṃ khanitaṃ tryaṅgulaṃ tathā ||98 ||
ūrū saptakalā kuryāt golakaṃ jānunī tathā |
piṇḍikaṃ ṣaṭkalaṃ kuryād gulphamekāṅgulaṃ smṛtam ||99 ||
pārṣṇikaṃ tryaṅgulaṃ caiva yathāvadanupūrvaśaḥ |
pādau pañcakalaṃ dīrghamaṅguṣṭhagolakaṃ tataḥ ||100 ||
sūcyaṅguṣṭhasamā kuryād dviyava [hīnā]madhyamā |
nakhahīnaṃ anāmañca parva(yava)
hīnā kanīyasī ||101 ||
aṣṭāṅgulena hikkāso(to)
bāhū caiva navāṅgulam |
prabāhū pañcagolañca karadīrghaṃ dvigolakam ||102 ||
madhyamāṅgulaṃ dvau golaṃ nakhahīnā pradeśinī |
madhyaṃ parvanakhāhīnaṃ kārayettadanāmikā |
anāmikāparva(yava)
hīnā dīrghāṅguṣṭhakanīyasā ||103 ||
athātaḥ saṃpravakṣyāmi vistāreṇa kalāni ca |
dvikalārddhaṃ bhavenmūrdhni triguṇaṃ parimaṇḍalam ||104 ||
ṣaṭkalaṃ mukhamadhyaṃ ca karṇanāsāgrameva ca |
trikaraṃ(laṃ)
grīvamadhye ca kukṣau tu ṣoḍaśāṅgulam ||105 ||
madhye ṣaḍgolaṃ kāyasya kaṭiñca saptagolakam |
ūrūmadhyacaturgolā jānudvikalaṣaḍyavam ||106 ||
madhye pañcāṅgulañjaṅghaṃ gulphaṃ tryaṅgulameva ca |
dvikalādvyaṅgulaṃ pādau vistāreṇa prakīrtitam ||107 ||
navayavāṅguṣṭhakaṃ caiva antaraṃ triyavaṃ smṛtam |
yavāṣṭasūcikaṃ kuryāt yavasapta ca madhyamam ||108 ||
ṣaḍyavānāmikāṃ yasya yavapañca kanīyasī |
evaṃ kārayate vidvānpādāṅgulasuśobhanam ||109 ||
tryaṅgulañca tathā pārṣṇi vistareṇa prakīrtitā |
aṣṭa cāṅguṣṭhakā caiva navasaptañca madhyamā ||110 ||
||iti ātreyatilake ṣaḍrūpalakṣaṇam ||
ataḥ paraṃ pravakṣyāmi daśatālasya lakṣaṇam |
brahmā ca carccikādevī ṛṣīṇāṃ brahmarakṣasām ||111 ||
divyānāṃ caiva buddhānāṃ kārayetpratimāṃ śubhām |
eteṣāṃ kārayedvidvān anyeṣāṃ naiva (caiva)kārayet ||112 ||
dvigolakaṃ bhavecchīrṣaṃ mukhaṃ ṣaḍgolameva ca |
grīvāṃ dvigolakaṃ kuryāddehaṃ ṣaḍviṃśamaṅgulam ||113 ||
nitambaṃ dvikalaṃ viddhi kaṭiḥ pañcakalaṃ bhavet |
ṣaḍ viṃśāṅgulakaṃ ūrū jānu pañcāṅgulau smṛtau ||114 ||
ṣaḍ viśāṅgulakau jaṅghau gulphau tryaṅgulakau smṛtau |
adho bhāgā prakartavyā pañcāṅgulasusaṃsthitā ||115 ||
bāhubhāgāḥ prakartavyā aṣṭagolakameva ca |
daśagolakavijñeyā prabāhū ca vipaścitā ||116 ||
karapallavabhāgañca ṣaṭkalaṃ tu vijānantuḥ(ta) |
eteṣāṃ ceṣṭamānānāṃ kartavyaṃ śāstracintakaiḥ ||117 ||
|| iti ātreyatilake daśatālalakṣaṇam ||
athātaḥ saṃpravakṣyāmi saptatālasya lakṣaṇam |
śiro tryaṅgulavijñeyaṃ mukhaṃ ṣaṭkalameva ca ||118 ||
grīvā tryaṅgulavijñeyā kambugrīvañca kārayet |
ūnaviṃśāṅgulaṃ devamānavṛttasuśobhitam ||119 ||
ekāṅguli nitambaṃ ca golaṃ [ca]kaṭideśakam |
ūnaviṃśāṅgulaṃ urūjānu tryaṅgulameva ca ||120 ||
ūnaviṃśāṅgulaṃ jaṅghaṃ gulphamekāṅgulaṃ matam |
tryaṅgulañca adhobhāgaṃ pratimā saptatālakam ||121 ||
aṣṭāṅgulaṃ prakartavyaṃ hikkā cāsyā(cāṃsā)grameva ca |
bāhū aṅgulivijñeyā ekatālaṃ prakīrtitam ||122 ||
prabāhūsaptagolakaṃ ca kartavyaṃ munisattama |
karapallavabhāgaṃ ca aṣṭāṅgulaṃ prakīrtitam |
mānuṣyapramāṇaṃ tu kartavyaṃ śāstracintakaiḥ ||123 ||
|| iti ātreyatilake saptatālalakṣaṇam ||
athātaḥ sampravakṣyāmi catustālasya lakṣaṇam |
ekāṅguliśiraḥ kuryāt mukhaṃ dvādaśamaṅgulam ||124 ||
grīvā ekāṅgulaṃ viddhi dehaṃ dvādaśamaṅgulam |
arddhāṅgulanitambaṃ ca kaṭimekāṅgulaṃ matam ||125 ||
navāṅgulaṃ bhavedūru jānū ekāṅgulaṃ smṛtam |
jaṅghā navāṅgulā jñeyā gulphamarddhāṅgulaṃ bhavet ||126 ||
adho bhāgā prakartavyā ekāṅgulaprakīrtitā |
catuḥkalaṃ ca vijñeyā hikkā cāsyā(cāṃsā)grameva ca ||127 ||
bāhū trigolakaṃ caiva prabāhū aṣṭamaṅgulam |
saptāṅgulamitaṃ jñeyaṃ ucchritaṃ karapallavam ||128 ||
yathāśobhena vijñeyā kartavyā māṃsavartanam(nī) |
vāmanasya pramāṇaṃ tu kathitaṃ munisattama ||129 ||
|| iti ātreyatilake catustālasya lakṣaṇam ||
mahāpratimāvinyāsaṃ pravakṣyāmyadhunā śṛṇu |
daśapañcādhikairhastaiḥ pratimā kanyasī smṛtāḥ ||130 ||
dviguṇā madhyamā jñeyā jyeṣṭhā tu triguṇā smṛtāḥ |
ataḥ paraṃ na kurvīta yadicchet śreyamātmanaḥ | ||131 ||
dagdhā jīrṇā ca bhagnā ca sphuṭitā cāpi devatāḥ |
sthitāvasthāpyamānā vā sadā doṣakarā bhavet ||132 ||
dagdhārcayā anāvṛṣṭirjīrṇārcayā dhanakṣayaḥ |
bhagnārcayā kule nāśaḥ sphuṭitā yuddhamādiśet ||133 ||
arccā vā yadi vā liṅgaṃ devī mātṛgaṇastathā |
śīghramutpāṭayedeva vidhidṛṣṭena karmaṇā ||134 ||
puṣpārghaṃ ca tathā dhūpaṃ naivedyaṃ balimeva ca |
dattvā ca vāsasī caiva homakarmasamanvitaḥ ||135 ||
vipraśāntyudakaṃ caiva veda(deva)
mantreṇa kārayet |
bālarajju tathā mauñjaṃ dukūlakṣomakastathā ||136 ||
vidhirevaṃ samuddiṣṭaṃ rajju cātra vidhīyate |
vṛṣasya kakude baddhvā ākarṣejjīrṇadevatām ||137 ||
śailīmayī bhavedarccā tīrthe bahūdakeṣu ca |
nadīsaṅgamasaṃsthāne tasmiṃścaiva tu nikṣipet ||138 ||
sauvarṇaṃ rajataṃ caiva tāmraṃ raityamayīmapi |
drāvayedagninā sarvaṃ yadicchecchreyamātmani ||139 ||
dārumayī bhavedarcā navavastreṇa veṣṭayet |
ghṛtena madhunā snigdhaṃ dīptamagnau pradāpayet ||140 ||
pārthivī ca bhavedarccā yadi syānmṛṇmayīmapi |
bhūkhanitvā śiro mātre nyasettasmin prapūrayet ||141 ||
arccā [vā]yadi vā liṅgaṃ punaḥ śīghraṃ tu sthāpayet |
sarvalakṣaṇasampannā vidhidṛṣṭena sthāpayet ||142 ||
dvijaśca (jānāṃ)
bālavṛddhānāṃ mānuṣāṇāṃ śubhāya ca |
rājā jayamavāpnoti śasyavṛddhikaraṃ bhavet ||143 ||
jīrṇoddhāraṇamarccānāṃ kṛtvā(taṃ)
yena mahātmanā |
yugakoṭiśatasahasraṃ devaloke mahīyate ||144 ||
||ātreyatilake jīrṇoddhāraḥ samāptaḥ ||
pārthivī ca bhavedarccā yadi syānmṛṇmayīmapi |
bhūkhanitvā śiro mātre nyasettasmin prapūrayet ||141 ||
arccā [vā]yadi vā liṅgaṃ punaḥ śīghraṃ tu sthāpayet |
sarvalakṣaṇasampannā vidhidṛṣṭena sthāpayet ||142 ||
dvijaśca (jānāṃ)
bālavṛddhānāṃ mānuṣāṇāṃ śubhāya ca |
rājā jayamavāpnoti śasyavṛddhikaraṃ bhavet ||143 ||
jīrṇoddhāraṇamarccānāṃ kṛtvā(taṃ)
yena mahātmanā |
yugakoṭiśatasahasraṃ devaloke mahīyate ||144 ||
||ātreyatilake jīrṇoddhāraḥ samāptaḥ |
