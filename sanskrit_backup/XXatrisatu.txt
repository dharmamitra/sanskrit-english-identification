 Asaṅga: Triśatikāyāḥ prajñāpāramitāyāḥ kārikāsaptatiḥ
 paramo 'nugraho jñeyaḥ śārīraḥ saparigrahaḥ /
 prāptāprāptāvihānau ca paramā syāt parīndanā // TśPk_1
 vipulaḥ paramo 'tyanto 'viparyastaś ca cetasi /
 upakārāśayaḥ sthānaṃ yāne 'smin guṇapūritaḥ // TśPk_2
 dānaṃ pāramitāṣatkam āmiṣābhayadharmataḥ /
 ekadvayatrayeṇeha pratipat sā 'pratiṣṭhitā // TśPk_3
 ātmabhāve pratikṛtau vipāke cāpy asaktatā /
 apravṛttitadanyārthapravṛttiparivarjane // TśPk_4
 pragraho maṇḍale tredhā nimittāc cittavāraṇam /
 uttarottarasaṃdehajanmataś ca nivāraṇā // TśPk_5
 saṃskṛtatvena saṃkalpya saṃpat prāptau nivāryate /
 trailakṣaṇyānyathābhāvāt tadabhāvāt tathāgataḥ // TśPk_6
 sahetuphalagāmbhīryadeśanāsmin yugādhame /
 na niṣphalā yataḥ santi bodhisattvās trayānvitāḥ // TśPk_7
 śikṣayopāsānāt pūrvaṃ kuśalasyāvaropaṇāt /
 śīlavanto 'nyabuddheṣu guṇavantaś ca kīrtitāḥ // TśPk_8
 sapudgaleṣu dharmeṣu saṃjñāyā viprahāṇataḥ /
 prajñāvantaś ca saṃjñāyā aṣṭadhāṣṭārthabhedataḥ // TśPk_9
 pṛthagbhāvena saṃtatyā vṛtter ājīvitasthiteḥ /
 punaś ca gatilīnatvād ātmasaṃjñā caturvidhā // TśPk_10
 sarvābhāvād abhāvasya sadbhāvān nābhilāpyataḥ /
 abhilāpaprayogāc ca dharmasaṃjñā caturvidhā // TśPk_11
 adhimuktivaśāt teṣāṃ bhūtasaṃjñā prasādataḥ /
 yathārutāgrahāt saṃyagdeśitatvasya codgrahāt // TśPk_12
 phalato na mitā buddhaiḥ praṇidhijñānalakṣitāḥ /
 Iābhasatkārakāmānāṃ tadvādavinivṛttaye // TśPk_13
 asthānād ānukūlyāc ca dharmeṣv adhigamasya hi /
 kolasyeva parityāgo dharme saṃdhis tato mataḥ // TśPk_14
 nairmāṇikena no buddho dharmo nāpi ca deśitaḥ /
 deśitas tu dvayāgrāhyo 'vācyo 'vākpathalakṣaṇāt // TśPk_15
 grahaṇadeśaṇā cāsya nāpārthā puṇyasaṃgrahāt /
 puṇyaṃ bodhyanupastaṃbhād upastaṃbhād dvayasya ca // TśPk_16
 svābhāvikāptihetutvāt tadanyasya ca janmanaḥ /
 kaivalyād buddhadharmāṇām agryatvaṃ puṇyasādhanam // TśPk_17
 agrāhyānabhilapyatvaṃ svaphalānām anudgrahāt /
 dvayāvaraṇanirmokṣāt subhūtāv araṇādvayaṃ // TśPk_18
 buddhadīpaṃkarāgrāhād vakyenādhigamasya hi /
 tataś cādhigame siddhā agrāhyānabhilāpyatā // TśPk_19
 jñānaniṣyandavijñaptimātratvāt kṣetranodgrahaḥ /
 avigrahatvād agratvād avyūhaṃ vyūhatā matā // TśPk_20
 sumeror iva rājatve saṃbhoge nāsti codgrahaḥ /
 sāsravatvena cābhāvāt saṃskṛtatvena cāsya hi // TśPk_21
 bahutvabhedakhyātyarthaṃ viśeṣasya ca siddhaye /
 paurvāparyeṇa puṇyasya punar dṛṣṭāntadeśanā // TśPk_22
 dvayasya pātrīkaraṇān niṣyandatvamahatvataḥ /
 asaṃkleśasya hetutvād dhīnābhibhavanād api // TśPk_23
 tatphalaśreṣṭhaduḥkhatvād durlabhārthottamārthataḥ /
 jñeyāpāramitatvāc ca parāsādhāraṇatvataḥ // TśPk_24
 gāḍhagaṃbhīrabhāvāc ca parasūtraviśiṣṭataḥ /
 mahāśuddhānvayatvāc ca puṇyāt puṇyaṃ viśiṣyate // TśPk_25
 sahiṣṇutā ca caryāyāṃ duṣkarāyāṃ śubhā yataḥ /
 tadguṇāparimāṇatvād agrārthena nirucyate // TśPk_26
 ātmavyāpādasaṃjñāyā abhāvād duḥkhatā na ca /
 sasukhā karuṇābhāvāc caryāduḥkhaphalā tataḥ // TśPk_27
 cittātyāgābhinirhāre yatnaḥ kāryo dṛḍho yataḥ /
 kṣāntipāramitāprāptau tatprāyogika eva ca // TśPk_28
 pratipattiś ca sattvārthā vijñeyā hetubhāvataḥ /
 sattvavastunimittāt tu vijñeyā parivarjitā // TśPk_29
 nāmaskandhāś ca tadvastu tatsaṃjñāpagamāj jine /
 tadabhāvo hi buddhānāṃ tattvadarśanayogataḥ // TśPk_30
 phalāpratiṣṭhito mārgas tatphalasyāpi kāraṇam /
 buddhānāṃ bhūtavāditvāt tac ca jñeyaṃ caturvidham // TśPk_31
 pratijñā hīnayānasya mahāyānasya deśanā /
 sarvavyākaraṇānāṃ ca na visaṃvādinī yataḥ // TśPk_32
 aprāpter ānukulyāc ca na satyā na mṛṣā matā /
 yathārutaniveśasya pratipakṣeṇa deśanā // TśPk_33
 x x x x x x x x x x x x x .alābhatā /
 ajñānāt sapratiṣṭhena jñānād anyena lābhatā // TśPk_34
 tamaḥprakāśam ajñānaṃ jñānam ālokavan matam /
 pratipakṣavipakṣasya lābhahānyāmukhatvataḥ // TśPk_35
 yādṛśyā pratipattyā x x x x x x x x x /
 yat karmikā ca sā dharme pratipattis tad ucyate // TśPk_36
 vyañjane trividhā dharmadharatve śrutavistare /
 arthasya parato 'dhyātmam āptau śravaṇacintanāt // TśPk_37
 x x x x x x x x x x x x paripācane /
 vastukālamahatvena puṇyāt puṇyaṃ viśiṣyate // TśPk_38
 agocaratvaṃ kaivalyaṃ mahātmāśritatā tathā /
 durlabhaśravatā caiva dhātupuṣṭir anuttarā // TśPk_39
 x x x x x x x x x x x pātratāśraye /
 śodhanāvaraṇānāṃ ca kṣiprābhijñātvam eva ca // TśPk_40
 vicitraIokasaṃpattivipākaḥ sumahānn api /
 karmāṇi etāni dharme pratipatter matāni x // TśPk_41
 x x x x x x x x x bodhisattvakalpanā /
 cittāvaraṇam ākhyātaṃ yac cittam apratiṣṭhitaṃ // TśPk_42
 paścādvyākaraṇān no ca caryā dīpaṃkare parā /
 bodhis tac caryayā tulyā na sa x x x x x x // TśPk_43
 x x x x x x x x na mṛṣā paridīpitā /
 dharmās tato buddhadharmāḥ sarve 'bhāvasvalakṣaṇāḥ // TśPk_44
 dharmakāyena buddhas tu mataḥ saḥ puruṣopamaḥ /
 nirāvaraṇato x x x x x x x x x x x // TśPk_45
 guṇamahātmyataś cāpi mahākāyaḥ sa eva hi /
 abhāvakāyabhāvāc ca akāyo 'sau nirucyate // TśPk_46
 dharmadhātāv akuśalaḥ sattvanirvāpaṇe matiḥ /
 kṣetrāṇāṃ śodhane caiva x x x x x x x x // TśPk_47
 sattvānāṃ bodhisattvānāṃ dharmān yaś ca nairātmakān /
 buddhyādhimucyate 'nārya āryo dhīmān sa kaṭhyate // TśPk_48
 nopalambhe 'pi dharmāṇāṃ cakṣur na hi na vidyate /
 buddhānāṃ pañcadhā tac ca vitathārthasya darśanāt // TśPk_49
 nānāvithatavijñapteḥ sṃṛtyupasthānavarjanāt /
 nirādhāraprabandho 'syā vitathāto nirucyate // TśPk_50
 jñānasyādhārato jñeyā puṇye vitathatā na ca /
 tataḥ puṇyanimittaṃ hi punar dṛṣṭāntakīrtanam // TśPk_51
 na dharmakāyaniṣpattir anuvyañjanam ucyate /
 na ca lakṣaṇasaṃpattis tad akāyatvato matā // TśPk_52
 dharmakāyāvinirbhāgān na dvayaṃ na tathāgataḥ /
 saṃpattir ucyate bhūyo dvayaṃ nāsty astitā tataḥ // TśPk_53
 x x x x x x x x x x x x x kalpitā /
 dharmakāyāvinirbhāgād deśanāpy asvalakṣaṇā // TśPk_54
 deśyadaiśikagāṃbhīryaśraddhā na ca na santi hi /
 na sattvā nāpi cāsattvās te 'nāryārya x x x x // TśPk_55
 x x x x x x x x jñeyā bodhir anuttarā /
 na vṛddhyā dharmadhātau hi śuddhisāmyāt svalakṣaṇāt // TśPk_56
 upāyānuttaratvāc ca sāsravatvād adharmataḥ /
 śubhā na dharmā x x x x x x x x x x x // TśPk_57
 naiva? cāvyākṛtatve 'pi deśanā 'prāptaye matā /
 dharmaratnaṃ tataś caikaṃ ratnād anyād viśiṣyate // TśPk_58
 saṃkhyāprabhavajātīnāṃ saṃbandhasya viśeṣaṇe /
 x x x x x x x x x x x x x labhyate // TśPk_59
 samatvād dharmadhātoś ca na sattvā mocitā jinaiḥ /
 sahanāmnā yataḥ skandhā dharmadhātvabahirgatāḥ // TśPk_60
 ātmagrāhasamo dosas ta x x x x x x x /
 x x x x x grāhe hi agrāhagrāhatā matā // TśPk_61
 na caiva rūpakāyena so 'numeyas tathāgataḥ /
 dharmakāyo yataś cakravartī mābhūt tathāgataḥ // TśPk_62
 na ca lakṣaṇavaipākyapuṇy. x x x x x x /
 dharmakāyasya lābho hi upāyo yad vilakṣaṇaḥ // TśPk_63
 rūpānuśravamātreṇa na buddhajñaḥ pṛthagjanaḥ /
 tathatādharmakāyo hi yato 'vijñānagocaraḥ // TśPk_64
 na ca puṇyas x x x x x x x x x x x x /
 kṣāntilābhe 'pi nocchedo nirmalasyāsya lābhataḥ // TśPk_65
 punaḥ puṇyanimittaṃ hi tasmād dṛṣṭāntadeśanā /
 tat puṇyasyāvipākatvān nodgrahaḥ saparigrahaḥ // TśPk_66
 tan nirmāṇaphalaṃ teṣāṃ puṇya x x x x x x /
 anābhogena yat karma buddhāḥ kurvanti dikṣu ca // TśPk_67
 gatyādayas tu nirmāṇair buddhās tv avicalāḥ sadā /
 dharmadhātau ca tatsthānaṃ naikatvānyatvato matam // TśPk_68
 rajomaṣīkriyā dhātor dṛṣṭāntas tasya dyotakaḥ /
 maṣīkaraṇatā kleśakṣayasyeha nidarśanam // TśPk_69
 asaṃcayatvāpiṇḍatvam anekatvanidarśanam /
 saṃhatasthānatā tasmin nānyatve ca nidarśanam // TśPk_70
 vyavahāramātratāyā bālānām udgraho 'nyathā /
 dvayābhāvān na bodhyāptiḥ prahāṇād ātmadharmayoḥ // TśPk_71
 tasmād dṛṣṭir adṛṣṭiś ca nairarthyābhūtakalpataḥ /
 sūkṣmam āvaraṇaṃ hy etat tathā jñānāt prahīyate // TśPk_72
 jñānadvayasamādhānapraheyaṃ tac ca deśitam /
 nirmāṇaiḥ kaśaṇāt puṇyaṃ tad buddhānāṃ na nākṣayam // TśPk_73
 nirmito 'smīti cātmānaṃ kāśayantas tathāgatāḥ /
 prakāśayanti nātmānaṃ tasmāt sā kāśanā satī // TśPk_74
 saṃskāro na tathā nānyaṃ nirvāṇaṃ hi tathāgate /
 navadhā saṃbhūtasyeha saṃyagjñānaparīkṣaṇāt // TśPk_75
 dṛṣṭir nimittaṃ vijñānaṃ pratiṣṭhādehabhogatā /
 atītaṃ vartamānaṃ ca parīkṣyaṃ cāpy anāgatam // TśPk_76
 lakṣaṇasyopabhogasya pravṛtteś ca parīkṣaṇāt /
 nirmalāṃ teṣu vaśitāṃ saṃskāreṣu samāpnute // TśPk_77
 triśatikāyāḥ prajñāpāramitāyāḥ kārikāsaptatiḥ samāptā // //
 kṛtir iyam āryāsaṅgapādānām iti // //
