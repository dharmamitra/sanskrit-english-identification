Veṇukātyāyanasagotrīsūtra
Wal_1 pṛccha bhagini śrutvā te vedayiṣyāmi /
Wal_2 saṁti śramaṇa eke śramaṇa brāhmaṇāḥ ye svayaṁkṛtaṁ sukhaduḥkhaṁ prajñapayaṁti / saṁty
eke parakṛtaṁ prajñapayaṁti saṁty eke svayaṁkṛtaṁ ca parakṛtaṁ ca / saṁty eke ’svayaṁkāra?aparakārahetusamutpannaṁ
sukhaduḥkhaṁ prajñapayaṁti / yathā kathaṁ samutpannam arhantaḥ sukhaduḥkhaṁ prajñapayaṁti /
Wal_3 anyathāsamutpannam arhantaḥ sukhaduḥkhaṁ prajñapayaṁti /
Wal_4 yathā kathaṁ śramaṇa anyathāsamutpannam arhantaḥ sukhaduḥkhaṁ prajñapayaṁti /
Wal_5 pratītyasamutpannaṁ bhagini arhantaḥ sukhaduḥkhaṁ prajñapayaṁti /
Wal_6 yathā kathaṁ śramaṇa pratītyasamutpannaṁ arhantaḥ sukhaduḥkhaṁ prajñpayaṁti /
Wal_7 tena hi bhagini tvām eva prakṣyāmi yathā te kṣamati tathaitaṁ vyākuru /
Wal_8 kiṁ manyase bhagini / asti cakṣuḥ / asti śramaṇa / asti rūpam / asti śramaṇa /
Wal_9 cakṣuś ced bhagini utpadyeta api nu asti cakṣuḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā  #
/ asti śramaṇa / 
Wal_10 asti śrotram asti ghāṇam asti jihvā asti kāyaḥ asti manaḥ /
asti śramaṇa / saṁti dharmāḥ /
Wal_11 asti śrotraṁ ghrāṇaṁ jihvā kāyo manaś ced utpadyeta api nu śrotraghrāṇajihvākāyamanaḥsaṁsparśapratyayam ādhyātmam utpadyate vedayitaṁ  #
sukhaṁ vā duḥkhaṁ vā aduḥkhāsukhaṁ vā / 
asti śramaṇa /
Wal_12 evaṁ hi bhagini pratīyasamutpannam arhantaḥ sukhaduḥkhaṁ prajñapayaṁti /
Wal_13 evaṁ hi śramaṇa pratītyasamutpannam arhantaḥ sukhaṁ prajñapya yathā kathaṁ śramaṇa arhantaḥ sukhaduḥkhasya nirodhaṁ prajñapayaṁti /
Wal_14 tena hi bhagini tvām eva prakṣyāmi yathā te kṣamati tathaitaṁ vyākuru /
Wal_15 kiṁ manyase bhagini / cakṣuś ced bhagini sarveṇa sarvaṁ sarvathā apariśeṣaṁ nirudhyeta
apariśeṣan adhyastaṁ parikṣayam paryādānaṁ gacched api nu cakṣuḥsaṁsparśapratyayam
ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā /
no śramaṇa /
Wal_16 śrotraṁ ghrāṇaṁ jihvā kāyo manaś ced bhagini sarveṇa sarvaṁ sarvathā apariśeṣaṁ nirudhyeta
apariśeṣam adhyastaṁ parikṣayaṁ paryādānaṁ gacchet api nu manaḥsaṁsparśapratyayam
ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā /
no śramaṇa /
Wal_17 evaṁ hi bhagini ārhantaḥ pratītyasamutpannasya sukhaduḥkhasya nirodhaṁ prajñapayaṁti /
Wal_18 asmiṁ khalu dharmaparyāye bhāṣyamāne veṇukātyāyanasagotryā virajo vigatamalaṁ dharmeṣu dharmacakṣur utpannam …
Wal_19 atha veṇukātyāyanasagotrī dṛṣṭadharmā prāptadharmā viditadharmā paryavagāḍhadharmā
tīrṇakāṁkṣā tīrṇavicikitsā aparapratyayā ananyaneyā śāstuḥ śāsane dharmeṣu vaiśaradyaprāptā
utthāyāsanād ekāṁsam uttarāsaṁgaṁ kṛtvā yenāyuṣmān udāyī tenāṁjaliṁ praṇamya āyuṣmantam
udāyinam idam avocat /
Wal_20 abhikrāntāhaṁ śramaṇa abhikrāntā eṣāhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ
ca / upāsikāṁ ca mān dhāraya śramaṇa adyāgreṇa yāvajjīvaṁ prāṇopetaṁ śaraṇaṁgatām abhiprasannām /
Wal_21 atha udāyī veṇukātyāyanasagotrīṁ brāhmaṇīṁ dhārmyā kathayāsaṁdarśayitvā samādapayitvā samuttejayitvā saṁpraharṣayitvā utthāyāsanāt prakrāntaḥ 
