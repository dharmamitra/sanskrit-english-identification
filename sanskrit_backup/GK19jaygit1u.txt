TEXT IN PAUSA
GG_1.1-1 meghaiḥ meduram ambaram vana-bhuvaḥ śyāmāḥ tamāla-drumaiḥ
GG_1.1-2 naktam bhīruḥ ayam tvam eva tat imam rādhe gṛham prāpaya /
GG_1.1-3 ittham nanda-nideśataḥ calitayoḥ prati-adhva-kuñja-drumam
GG_1.1-4 rādhā-mādhavayoḥ jayanti yamunā-kūle rahaḥ-kelayaḥ //
GG_1.2-1 vāk-devatā-carita-citrita-citta-sadmā
GG_1.2-2 padmāvatī-caraṇa-cāraṇa-cakravartī
GG_1.2-3 śrī-vāsudeva-rati-keli-kathā-sametam
GG_1.2-4 etam karoti jayadeva-kaviḥ prabandham //
GG_1.3-1 vācaḥ pallavayati umāpatidharaḥ saṃdarbha-śuddhim girām
GG_1.3-2 jānīte jayadevaḥ eva śaraṇaḥ ślāghyaḥ durūha-drute /
GG_1.3-3 śṛṅgāra-uttara-sat-prameya-racanaiḥ ācāryagovardhana-
GG_1.3-4 spardhī kaḥ api na viśrutaḥ śrutidharaḥ dhoyī kavi-kṣmāpatiḥ //
GG_1.4-1 yadi hari-smaraṇe sarasam manaḥ
GG_1.4-2 yadi vilāsa-kalāsu kutūhalam /
GG_1.4-3 madhura-komala-kānta-pada-āvalīm
GG_1.4-4 śṛṇu tadā jayadeva-sarasvatīm //
GG_1.5-1 pralaya-payodhi-jale dhṛtavān asi vedam/
GG_1.5-2 vihita-vahitra-caritram akhedam //
GG_1.5-3 keśava dhṛta-mīna-śarīra
GG_1.5-4 jaya jagadīśa hare //
GG_1.6-1 kṣitiḥ ativipulatare tava tiṣṭhati pṛṣṭhe /
GG_1.6-2 dharaṇi-dharaṇa-kiṇa-cakra-gariṣṭhe //
GG_1.6-3 keśava dhṛta-kacchapa-rūpa
GG_1.6-4 jaya jagadīśa hare //
GG_1.7-1 vasati daśana-śikhare dharaṇī tava lagnā /
GG_1.7-2 śaśini kalaṅka-kalā iva nimagnā //
GG_1.7-3 keśava dhṛta-śūkara-rūpa
GG_1.7-4 jaya jagadīśa hare //
GG_1.8-1 tava kara-kamala-vare nakham adbhuta-śṛṅgam /
GG_1.8-2 dalita-hiraṇyakaśipu-tanu-bhṛṅgam //
GG_1.8-3 keśava dhṛta-narahari-rūpa
GG_1.8-4 jaya jagadīśa hare //
GG_1.9-1 chalayasi vikramaṇe balim adbhuta-vāmana /
GG_1.9-2 pada-nakha-nīra-janita-jana-pāvana //
GG_1.9-3 keśava dhṛta-vāmana-rūpa
GG_1.9-4 jaya jagadīśa hare //
GG_1.10-1 kṣatriya-rudhira-maye jagat apagata-pāpam /
GG_1.10-2 snapayasi payasi śamita-bhava-tāpam //
GG_1.10-3 keśava dhṛta-bhṛgupati-rūpa
GG_1.10-4 jaya jagadīśa hare //
GG_1.11-1 vitarasi dikṣu raṇe dikpati-kamanīyam /
GG_1.11-2 daśamukha-mauli-balim ramaṇīyam //
GG_1.11-3 keśava dhṛta-rāma-śarīra
GG_1.11-4 jaya jagadīśa hare //
GG_1.12-1 vahasi vapuṣi viśade vasanam jalada-ābham /
GG_1.12-2 hala-hati-bhīti-milita-yamunā-ābham //
GG_1.12-3 keśava dhṛta-haladhara-rūpa
GG_1.12-4 jaya jagadīśa hare //
GG_1.13-1 nindasi yajña-vidheḥ ahaha śruti-jātam /
GG_1.13-2 sadaya-hṛdaya darśita-paśu-ghātam //
GG_1.13-3 keśava dhṛta-buddha-śarīra
GG_1.13-4 jaya jagadīśa hare //
GG_1.14-1 mleccha-nivaha-nidhane kalayasi karavālam /
GG_1.14-2 dhūma-ketum iva kim api karālam //
GG_1.14-3 keśava dhṛta-kalki-śarīra
GG_1.14-4 jaya jagadīśa hare //
GG_1.15-1 śrījayadeva-kaveḥ idam uditam udāram /
GG_1.15-2 śṛṇu sukhadam śubhadam bhava-sāram //
GG_1.15-3 keśava dhṛta-daśa-vidha-rūpa
GG_1.15-4 jaya jagadīśa hare //
GG_1.16-1 vedān uddharate jagat nivahate bhūgolam udbibhrate
GG_1.16-2 daityam dārayate balim chalayate kṣatra-kṣayam kurvate /
GG_1.16-3 paulastyam jayate halam kalayate kāruṇyam ātanvate
GG_1.16-4 mlecchān mūrcchayate daśa-ākṛti-kṛte kṛṣṇāya tubhyam namaḥ //
GG_1.17-1 śrita-kamalā-kuca-maṇḍala dhṛta-kuṇḍala e /
GG_1.17-2 kalita-lalita-vana-māla jaya jayadeva hare //
GG_1.18-1 dina-maṇi-maṇḍala-maṇḍana bhava-khaṇḍana e /
GG_1.18-2 muni-jana-mānasa-haṃsa jaya jayadeva hare //
GG_1.19-1 kāliya-viṣa-dhara-gañjana jana-rañjana e /
GG_1.19-2 yadu-kula-nalina-dineśa jaya jayadeva hare //
GG_1.20-1 madhu-mura-naraka-vināśana garuḍa-āsana e /
GG_1.20-2 sura-kula-keli-nidāna jaya jayadeva hare //
GG_1.21-1 amala-kamala-dala-locana bhava-mocana e /
GG_1.21-2 tribhuvana-bhavana-nidhāna jaya jayadeva hare //
GG_1.22-1 janaka-sutā-kṛta-bhūṣaṇa jita-dūṣaṇa e /
GG_1.22-2 samara-śamita-daśakaṇṭha jaya jayadeva hare //
GG_1.23-1 abhinava-jaladhara-sundara dhṛta-mandara e /
GG_1.23-2 śrī-mukha-candra-cakora jaya jayadeva hare //
GG_1.24-1 śrījayadeva-kaveḥ idam kurute mudam e /
GG_1.24-2 maṅgalam ujjvala-gītam jaya jayadeva hare //
GG_1.25-1 padmā-payodhara-taṭī-parirambha-lagna-kāśmīra-mudritam
GG_1.25-2 uraḥ madhusūdanasya /
GG_1.25-3 vyakta-anurāgam iva khelat-anaṅga-kheda-sveda-ambu-pūram
GG_1.25-4 anupūrayatu priyam vaḥ //
GG_1.26-1 vasante vāsantī-kusuma-sukumāraiḥ avayavaiḥ
GG_1.26-2 bhramantīm kāntāre bahu-vihita-kṛṣṇa-anusaraṇām /
GG_1.26-3 amandam kandarpa-jvara-janita-cintā-ākulatayā
GG_1.26-4 valat-bādhām rādhām sarasam idam ūce sahacarī //
GG_1.27-1 lalita-lavaṅga-latā-pariśīlana-komala-malaya-samīre /
GG_1.27-2 madhukara-nikara-karambita-kokila-kūjita-kuñja-kuṭīre //
GG_1.27-3 viharati hariḥ iha sarasa-vasante
GG_1.27-4 nṛtyati yuvati-janena samam sakhi virahi-janasya durante //
GG_1.28-1 unmada-madana-manoratha-pathika-vadhū-jana-janita-vilāpe /
GG_1.28-2 ali-kula-saṃkula-kusuma-samūha-nirākula-bakula-kalāpe //
GG_1.28-3 viharati hariḥ iha sarasa-vasante
GG_1.28-4 nṛtyati yuvati-janena samam sakhi virahi-janasya durante //
GG_1.29-1 mṛgamada-saurabha-rabhasa-vaśaṃvada-nava-dala-māla-tamāle /
GG_1.29-2 yuva-jana-hṛdaya-vidāraṇa-manasija-nakha-ruci-kiṃśuka-jāle //
GG_1.29-3 viharati hariḥ iha sarasa-vasante
GG_1.29-4 nṛtyati yuvati-janena samam sakhi virahi-janasya durante //
GG_1.30-1 madana-mahīpati-kanaka-daṇḍa-ruci-keśara-kusuma-vikāse /
GG_1.30-2 milita-śilīmukha-pāṭali-paṭala-kṛta-smara-tūṇa-vilāse //
GG_1.30-3 viharati hariḥ iha sarasa-vasante
GG_1.30-4 nṛtyati yuvati-janena samam sakhi virahi-janasya durante //
GG_1.31-1 vigalita-lajjita-jagat-avalokana-taruṇa-karuṇa-kṛta-hāse /
GG_1.31-2 virahi-nikṛntana-kunta-mukha-ākṛti-ketaka-danturita-āśe //
GG_1.31-3 viharati hariḥ iha sarasa-vasante
GG_1.31-4 nṛtyati yuvati-janena samam sakhi virahi-janasya durante //
GG_1.32-1 mādhavikā-parimala-lalite navamālika-jāti-sugandhau /
GG_1.32-2 muni-manasām api mohana-kāriṇi taruṇa-akāraṇa-bandhau //
GG_1.32-3 viharati hariḥ iha sarasa-vasante
GG_1.32-4 nṛtyati yuvati-janena samam sakhi virahi-janasya durante //
GG_1.33-1 sphurat-atimukta-latā-parirambhaṇa-mukulita-pulakita-cūte /
GG_1.33-2 vṛndāvana-vipine parisara-parigata-yamunā-jala-pūte //
GG_1.33-3 viharati hariḥ iha sarasa-vasante
GG_1.33-4 nṛtyati yuvati-janena samam sakhi virahi-janasya durante //
GG_1.34-1 śrījayadeva--bhaṇitam idam udayati hari-caraṇa-smṛti-sāram /
GG_1.34-2 sarasa-vasanta-samaya-vana-varṇanam anugata-madana-vikāram //
GG_1.34-3 viharati hariḥ iha sarasa-vasante
GG_1.34-4 nṛtyati yuvati-janena samam sakhi virahi-janasya durante //
GG_1.35-1 dara-vidalita-mallī-valli-cañcat-parāga-
GG_1.35-2 prakaṭita-paṭa-vāsaiḥ vāsayan kānanāni /
GG_1.35-3 iha hi dahati cetaḥ ketakī-gandha-bandhuḥ
GG_1.35-4 prasarat-asamabāṇa-prāṇavat-gandhavāhaḥ //
GG_1.36-1 unmīlat-madhu-gandha-lubdha-madhupa-vyādhūta-cūta-aṅkura-
GG_1.36-2 krīḍat-kokila-kākalī-kalakalaiḥ udgīrṇa-karṇa-jvarāḥ /
GG_1.36-3 nīyante pathikaiḥ katham katham api dhyāna-avadhāna-kṣaṇa-
GG_1.36-4 prāpta-prāṇa-samā-samāgama-rasa-ullāsaiḥ amī vāsarāḥ //
GG_1.37-1 aneka-nārī-parirambha-sambhrama-sphurat-manohāri-vilāsa-lālasam /
GG_1.37-2 murārim ārāt upadarśayantī asau sakhī samakṣam punaḥ āha rādhikām //
GG_1.38-1 candana-carcita-nīla-kalevara-pīta-vasana-vanamālī /
GG_1.38-2 keli-calat-maṇi-kuṇḍala-maṇḍita-gaṇḍa-yuga-smita-śālī //
GG_1.38-3 hariḥ iha mugdha-vadhū-nikare vilāsini vilasati kelipare //
GG_1.39-1 pīna-payodhara-bhāreṇa harim parirabhya sarāgam /
GG_1.39-2 gopa-vadhūḥ anugāyati kācit udañcita-pañcama-rāgam //
GG_1.39-3 hariḥ iha mugdha-vadhū-nikare vilāsini vilasati kelipare //
GG_1.40-1 kāpi vilāsa-vilola-vilocana-khelana-janita-manojam /
GG_1.40-2 dhyāyati mugdha-vadhūḥ adhikam madhu-sūdana-vadana-sarojam //
GG_1.40-3 hariḥ iha mugdha-vadhū-nikare vilāsini vilasati kelipare //
GG_1.41-1 kāpi kapola-tale militā lapitum kimapi śruti-mūle /
GG_1.41-2 cāru cucumba nitambavatī dayitam pulakaiḥ anukūle //
GG_1.41-3 hariḥ iha mugdha-vadhū-nikare vilāsini vilasati kelipare //
GG_1.42-1 keli-kalā-kutukena ca kācit amum yamunā-jala-kūle /
GG_1.42-2 mañjula-vañjula-kuñja-gatam vicakarṣa kareṇa dukūle //
GG_1.42-3 hariḥ iha mugdha-vadhū-nikare vilāsini vilasati kelipare //
GG_1.43-1 kara-tala-tāla-tarala-valaya-āvali-kalita-kala-svana-vaṃśe /
GG_1.43-2 rāsa-rase saha-nṛtya-parā hariṇā yuvatiḥ praśaśaṃse //
GG_1.43-3 hariḥ iha mugdha-vadhū-nikare vilāsini vilasati kelipare //
GG_1.44-1 śliṣyati kāmapi cumbati kāmapi kāmapi ramayati rāmām /
GG_1.44-2 paśyati sasmita-cāru-parām aparām anugacchati vāmām //
GG_1.44-3 hariḥ iha mugdha-vadhū-nikare vilāsini vilasati kelipare //
GG_1.45-1 śrījayadeva-kaveḥ idam adbhuta-keśava-keli-rahasyam /
GG_1.45-2 vṛndāvana-vipine lalitam vitanotu śubhāni yaśasyam //
GG_1.45-3 hariḥ iha mugdha-vadhū-nikare vilāsini vilasati kelipare //
GG_1.46-1 viśveṣām anurañjanena janayan ānandam indīvara-
GG_1.46-2 śreṇī-śyāmala-komalaiḥ upanayan aṅôaiḥ anaṅga-utsavam /
GG_1.46-3 svacchandam vraja-sundarībhiḥ abhitaḥ prati-aṅgam āliṅgitaḥ
GG_1.46-4 śṛṅgāraḥ sakhi mūrtimān iva madhau mugdhaḥ hariḥ krīḍati //
GG_1.47-1 adya utsaṅga-vasat-bhujaṅga-kavala-kleśāt iva īśa-acalam
GG_1.47-2 prāleya-plavana-icchayā anusarati śrīkhaṇḍa-śaila-anilaḥ /
GG_1.47-3 kim ca snigdha-rasāla-mauli-mukulāni ālokya harṣa-udayāt
GG_1.47-4 unmīlanti kuhūḥ kuhūḥ iti kala-uttālāḥ pikānām giraḥ //
GG_2.1-1 viharati vane rādhā sādhāraṇa-praṇaye harau
GG_2.1-2 vigalita-nija-utkarṣāt īrṣyā-vaśena gatā anyataḥ /
GG_2.1-3 kvacit api latā-kuñje guñjat-madhuvrata-maṇḍalī-
GG_2.1-4 mukhara-śikhare līnā dīnā api uvāca rahaḥ sakhīm //
GG_2.2-1 saṃcarat-adhara-sudhā-madhura-dhvani-mukharita-mohana-vaṃśam /
GG_2.2-2 calita-dṛk-añcala-cañcala-mauli-kapola-vilola-vataṃsam //
GG_2.2-3 rāse harim iha vihita-vilāsam smarati manaḥ mama kṛta-parihāsam //
GG_2.3-1 candraka-cāru-mayūra-śikhaṇḍaka-maṇḍala-valayita-keśam /
GG_2.3-2 pracura-purandara-dhanuḥ-anurañjita-medura-mudira-suveśam //
GG_2.3-3 rāse harim iha vihita-vilāsam smarati manaḥ mama kṛta-parihāsam //
GG_2.4-1 gopa-kadamba-nitambavatī-mukha-cumbana-lambhita-lobham /
GG_2.4-2 bandhujīva-madhura-adhara-pallavam ullasita-smita-śobham //
GG_2.4-3 rāse harim iha vihita-vilāsam smarati manaḥ mama kṛta-parihāsam //
GG_2.5-1 vipula-pulaka-bhuja-pallava-valayita-ballava-yuvati-sahasram /
GG_2.5-2 kara-caraṇa-urasi maṇi-gaṇa-bhūṣaṇa-kiraṇa-vibhinna-tamisram //
GG_2.5-3 rāse harim iha vihita-vilāsam smarati manaḥ mama kṛta-parihāsam //
GG_2.6-1 jalada-paṭala-valat-indu-vinindaka-candana-tilaka-lalāṭam /
GG_2.6-2 pīna-ghana-stana-maṇḍala-mardana-nirdaya-hṛdaya-kapāṭam //
GG_2.6-3 rāse harim iha vihita-vilāsam smarati manaḥ mama kṛta-parihāsam //
GG_2.7-1 maṇi-maya-makara-manohara-kuṇḍala-maṇḍita-gaṇḍam udāram /
GG_2.7-2 pīta-vasanam anugata-muni-manuja-sura-asura-vara-parivāram //
GG_2.7-3 rāse harim iha vihita-vilāsam smarati manaḥ mama kṛta-parihāsam //
GG_2.8-1 viśada-kadamba-tale militam kali-kaluṣa-bhayaṃ śamayantam /
GG_2.8-2 mām api kimapi taraṅgat-anaṅga-dṛśā manasā ramayantam //
GG_2.8-3 rāse harim iha vihita-vilāsam smarati manaḥ mama kṛta-parihāsam //
GG_2.9-1 śrījayadeva-bhaṇitam atisundara-mohana-madhuripu-rūpam /
GG_2.9-2 hari-caraṇa-smaraṇam prati saṃprati puṇyavatām anurūpam //
GG_2.9-3 rāse harim iha vihita-vilāsam smarati manaḥ mama kṛta-parihāsam //
GG_2.10-1 gaṇayati guṇa-grāmam bhāmam bhramāt api na īhate
GG_2.10-2 vahati ca parītoṣam doṣam vimuñcati dūrataḥ /
GG_2.10-3 yuvatiṣu valat-tṛṣṇe kṛṣṇe vihāriṇi mām vinā
GG_2.10-4 punaḥ api manaḥ vāmam kāmam karoti karomi kim //
GG_2.11-1 nibhṛta-nikuñja-gṛham gatayā niśi rahasi nilīya vasantam /
GG_2.11-2 cakita-vilokita-sakala-diśā rati-rabhasa-rasena hasantam //
GG_2.11-3 sakhi he keśimathanam udāram
GG_2.11-4 ramaya mayā saha madana-manoratha-bhāvitayā savikāram //
GG_2.12-1 prathama-samāgama-lajjitayā paṭu-cāṭu-śataiḥ anukūlam /
GG_2.12-2 mṛdu-madhura-smita-bhāṣitayā śithilī-kṛta-jaghana-dukūlam //
GG_2.12-3 sakhi he keśimathanam udāram
GG_2.12-4 ramaya mayā saha madana-manoratha-bhāvitayā savikāram //
GG_2.13-1 kisalaya-śayana-niveśitayā ciram urasi mama eva śayānam /
GG_2.13-2 kṛta-parirambhaṇa-cumbanayā parirabhya kṛta-adhara-pānam //
GG_2.13-3 sakhi he keśimathanam udāram
GG_2.13-4 ramaya mayā saha madana-manoratha-bhāvitayā savikāram //
GG_2.14-1 alasa-nimīlita-locanayā pulaka-āvali-lalita-kapolam /
GG_2.14-2 śrama-jala-sakala-kalevarayā vara-madana-madāt atilolam //
GG_2.14-3 sakhi he keśimathanam udāram
GG_2.14-4 ramaya mayā saha madana-manoratha-bhāvitayā savikāram //
GG_2.15-1 kokila-kala-rava-kūjitayā jita-manasija-tantra-vicāram /
GG_2.15-2 ślatha-kusuma-ākula-kuntalayā nakha-likhita-ghana-stana-bhāram //
GG_2.15-3 sakhi he keśimathanam udāram
GG_2.15-4 ramaya mayā saha madana-manoratha-bhāvitayā savikāram //
GG_2.16-1 caraṇa-raṇita-maṇi-nūpurayā paripūrita-surata-vitānam /
GG_2.16-2 mukhara-viśṛṅkhala-mekhalayā sa-kacagraha-cumbana-dānam //
GG_2.16-3 sakhi he keśimathanam udāram
GG_2.16-4 ramaya mayā saha madana-manoratha-bhāvitayā savikāram //
GG_2.17-1 rati-sukha-samaya-rasa-ālasayā dara-mukulita-nayana-sarojam /
GG_2.17-2 niḥsaha-nipatita-tanu-latayā madhusūdanam udita-manojam //
GG_2.17-3 sakhi he keśimathanam udāram
GG_2.17-4 ramaya mayā saha madana-manoratha-bhāvitayā savikāram //
GG_2.18-1 śrījayadeva-bhaṇitam idam atiśaya-madhuripu-nidhuvana-śīlam /
GG_2.18-2 sukham utkaṇṭhita-gopa-vadhū-kathitam vitanotu salīlam //
GG_2.18-3 sakhi he keśimathanam udāram
GG_2.18-4 ramaya mayā saha madana-manoratha-bhāvitayā savikāram //
GG_2.19-1 hasta-srasta-vilāsa-vaṃśam anṛju-bhrū-vallimat ballavī-
GG_2.19-2 vṛnda-utsāri-dṛk-anta-vīkṣitam atisveda-ārdra-gaṇḍa-sthalam /
GG_2.19-3 mām udvīkṣya vilakṣitam smita-sudhā-mugdha-ānanam kānane
GG_2.19-4 govindam vraja-sundarī-gaṇa-vṛtam paśyāmi hṛṣyāmi ca //
GG_2.20-1 durāloka-stoka-stabaka-navaka-aśoka-latikā-
GG_2.20-2 vikāsaḥ kāsāra-upavana-pavanaḥ'pi vyathayati /
GG_2.20-3 api bhrāmyat-bhṛṅgī-raṇita-ramaṇīyā na mukula-
GG_2.20-4 prasūtiḥ cūtānām sakhi śikhariṇī iyam sukhayati //
GG_3.1-1 kaṃsāriḥ api saṃsāra-vāsanā-bandha-śṛṅkhalām /
GG_3.1-2 rādhām ādhāya hṛdaye tatyāja vraja-sundarīḥ //
GG_3.2-1 itaḥ tataḥ tām anusṛtya rādhikām anaṅga-bāṇa-vraṇa-khinna-mānasaḥ /
GG_3.2-2 kṛta-ānutāpaḥ sa kalinda-nandinī-taṭa-anta-kuñje viṣasāda mādhavaḥ //
GG_3.3-1 mām iyam calitā vilokya vṛtam vadhū-nicayena /
GG_3.3-2 sa-aparādhatayā mām api na vārita-atibhayena //
GG_3.3-3 harihari hata-ādaratayā gatā sā kupitā iva //
GG_3.4-1 kim kariṣyati kim vadiṣyati sā ciram viraheṇa /
GG_3.4-2 kim dhanena janena kim mama jīvitena gṛheṇa //
GG_3.4-3 harihari hata-ādaratayā gatā sā kupitā iva //
GG_3.5-1 cintayāmi tat-ānanam kuṭila-bhru kopa-bhareṇa /
GG_3.5-2 śoṇa-padmam iva upari bhramatā ākulam bhramareṇa //
GG_3.5-3 harihari hata-ādaratayā gatā sā kupitā iva //
GG_3.6-1 tām aham hṛdi saṃgatām aniśam bhṛśam ramayāmi /
GG_3.6-2 kim vane anusarāmi tām iha kim vṛthā vilapāmi //
GG_3.6-3 harihari hata-ādaratayā gatā sā kupitā iva //
GG_3.7-1 tanvi khinnam asūyayā hṛdayam tava ākalayāmi /
GG_3.7-2 tat na vedmi kutaḥ gatā asi na tena te anunayāmi //
GG_3.7-3 harihari hata-ādaratayā gatā sā kupitā iva //
GG_3.8-1 dṛśyase purataḥ gata-āgatam eva me vidadhāsi /
GG_3.8-2 kim purā iva sasaṃbhramaṃ parirambhaṇam na dadāsi //
GG_3.8-3 harihari hata-ādaratayā gatā sā kupitā iva //
GG_3.9-1 kṣamyatām aparam kadāpi tava īdṛśam na karomi /
GG_3.9-2 dehi sundari darśanam mama manmathena dunomi //
GG_3.9-3 harihari hata-ādaratayā gatā sā kupitā iva //
GG_3.10-1 varṇitam jayadevakena hareḥ idam pravaṇena /
GG_3.10-2 kindubilva-samudra-sambhava-rohiṇī-ramaṇena //
GG_3.10-3 harihari hata-ādaratayā gatā sā kupitā iva //
GG_3.11-1 hṛdi bisa-latā-hāraḥ na ayam bhujaṅgama-nāyakaḥ
GG_3.11-2 kuvalaya-dala-śreṇī kaṇṭhe na sā garala-dyutiḥ /
GG_3.11-3 malayaja-rajaḥ na idam bhasma prihāra-hite mayi
GG_3.11-4 prahara na hara-bhrāntyā anaṅga krudhā kim u dhāvasi //
GG_3.12-1 pāṇau mā kuru cūta-sāyakam amum mā cāpam āropaya
GG_3.12-2 krīḍā-nirjita-viśva mūrcchita-jana-āghātena kim pauruṣam /
GG_3.12-3 tasyāḥ eva mṛgī-dṛśaḥ manasija-preṅkhat-kaṭākṣa-āśuga-
GG_3.12-4 śreṇī-jarjaritam manāk api manaḥ na adya api saṃdhukṣate //
GG_3.13-1 bhrū-cāpe nihitaḥ kaṭākṣa-viśikhaḥ nirmātu marma-vyathām
GG_3.13-2 śyāma-ātmā kuṭilaḥ karotu kabarī-bhāraḥ api māra-udyamam /
GG_3.13-3 moham tāvat ayam ca tanvi tanutām bimba-adharaḥ rāgavān
GG_3.13-4 sat-vṛtta-stana-maṇḍalaḥ tava katham prāṇaiḥ mama krīḍati //
GG_3.14-1 tāni sparśa-sukhāni te ca taralāḥ snigdhāḥ dṛśoḥ vibhramāḥ
GG_3.14-2 tat-vaktra-ambuja-saurabham saḥ ca sudhā-syandī girām vakrimā /
GG_3.14-3 sā bimba-adhara-mādhurī iti viṣaya-āsaṅge api cet mānasam
GG_3.14-4 tasyām lagna-samādhi hanta viraha-vyādhiḥ katham vardhate //
GG_3.15-1 bhrū-pallavam dhanuḥ apāṅga-taraṅgitāni
GG_3.15-2 bāṇāḥ guṇaḥ śravaṇa-pāliḥ iti smareṇa /
GG_3.15-3 tasyām anaṅga-jaya-jaṅgama-devatāyām
GG_3.15-4 astrāṇi nirjita-jaganti kim arpitāni //
GG_4.1-1 yamunā-tīra-vānīra-nikuñje mandam-āsthitam /
GG_4.1-2 prāha prema-bhara-udbhrāntam mādhavam rādhikā-sakhī //
GG_4.2-1 nindati candanam indukaraṇam anu vindati khedam adhīram /
GG_4.2-2 vyāla-nilaya-milanena garalam iva kalayati malaya-samīram //
GG_4.2-3 sā virahe tava dīnā
GG_4.2-4 mādhava manasija-viśikha-bhayāt iva bhāvanayā tvayi līnā //
GG_4.3-1 avirala-nipatita-madana-śarāt iva bhavat-avanāya viśālam /
GG_4.3-2 sva-hṛdaya-marmaṇi varma karoti sajala-nalinī-dala-jālam //
GG_4.3-3 sā virahe tava dīnā
GG_4.3-4 mādhava manasija-viśikha-bhayāt iva bhāvanayā tvayi līnā //
GG_4.4-1 kusuma-viśikha-śara-talpam analpa-vilāsa-kalā-kamanīyam /
GG_4.4-2 vratam iva tava parirambha-sukhāya karoti kusuma-śayanīyam //
GG_4.4-3 sā virahe tava dīnā
GG_4.4-4 mādhava manasija-viśikha-bhayāt iva bhāvanayā tvayi līnā //
GG_4.5-1 vahati ca galita-vilocana-jala-bharam ānana-kamalam udāram /
GG_4.5-2 vidhum iva vikaṭa-vidhuntuda-danta-dalana-galita-amṛta-dhāram //
GG_4.5-3 sā virahe tava dīnā
GG_4.5-4 mādhava manasija-viśikha-bhayāt iva bhāvanayā tvayi līnā //
GG_4.6-1 vilikhati rahasi kuraṅga-madena bhavantam asamaśara-bhūtam /
GG_4.6-2 praṇamati makaram adhaḥ vinidhāya kare ca śaram nava-cūtam //
GG_4.6-3 sā virahe tava dīnā
GG_4.6-4 mādhava manasija-viśikha-bhayāt iva bhāvanayā tvayi līnā //
GG_4.7-1 prati-padam idam api nigadati mādhava tava caraṇe patitā aham /
GG_4.7-2 tvayi vimukhe mayi sapadi sudhā-nidhiḥ api tanute tanu-dāham //
GG_4.7-3 sā virahe tava dīnā
GG_4.7-4 mādhava manasija-viśikha-bhayāt iva bhāvanayā tvayi līnā //
GG_4.8-1 dhyāna-layena puraḥ parikalpya bhavantam atīva durāpam /
GG_4.8-2 vilapati hasati viṣīdati roditi cañcati muñcati tāpam //
GG_4.8-3 sā virahe tava dīnā
GG_4.8-4 mādhava manasija-viśikha-bhayāt iva bhāvanayā tvayi līnā //
GG_4.9-1 śrījayadeva-bhaṇitam idam adhikam yadi manasā naṭanīyam /
GG_4.9-2 hari-viraha-ākula-ballava-yuvati-sakhī-vacanam paṭhanīyam //
GG_4.9-3 sā virahe tava dīnā
GG_4.9-4 mādhava manasija-viśikha-bhayāt iva bhāvanayā tvayi līnā //
GG_4.10-1 āvāsaḥ vipināyate priya-sakhī-mālā api jālāyate
GG_4.10-2 tāpaḥ api śvasitena dāva-dahana-jvālā-kalāpāyate /
GG_4.10-3 sā api tvat-viraheṇa hanta hariṇīrūpāyate hā katham
GG_4.10-4 kandarpaḥ api yamāyate viracayan śārdūla-vikrīḍitam //
GG_4.11-1 stana-vinihitam api hāram udāram /
GG_4.11-2 sā manute kṛśa-tanuḥ atibhāram //
GG_4.11-3 rādhikā virahe tava keśava //
GG_4.12-1 sarasa-masṛṇam api malayaja-paṅkam /
GG_4.12-2 paśyati viṣam iva vapuṣi saśaṅkam //
GG_4.12-3 rādhikā virahe tava keśava //
GG_4.13-1 śvasita-pavanam anupama-pariṇāham /
GG_4.13-2 madana-dahanam iva vahati sadāham //
GG_4.13-3 rādhikā virahe tava keśava //
GG_4.14-1 diśi diśi kirati sajala-kaṇa-jālam /
GG_4.14-2 nayana-nalinam iva vigalita-nālam //
GG_4.14-3 rādhikā virahe tava keśava //
GG_4.15-1 nayana-viṣayam api kisalaya-talpam /
GG_4.15-2 kalayati vihita-hutāśa-vikalpam //
GG_4.15-3 rādhikā virahe tava keśava //
GG_4.16-1 tyajati na pāṇi-talena kapolam /
GG_4.16-2 bāla-śaśinam iva sāyam alolam //
GG_4.16-3 rādhikā virahe tava keśava //
GG_4.17-1 hariḥ iti hariḥ iti japati sakāmam /
GG_4.17-2 viraha-vihita-maraṇā iva nikāmam //
GG_4.17-3 rādhikā virahe tava keśava //
GG_4.18-1 śrījayadeva-bhaṇitam iti gītam /
GG_4.18-2 sukhayatu keśava-padam upanītam //
GG_4.18-3 rādhikā virahe tava keśava //
GG_4.19-1 sā romāñcati sītkaroti vilapati utkampate tāmyati
GG_4.19-2 dhyāyati udbhramati pramīlati patati udyāti mūrcchati api /
GG_4.19-3 etāvati atanu-jvare vara-tanuḥ jīvet na kim te rasāt
GG_4.19-4 svaḥ-vaidya-pratima prasīdasi yadi tyaktaḥ anyathā na antakaḥ //
GG_4.20-1 smara-āturām daivata-vaidya-hṛdya tvat-aṅga-saṅga-amṛta-mātra-sādhyām /
GG_4.20-2 vimukta-bādhām kuruṣe na rādhām upendra vajrāt api dāruṇaḥ asi //
GG_4.21-1 kandarpa-jvara-saṃjvara-ātura-tanoḥ āścaryam asyāḥ ciram
GG_4.21-2 cetaḥ candana-candramaḥ-kamalinī-cintāsu saṃtāmyati /
GG_4.21-3 kiṃtu klānti-vaśena śītala-tanum tvām ekam eva priyam
GG_4.21-4 dhyāyantī rahasi sthitā katham api kṣīṇā kṣaṇam prāṇiti //
GG_4.22-1 kṣaṇam api virahaḥ purā na sehe
GG_4.22-2 nayana-nimīlana-khinnayā yayā te /
GG_4.22-3 śvasiti katham asau rasāla-śākhām
GG_4.22-4 cira-viraheṇa vilokya puṣpita-agrām //
GG_5.1-1 aham iha nivasāmi yāhi rādhām anunaya mat-vacanena ca ānayethāḥ /
GG_5.1-2 iti madhuripuṇā sakhī niyuktā svayam idam etya punaḥ jagāda rādhām //
GG_5.2-1 vahati malaya-samīre madanam upanidhāya /
GG_5.2-2 sphuṭati kusuma-nikare virahi-hṛdaya-dalanāya //
GG_5.2-3 tava virahe vanamālī sakhi sīdati //
GG_5.3-1 dahati śiśira-mayūkhe maraṇam anukaroti /
GG_5.3-2 patati madana-viśikhe vilapati vikalataraḥ ati //
GG_5.3-3 tava virahe vanamālī sakhi sīdati //
GG_5.4-1 dhvanati madhupa-samūhe śravaṇam apidadhāti /
GG_5.4-2 manasi valita-virahe niśi niśi rujam upayāti //
GG_5.4-3 tava virahe vanamālī sakhi sīdati //
GG_5.5-1 vasati vipina-vitāne tyajati lalita-dhāma /
GG_5.5-2 luṭhati dharaṇi-śayane bahu vilapati tava nāma //
GG_5.5-3 tava virahe vanamālī sakhi sīdati //
GG_5.6-1 bhaṇati kavi-jayadeve virahi-vilasitena /
GG_5.6-2 manasi rabhasa-vibhave hariḥ udayatu sukṛtena //
GG_5.6-3 tava virahe vanamālī sakhi sīdati //
GG_5.7-1 pūrvam yatra samam tvayā ratipateḥ āsāditāḥ siddhayaḥ
GG_5.7-2 tasmin eva nikuñja-manmatha-mahā-tīrthe punaḥ mādhavaḥ /
GG_5.7-3 dhyāyan tvām aniśam japan api tava eva ālāpa-mantra-āvalīm
GG_5.7-4 bhūyaḥ tvat-kuca-kumbha-nirbhara-parīrambha-amṛtam vāñchati //
GG_5.8-1 rati-sukha-sāre gatam abhisāre madana-manohara-veśam /
GG_5.8-2 na kuru nitambini gamana-vilambanam anusara tam hṛdaya-īśam //
GG_5.8-3 dhīra-samīre yamunā-tīre vasati vane vanamālī //
GG_5.9-1 nāma-sametam kṛta-saṅketam vādayate mṛdu-veṇum /
GG_5.9-2 bahu manute nanu te tanu-saṃgata-pavana-calitam api reṇum //
GG_5.9-3 dhīra-samīre yamunā-tīre vasati vane vanamālī //
GG_5.10-1 patati patatre vicalati patre śaṅkita-bhavat-upayānam /
GG_5.10-2 racayati śayanam sacakita-nayanam paśyati tava panthānam //
GG_5.10-3 dhīra-samīre yamunā-tīre vasati vane vanamālī //
GG_5.11-1 mukharam adhīram tyaja mañjīram ripum iva keli-sulolam /
GG_5.11-2 cala sakhi kuñjam satimira-puñjam śīlaya nīla-nicolam //
GG_5.11-3 dhīra-samīre yamunā-tīre vasati vane vanamālī //
GG_5.12-1 urasi murāreḥ upahita-hāre ghane iva tarala-balāke /
GG_5.12-2 taḍit iva pīte rati-viparīte rājasi sukṛta-vipāke //
GG_5.12-3 dhīra-samīre yamunā-tīre vasati vane vanamālī //
GG_5.13-1 vigalita-vasanam parihṛta-rasanam ghaṭaya jaghanam apidhānam /
GG_5.13-2 kisalaya-śayane paṅkaja-nayane nidhim iva harṣa-nidānam //
GG_5.13-3 dhīra-samīre yamunā-tīre vasati vane vanamālī //
GG_5.14-1 hariḥ abhimānī rajaniḥ idānīm iyam api yāti virāmam /
GG_5.14-2 kuru mama vacanam satvara-racanam pūraya madhuripu-kāmam //
GG_5.14-3 dhīra-samīre yamunā-tīre vasati vane vanamālī //
GG_5.15-1 śrījayadeve kṛta-hari-seve bhaṇati parama-ramaṇīyam /
GG_5.15-2 pramudita-hṛdayam harim atisadayam namata sukṛta-kamanīyam //
GG_5.15-3 dhīra-samīre yamunā-tīre vasati vane vanamālī //
GG_5.16-1 vikirati muhuḥ śvāsān āśāḥ puraḥ muhuḥ īkṣate
GG_5.16-2 praviśati muhuḥ kuñjam guñjan muhuḥ bahu tāmyati /
GG_5.16-3 racayati muhuḥ śayyām paryākulam muhuḥ īkṣate
GG_5.16-4 madana-kadana-klāntaḥ kānte priyaḥ tava vartate //
GG_5.17-1 tvat-vāmyena samam samagram adhunā tigmāṃśuḥ astam gataḥ
GG_5.17-2 govindasya manorathena ca samam prāptam tamaḥ sāndratām /
GG_5.17-3 kokānām karuṇa-svanena sadṛśī dīrghā mat-abhyarthanā
GG_5.17-4 tat mugdhe viphalam vialambanam asau ramyaḥ abhisāra-kṣaṇaḥ //
GG_5.18-1 āśleṣāt anu cumbanāt anu nakha-ullekhāt anu svāntaja-
GG_5.18-2 prodbodhāt anu saṃbhramāt anu rata-ārambhāt anu prītayoḥ /
GG_5.18-3 anya-artham gatayoḥ bhramāt militayoḥ saṃbhāṣaṇaiḥ jānatoḥ
GG_5.18-4 dampatyoḥ iha kaḥ na kaḥ na tamasi vrīḍā-vimiśraḥ rasaḥ //
GG_5.19-1 sabhaya-cakitam vinyasyantīm dṛśam timire pathi
GG_5.19-2 pratitaru muhuḥ sthitvā mandam padāni vitanvatīm /
GG_5.19-3 katham api rahaḥ prāptām aṅgaiḥ anaṅga-taraṅgibhiḥ
GG_5.19-4 sumukhi subhagaḥ paśyan saḥ tvām upaitu kṛta-arthatām //
GG_6.1-1 atha tām gantum aśaktām ciram anuraktām latā-gṛhe dṛṣṭvā /
GG_6.1-2 tat-caritam govinde manasija-mande sakhī prāha //
GG_6.2-1 paśyati diśi diśi rahasi bhavantam /
GG_6.2-2 tat-adhara-madhura-madhūni pibantam //
GG_6.2-3 nātha hare sīdati rādhā vāsa-gṛhe //
GG_6.3-1 tvat-abhisaraṇa-rabhasena valantī /
GG_6.3-2 patati padāni kiyanti calantī //
GG_6.3-3 nātha hare sīdati rādhā vāsa-gṛhe //
GG_6.4-1 vihita-viśada-bisa-kisalaya-valayā /
GG_6.4-2 jīvati param iha tava rati-kalayā //
GG_6.4-3 nātha hare sīdati rādhā vāsa-gṛhe //
GG_6.5-1 muhuḥ avalokita-maṇḍana-līlā /
GG_6.5-2 madhuripuḥ aham iti bhāvana-śīlā //
GG_6.5-3 nātha hare sīdati rādhā vāsa-gṛhe //
GG_6.6-1 tvaritam upaiti na katham abhisāram /
GG_6.6-2 hariḥ iti vadati sakhīm anuvāram //
GG_6.6-3 nātha hare sīdati rādhā vāsa-gṛhe //
GG_6.7-1 śliṣyati cumbati jaladhara-kalpam /
GG_6.7-2 hariḥ upagataḥ iti timiram analpam //
GG_6.7-3 nātha hare sīdati rādhā vāsa-gṛhe //
GG_6.8-1 bhavati vilambini vigalita-lajjā /
GG_6.8-2 vilapati roditi vāsaka-sajjā //
GG_6.8-3 nātha hare sīdati rādhā vāsa-gṛhe //
GG_6.9-1 śrījayadeva-kaveḥ idam uditam /
GG_6.9-2 rasika-janam tanutām atimuditam //
GG_6.9-3 nātha hare sīdati rādhā vāsa-gṛhe //
GG_6.10-1 vipula-pulaka-pāliḥ sphīta-sītkāram antar-
GG_6.10-2 janita-jaḍima-kāku-vyākulam vyāharantī /
GG_6.10-3 tava kitava vidhāya amanda-kandarpa-cintām
GG_6.10-4 rasa-jaladhi-nimagnā dhyāna-lagnā mṛgākṣī //
GG_6.11-1 aṅgeṣu ābharaṇam karoti bahuśaḥ patre api saṃcāriṇi
GG_6.11-2 prāptam tvām pariśaṅkate vitanute śayyām ciram dhyāyati /
GG_6.11-3 iti ākalpa-vikalpa-talpa-racanā-saṃkalpa-līlā-śata-
GG_6.11-4 vyāsaktā api vinā tvayā vara-tanuḥ naiṣā niśām neṣyati //
GG_7.1-1 atra antare ca kulaṭā-kula-vartma-pāta-
GG_7.1-2 saṃjāta-pātakaḥ iva sphuṭa-lāñchana-śrīḥ /
GG_7.1-3 vṛndāvana-antaram adīpayat aṃśu-jālaiḥ
GG_7.1-4 diksundarī-vadana-candana-binduḥ induḥ //
GG_7.2-1 prasarati śaśa-dhara-bimbe vihita-vilambe ca mādhave vidhurā /
GG_7.2-2 viracita-vividha-vilāpam sā paritāpam cakāra uccaiḥ //
GG_7.3-1 kathita-samaye api hariḥ ahaha na yayau vanam /
GG_7.3-2 mama viphalam idam amala-rūpam api yauvanam //
GG_7.3-3 yāmi he kam iha śaraṇam sakhī-jana-vacana-vañcitā //
GG_7.4-1 yat anugamanāya niśi gahanam api śīlitam /
GG_7.4-2 tena mama hṛdayam idam asamaśara-kīlitam //
GG_7.4-3 yāmi he kam iha śaraṇam sakhī-jana-vacana-vañcitā //
GG_7.5-1 mama maraṇam eva varam ativitatha-ketanā /
GG_7.5-2 kim iha viṣahāmi viraha-analam acetanā //
GG_7.5-3 yāmi he kam iha śaraṇam sakhī-jana-vacana-vañcitā //
GG_7.6-1 mām ahaha vidhurayati madhura-madhu-yāminī /
GG_7.6-2 kāpi harim anubhavati kṛta-sukṛta-kāminī //
GG_7.6-3 yāmi he kam iha śaraṇam sakhī-jana-vacana-vañcitā //
GG_7.7-1 ahaha kalayāmi valaya-ādi-maṇi-bhūṣaṇam /
GG_7.7-2 hari-viraha-dahana-vahanena bahu-dūṣaṇam //
GG_7.7-3 yāmi he kam iha śaraṇam sakhī-jana-vacana-vañcitā //
GG_7.8-1 kusuma-sukumāra-tanum atanu-śara-līlayā /
GG_7.8-2 srak api hṛdi hanti mām ativiṣama-śilayā //
GG_7.8-3 yāmi he kam iha śaraṇam sakhī-jana-vacana-vañcitā //
GG_7.9-1 aham iha nivasāmi nagaṇita-vana-vetasā /
GG_7.9-2 smarati madhusūdanaḥ mām api na cetasā //
GG_7.9-3 yāmi he kam iha śaraṇam sakhī-jana-vacana-vañcitā //
GG_7.10-1 hari-caraṇa-śaraṇa-jayadeva-kavi-bhāratī /
GG_7.10-2 vasatu hṛdi yuvatiḥ iva komala-kalāvatī //
GG_7.10-3 yāmi he kam iha śaraṇam sakhī-jana-vacana-vañcitā //
GG_7.11-1 tat kim kāmapi kāminīm abhisṛtaḥ kim vā kalā-kelibhiḥ
GG_7.11-2 baddhaḥ bandhubhiḥ andhakāriṇi vana-upānte kim u bhrāmyati /
GG_7.11-3 kāntaḥ klānta-manāḥ manāk api pathi prasthātum eva akṣamaḥ
GG_7.11-4 saṃketī-kṛta-mañju-vañjula-latā-kuñje api yat na āgataḥ //
GG_7.12-1 atha āgatām mādhavam antareṇa sakhīm iyam vīkṣya viṣāda-mūkām /
GG_7.12-2 viśaṅkamānā ramitam kayāpi janārdanam dṛṣṭavat etat āha //
GG_7.13-1 smara-samara-ucita-viracita-veśā /
GG_7.13-2 galita-kusuma-dara-vilulita-keśā //
GG_7.13-3 kāpi madhuripuṇā vilasati yuvatiḥ adhika-guṇā //
GG_7.14-1 hari-parirambhaṇa-valita-vikārā /
GG_7.14-2 kuca-kalaśa-upari taralita-hārā //
GG_7.14-3 kāpi madhuripuṇā vilasati yuvatiḥ adhika-guṇā //
GG_7.15-1 vicalat-alaka-lalita-ānana-candrā /
GG_7.15-2 tat-adhara-pāna-rabhasa-kṛta-tandrā //
GG_7.15-3 kāpi madhuripuṇā vilasati yuvatiḥ adhika-guṇā //
GG_7.16-1 cañcala-kuṇḍala-dalita-kapolā /
GG_7.16-2 mukharita-rasana-jaghana-gati-lolā //
GG_7.16-3 kāpi madhuripuṇā vilasati yuvatiḥ adhika-guṇā //
GG_7.17-1 dayita-vilokita-lajjita-hasitā /
GG_7.17-2 bahu-vidha-kūjita-rati-rasa-rasitā //
GG_7.17-3 kāpi madhuripuṇā vilasati yuvatiḥ adhika-guṇā //
GG_7.18-1 vipula-pulaka-pṛthu-vepathu-bhaṅgā /
GG_7.18-2 śvasita-nimīlita-vikasat-anaṅgā //
GG_7.18-3 kāpi madhuripuṇā vilasati yuvatiḥ adhika-guṇā //
GG_7.19-1 śramajala-kaṇa-bhara-subhaga-śarīrā /
GG_7.19-2 paripatitā urasi rati-raṇa-dhīrā //
GG_7.19-3 kāpi madhuripuṇā vilasati yuvatiḥ adhika-guṇā //
GG_7.20-1 śrījayadeva-bhaṇita-hari-ramitam /
GG_7.20-2 kali-kaluṣam janayatu pariśamitam //
GG_7.20-3 kāpi madhuripuṇā vilasati yuvatiḥ adhika-guṇā //
GG_7.21-1 viraha-pāṇḍu-murāri-mukha-ambuja-dyutiḥ iyam tirayan api cetanām /
GG_7.21-2 vidhuḥ atīva tanoti manobhuvaḥ sahṛdaye hṛdaye madana-vyathām //
GG_7.22-1 samudita-madane ramaṇī-vadane cumbana-valita-adhare /
GG_7.22-2 mṛgamada-tilakam likhati sapulakam mṛgam iva rajanī-kare //
GG_7.22-3 ramate yamunā-pulina-vane vijayī murāriḥ adhunā //
GG_7.23-1 ghana-caya-rucire racayati cikure taralita-taruṇa-ānane /
GG_7.23-2 kurabaka-kusumam capalā-suṣamam rati-pati-mṛga-kānane //
GG_7.23-3 ramate yamunā-pulina-vane vijayī murāriḥ adhunā //
GG_7.24-1 ghaṭayati sughane kuca-yuga-gagane mṛgamada-ruci-rūṣite /
GG_7.24-2 maṇi-saram amalam tāraka-paṭalam nakha-pada-śaśi-bhūṣite //
GG_7.24-3 ramate yamunā-pulina-vane vijayī murāriḥ adhunā //
GG_7.25-1 jita-bisa-śakale mṛdu-bhuja-yugale kara-tala-nalinī-dale /
GG_7.25-2 marakata-valayam madhu-kara-nicayam vitarati hima-śītale //
GG_7.25-3 ramate yamunā-pulina-vane vijayī murāriḥ adhunā //
GG_7.26-1 rati-gṛha-jaghane vipula-apaghane manasija-kanaka-āsane /
GG_7.26-2 maṇi-maya-rasanam toraṇa-hasanam vikirati kṛta-vāsane //
GG_7.26-3 ramate yamunā-pulina-vane vijayī murāriḥ adhunā //
GG_7.27-1 caraṇa-kisalaye kamalā-nilaye nakha-maṇi-gaṇa-pūjite /
GG_7.27-2 bahiḥ-apavaraṇam yāvaka-bharaṇam janayati hṛdi yojite //
GG_7.27-3 ramate yamunā-pulina-vane vijayī murāriḥ adhunā //
GG_7.28-1 ramayati sudṛśam kāmapi subhṛśam khala-haladhara-sodare /
GG_7.28-2 kim aphalam avasam ciram iha virasam vada sakhi viṭapa-udare //
GG_7.28-3 ramate yamunā-pulina-vane vijayī murāriḥ adhunā //
GG_7.29-1 iha rasa-bhaṇane kṛta-hari-guṇane madhuripu-pada-sevake /
GG_7.29-2 kaliyuga-caritam na vasatu duritam kavi-nṛpa-jayadevake //
GG_7.29-3 ramate yamunā-pulina-vane vijayī murāriḥ adhunā //
GG_7.30-1 na āyātaḥ sakhi nirdayaḥ yadi śaṭhaḥ tvam dūti kim dūyase
GG_7.30-2 svacchandam bahu-vallabhaḥ saḥ ramate kim tatra te dūṣaṇam /
GG_7.30-3 paśya adya priya-saṃgamāya dayitasya ākṛṣyamāṇam guṇaiḥ
GG_7.30-4 utkaṇṭha-ārti-bharāt iva sphuṭat idam cetaḥ svayam yāsyāmi //
GG_7.31-1 anila-tarala-kuvalaya-nayanena /
GG_7.31-2 tapati na sā kisalaya-śayanena //
GG_7.31-3 sakhi yā ramitā vanamālinā //
GG_7.32-1 vikasita-sarasija-lalita-mukhena /
GG_7.32-2 sphuṭati na sā manasija-viśikhena //
GG_7.32-3 sakhi yā ramitā vanamālinā //
GG_7.33-1 amṛta-madhura-mṛdutara-vacanena /
GG_7.33-2 jvalati na sā malayaja-pavanena //
GG_7.33-3 sakhi yā ramitā vanamālinā //
GG_7.34-1 sthala-jala-ruha-rucikara-caraṇena /
GG_7.34-2 luṭhati na sā himakara-kiraṇena //
GG_7.34-3 sakhi yā ramitā vanamālinā //
GG_7.35-1 sajala-jalada-samudaya-rucireṇa /
GG_7.35-2 dalati na sā hṛdi cira-viraheṇa //
GG_7.35-3 sakhi yā ramitā vanamālinā //
GG_7.36-1 kanaka-nikaṣa-ruci-śuci-vasanena /
GG_7.36-2 śvasiti na sā parijana-hasanena //
GG_7.36-3 sakhi yā ramitā vanamālinā //
GG_7.37-1 sakala-bhuvana-jana-vara-taruṇena /
GG_7.37-2 vahati na sā rujam atikaruṇena //
GG_7.37-3 sakhi yā ramitā vanamālinā //
GG_7.38-1 śrījayadeva-bhaṇita-vacanena /
GG_7.38-2 praviśatu hariḥ api hṛdayam anena //
GG_7.38-3 sakhi yā ramitā vanamālinā //
GG_7.39-1 manobhava-ānandana candana-anila
GG_7.39-2 prasīda re dakṣiṇa muñca vāmatām /
GG_7.39-3 kṣaṇam jagat-prāṇa vidhāya mādhavam
GG_7.39-4 puraḥ mama prāṇa-haraḥ bhaviṣyasi //
GG_7.40-1 ripuḥ iva sakhī-saṃvāsaḥ ayam śikhī iva hima-anilaḥ
GG_7.40-2 viṣam iva sudhā-raśmiḥ yasmin dunoti manaḥ-gate /
GG_7.40-3 hṛdayam adaye tasmin evam punaḥ valate balāt
GG_7.40-4 kuvalaya-dṛśām vāmaḥ kāmaḥ nikāma-niraṅkuśaḥ //
GG_7.41-1 bādhām vidhehi malaya-anila pañcabāṇa
GG_7.41-2 prāṇān gṛhāṇa na gṛham punaḥ āśrayiṣye /
GG_7.41-3 kim te kṛta-anta-bhagini kṣamayā taraṅgaiḥ
GG_7.41-4 aṅgāni siñca mama śāmyatu deha-dāhaḥ //
GG_8.1-1 atha katham api yāminīm vinīya smara-śara-jarjaritā api sā prabhāte /
GG_8.1-2 anunaya-vacanam vadantam agre praṇatam api priyam āha sābhyasūyam //
GG_8.2-1 rajani-janita-guru-jāgara-rāga-kaṣāyitam alasa-niveśam /
GG_8.2-2 vahati nayanam anurāgam iva sphuṭam udita-rasa-abhiniveśam //
GG_8.2-3 harihari yāhi mādhava yāhi keśava mā vada kaitava-vādam
GG_8.2-4 tām anusara sarasīruha-locana yā tava harati viṣādam //
GG_8.3-1 kajjala-malina-vilocana-cumbana-viracita-nīlima-rūpam /
GG_8.3-2 daśana-vasanam aruṇam tava kṛṣṇa tanoti tanoḥ anurūpam //
GG_8.3-3 harihari yāhi mādhava yāhi keśava mā vada kaitava-vādam
GG_8.3-4 tām anusara sarasīruha-locana yā tava harati viṣādam //
GG_8.4-1 vapuḥ anuharati tava smara-saṅgara-khara-nakhara-kṣata-rekham /
GG_8.4-2 marakata-śakala-kalita-kaladhauta-lipeḥ iva rati-jaya-lekham //
GG_8.4-3 harihari yāhi mādhava yāhi keśava mā vada kaitava-vādam
GG_8.4-4 tām anusara sarasīruha-locana yā tava harati viṣādam //
GG_8.5-1 caraṇa-kamala-galat-alaktaka-siktam idam tava hṛdayam udāram /
GG_8.5-2 darśayati iva bahiḥ madana-druma-nava-kisalaya-parivāram //
GG_8.5-3 harihari yāhi mādhava yāhi keśava mā vada kaitava-vādam
GG_8.5-4 tām anusara sarasīruha-locana yā tava harati viṣādam //
GG_8.6-1 daśana-padam bhavat-adhara-gatam mama janayati cetasi khedam /
GG_8.6-2 kathayati katham adhunā api mayā saha tava vapuḥ etat abhedam //
GG_8.6-3 harihari yāhi mādhava yāhi keśava mā vada kaitava-vādam
GG_8.6-4 tām anusara sarasīruha-locana yā tava harati viṣādam //
GG_8.7-1 bahiḥ iva malinataram tava kṛṣṇa manaḥ api bhaviṣyati nūnam /
GG_8.7-2 katham atha vañcayase janam anugatam asamaśara-jvara-dūnam //
GG_8.7-3 harihari yāhi mādhava yāhi keśava mā vada kaitava-vādam
GG_8.7-4 tām anusara sarasīruha-locana yā tava harati viṣādam //
GG_8.8-1 bhramati bhavān abalā-kavalāya vaneṣu kim atra vicitram /
GG_8.8-2 prathayati pūtanikā eva vadhū-vadha-nirdaya-bāla-caritram //
GG_8.8-3 harihari yāhi mādhava yāhi keśava mā vada kaitava-vādam
GG_8.8-4 tām anusara sarasīruha-locana yā tava harati viṣādam //
GG_8.9-1 śrījayadeva-bhaṇita-rati-vañcita-khaṇḍita-yuvati-vilāpam /
GG_8.9-2 śṛṇuta sudhā-madhuram vibudhāḥ vibudha-ālayataḥ api durāpam //
GG_8.9-3 harihari yāhi mādhava yāhi keśava mā vada kaitava-vādam
GG_8.9-4 tām anusara sarasīruha-locana yā tava harati viṣādam //
GG_8.10-1 tava idam paśyantyāḥ prasarat anurāgam bahiḥ iva
GG_8.10-2 priyā-pāda-alakta-churitam aruṇa-chāya-hṛdayam /
GG_8.10-3 mama adya prakhyāta-praṇaya-bhara-bhaṅgena kitava
GG_8.10-4 tvat-ālokaḥ śokāt api kim api lajjām janayati //
GG_9.1-1 tām atha manmatha-khinnām rati-rasa-bhinnām viṣāda-sampannām /
GG_9.1-2 anucintita-hari-caritām kalaha-antar-itām uvāca sakhī //
GG_9.2-1 hariḥ abhisarati vahati madhu-pavane /
GG_9.2-2 kim aparam adhika-sukham sakhi bhavane //
GG_9.2-3 mādhave mā kuru mānini mānam aye //
GG_9.3-1 tāla-phalāt api gurum atisarasam /
GG_9.3-2 kim viphalīkuruṣe kuca-kalaśam //
GG_9.3-3 mādhave mā kuru mānini mānam aye //
GG_9.4-1 kati na kathitam idam anupadam aciram /
GG_9.4-2 mā parihara harim atiśaya-ruciram //
GG_9.4-3 mādhave mā kuru mānini mānam aye //
GG_9.5-1 kim iti viṣīdasi rodiṣi vikalā /
GG_9.5-2 vihasati yuvati-sabhā tava sakalā //
GG_9.5-3 mādhave mā kuru mānini mānam aye //
GG_9.6-1 sajala-nalinī-dala-śītala-śayane /
GG_9.6-2 harim avalokaya saphalaya nayane //
GG_9.6-3 mādhave mā kuru mānini mānam aye //
GG_9.7-1 janayasi manasi kim iti guru-khedam /
GG_9.7-2 śṛṇu mama vacanam anīhita-bhedam //
GG_9.7-3 mādhave mā kuru mānini mānam aye //
GG_9.8-1 hariḥ upayātu vadatu bahu-madhuram /
GG_9.8-2 kim iti karoṣi hṛdayam atividhuram //
GG_9.8-3 mādhave mā kuru mānini mānam aye //
GG_9.9-1 śrījayadeva-bhaṇitam atilalitam /
GG_9.9-2 sukhayatu rasika-janam hari-caritam //
GG_9.9-3 mādhave mā kuru mānini mānam aye //
GG_9.10-1 snigdhe yat paruṣā asi yat praṇamati stabdhā asi yat rāgiṇi
GG_9.10-2 dveṣa-sthā asi yat unmukhe vimukhatām yātā asi tasmin priye /
GG_9.10-3 yuktam tat viparīta-kāriṇi tava śrīkhaṇḍa-carcā viṣam
GG_9.10-4 śītāṃśuḥ tapanaḥ himam hutavahaḥ krīḍā-mudaḥ yātanāḥ //
GG_10.1-1 atra antare masṛṇa-roṣa-vaśām asīma-
GG_10.1-2 niḥśvāsa-niḥsaha-mukhīm sumukhīm upetya /
GG_10.1-3 savrīḍam īkṣita-sakhī-vadanām dinānte
GG_10.1-4 sānanda-gadgada-padam hariḥ iti uvāca //
GG_10.2-1 vadasi yadi kiṃcit api danta-ruci-kaumudī
GG_10.2-2 harati dara-timiram atighoram /
GG_10.2-3 sphurat-adhara-sīdhave tava vadana-candramāḥ
GG_10.2-4 rocayatu locana-cakoram //
GG_10.2-5 priye cāru-śīle muñca mayi mānam anidānam
GG_10.2-6 sapadi madana-analaḥ dahati mama mānasam
GG_10.2-7 dehi mukha-kamala-madhu-pānam //
GG_10.3-1 satyam eva asi yadi sudati mayi kopinī
GG_10.3-2 dehi khara-nakhara-śara-ghātam /
GG_10.3-3 ghaṭaya bhuja-bandhanam janaya rada-khaṇḍanam
GG_10.3-4 yena vā bhavati sukha-jātam //
GG_10.3-5 priye cāru-śīle muñca mayi mānam anidānam
GG_10.3-6 sapadi madana-analaḥ dahati mama mānasam
GG_10.3-7 dehi mukha-kamala-madhu-pānam //
GG_10.4-1 tvam asi mama bhūṣaṇam tvam asi mama jīvanam
GG_10.4-2 tvam asi mama bhava-jaladhi-ratnam /
GG_10.4-3 bhavatu bhavatī iha mayi satatam anurodhinī
GG_10.4-4 tatra mama hṛdayam atiyatnam //
GG_10.4-5 priye cāru-śīle muñca mayi mānam anidānam
GG_10.4-6 sapadi madana-analaḥ dahati mama mānasam
GG_10.4-7 dehi mukha-kamala-madhu-pānam //
GG_10.5-1 nīla-nalina-ābham api tanvi tava locanam
GG_10.5-2 dhārayati koka-nada-rūpam /
GG_10.5-3 kusumaśara-bāṇa-bhāvena yadi rañjayasi
GG_10.5-4 kṛṣṇam idam etat anurūpam //
GG_10.5-5 priye cāru-śīle muñca mayi mānam anidānam
GG_10.5-6 sapadi madana-analaḥ dahati mama mānasam
GG_10.5-7 dehi mukha-kamala-madhu-pānam //
GG_10.6-1 sphuratu kuca-kumbhayoḥ upari maṇi-mañjarī
GG_10.6-2 rañjayatu tava hṛdaya-deśam /
GG_10.6-3 rasatu raśanā api tava ghana-jaghana-maṇḍale
GG_10.6-4 ghoṣayatu manmatha-nideśam //
GG_10.6-5 priye cāru-śīle muñca mayi mānam anidānam
GG_10.6-6 sapadi madana-analaḥ dahati mama mānasam
GG_10.6-7 dehi mukha-kamala-madhu-pānam //
GG_10.7-1 sthala-kamala-gañjanam mama hṛdaya-rañjanam
GG_10.7-2 janita-rati-raṅga-parabhāgam /
GG_10.7-3 bhaṇa masṛṇa-vāṇi karavāṇi pada-paṅkajam
GG_10.7-4 sarasa-lasat-alaktaka-rāgam //
GG_10.7-5 priye cāru-śīle muñca mayi mānam anidānam
GG_10.7-6 sapadi madana-analaḥ dahati mama mānasam
GG_10.7-7 dehi mukha-kamala-madhu-pānam //
GG_10.8-1 smara-garala-khaṇḍanam mama śirasi maṇḍanam
GG_10.8-2 dehi pada-pallavam udāram /
GG_10.8-3 jvalati mayi dāruṇaḥ madana-kadana-aruṇaḥ
GG_10.8-4 haratu tat-upāhita-vikāram //
GG_10.8-5 priye cāru-śīle muñca mayi mānam anidānam
GG_10.8-6 sapadi madana-analaḥ dahati mama mānasam
GG_10.8-7 dehi mukha-kamala-madhu-pānam //
GG_10.9-1 iti caṭula-cāṭu-paṭu-cāru muravairiṇaḥ
GG_10.9-2 rādhikām adhi vacana-jātam /
GG_10.9-3 jayati padmāvatī-ramaṇa-jayadeva-kavi-
GG_10.9-4 bhāratī-bhaṇitam atiśātam //
GG_10.9-5 priye cāru-śīle muñca mayi mānam anidānam
GG_10.9-6 sapadi madana-analaḥ dahati mama mānasam
GG_10.9-7 dehi mukha-kamala-madhu-pānam //
GG_10.10-1 parihara kṛta-ātaṅke śaṅkām tvayā satatam ghana-
GG_10.10-2 stana-jaghanayā ākrānte svānte para-anavakāśini /
GG_10.10-3 viśati vitanoḥ anyaḥ dhanyaḥ na kaḥ api mama-antaram
GG_10.10-4 stana-bhara-parīrambha-ārambhe vidhehi vidheyatām //
GG_10.11-1 mugdhe vidhehi mayi nirdaya-danta-daṃśa-
GG_10.11-2 doḥ-valli-bandha-nibiḍa-stana-pīḍanāni /
GG_10.11-3 caṇḍi tvam eva mudam añca na pañcabāṇa-
GG_10.11-4 caṇḍāla-kāṇḍa-dalanāt asavaḥ prayāntu //
GG_10.12-1 vyathayati vṛthā maunam tanvi prapañcaya pañcamam
GG_10.12-2 taruṇi madhura-ālāpaiḥ tāpam vinodaya dṛṣṭibhiḥ /
GG_10.12-3 sumukhi vimukhī-bhāvam tāvat vimuñca na muñca mām
GG_10.12-4 svayam atiśaya-snigdhaḥ mugdhe priyaḥ aham upasthitaḥ //
GG_10.13-1 bandhūka-dyuti-bāndhavaḥ ayam adharaḥ snigdhaḥ madhūka-chaviḥ
GG_10.13-2 gaṇḍaḥ caṇḍi cakāsti nīla-nalina-śrī-mocanam locanam /
GG_10.13-3 nāsā abhyeti tila-prasūna-padavīm kunda-ābha-danti priye
GG_10.13-4 prāyaḥ tvat-mukha-sevayā vijayate viśvam saḥ puṣpāyudhaḥ //
GG_10.14-1 dṛśau tava mada-ālase vadanam indu-saṃdīpakam
GG_10.14-2 gatiḥ jana-manoramā vidhuta-rambham ūru-dvayam /
GG_10.14-3 ratiḥ tava kalāvatī rucira-citra-lekhe bhruvau
GG_10.14-4 aho vibudha-yauvatam vahasi tanvi pṛthvī-gatā //
GG_11.1-1 suciram anunayena prīṇayitvā mṛga-akṣīm
GG_11.1-2 gatavati kṛta-veśe keśave kuñja-śayyām /
GG_11.1-3 racita-rucira-bhūṣām dṛṣṭi-moṣe pradoṣe
GG_11.1-4 sphurati niravasādām kāpi rādhām jagāda //
GG_11.2-1 viracita-cāṭu-vacana-racanam caraṇe racita-praṇipātam /
GG_11.2-2 saṃprati mañjula-vañjula-sīmani keli-śayanam anuyātam //
GG_11.2-3 mugdhe madhumathanam anugatam anusara rādhike //
GG_11.3-1 ghana-jaghana-stana-bhāra-bhare dara-manthara-caraṇa-vihāram /
GG_11.3-2 mukharita-maṇi-mañjīram upaihi vidhehi marāla-vikāram //
GG_11.3-3 mugdhe madhumathanam anugatam anusara rādhike //
GG_11.4-1 śṛṇu ramaṇīyataram taruṇī-jana-mohana-madhupa-virāvam /
GG_11.4-2 kusumaśarāsana-śāsana-bandini pika-nikare bhaja bhāvam //
GG_11.4-3 mugdhe madhumathanam anugatam anusara rādhike //
GG_11.5-1 anila-tarala-kisalaya-nikareṇa kareṇa latā-nikurambam /
GG_11.5-2 preraṇam iva karabha-ūru karoti gatim pratimuñca vilambam //
GG_11.5-3 mugdhe madhumathanam anugatam anusara rādhike //
GG_11.6-1 sphuritam anaṅga-taraṅga-vaśāt iva sūcita-hari-parirambham /
GG_11.6-2 pṛccha manohara-hāra-vimala-jala-dhāram amum kuca-kumbham //
GG_11.6-3 mugdhe madhumathanam anugatam anusara rādhike //
GG_11.7-1 adhigatam akhila-sakhībhiḥ idam tava vapuḥ api rati-raṇa-sajjam /
GG_11.7-2 caṇḍi rasita-raśanā-rava-ḍiṇḍimam abhisara sarasam alajjam //
GG_11.7-3 mugdhe madhumathanam anugatam anusara rādhike //
GG_11.8-1 smara-śara-subhaga-nakhena kareṇa sakhīm avalambya salīlam /
GG_11.8-2 cala valaya-kvaṇitaiḥ avabodhaya harim api nijagati-śīlam //
GG_11.8-3 mugdhe madhumathanam anugatam anusara rādhike //
GG_11.9-1 śrījayadeva-bhaṇitam adharīkṛta-hāram udāsita-vāmam /
GG_11.9-2 hari-vinihita-manasām adhitiṣṭhatu kaṇṭha-taṭīm avirāmam //
GG_11.9-3 mugdhe madhumathanam anugatam anusara rādhike //
GG_11.10-1 sā mām drakṣyati vakṣyati smara-kathām prati-aṅgam āliṅganaiḥ
GG_11.10-2 prītim yāsyati raṃsyate sakhi samāgatya iti cintā-ākulaḥ /
GG_11.10-3 saḥ tvām paśyati vepate pulakayati ānandati svidyati
GG_11.10-4 pratyudgacchati mūrcchati sthira-tamaḥ-puñje nikuñje priyaḥ //
GG_11.11-1 akṣṇoḥ nikṣipat-añjanam śravaṇayoḥ tāpiccha-guccha-āvalīm
GG_11.11-2 mūrdhni śyāma-saroja-dāma kucayoḥ kastūrikā-patrakam /
GG_11.11-3 dhūrtānām abhisāra-satvara-hṛdām viṣvak-nikuñje sakhi
GG_11.11-4 dhvāntam nīla-nicola-cāru sudṛśām prati-aṅgam āliṅgati //
GG_11.12-1 kāśmīra-gaura-vapuṣām abhisārikāṇām
GG_11.12-2 ābaddha-rekham abhitaḥ ruci-mañjarībhiḥ /
GG_11.12-3 etat tamāla-dala-nīla-tamam tamisram
GG_11.12-4 tat-prema-hema-nikaṣa-upalatām tanoti //
GG_11.13-1 hāra-āvalī-tarala-kāñci-dāma-
GG_11.13-2 keyūra-kaṅkaṇa-maṇi-dyuti-dīpitasya /
GG_11.13-3 dvāre nikuñja-nilayasya harim nirīkṣya
GG_11.13-4 vrīḍāvatīm atha sakhī nijagāda rādhām //
GG_11.14-1 mañjutara-kuñja-tala-keli-sadane /
GG_11.14-2 vilasa rati-rabhasa-hasita-vadane //
GG_11.14-3 praviśa rādhe mādhava-samīpam iha //
GG_11.15-1 nava-bhavat-aśoka-dala-śayana-sāre /
GG_11.15-2 vilasa kuca-kalaśa-tarala-hāre //
GG_11.15-3 praviśa rādhe mādhava-samīpam iha //
GG_11.16-1 kusuma-caya-racita-śuci-vāsa-gehe /
GG_11.16-2 vilasa kusuma-sukumāra-dehe //
GG_11.16-3 praviśa rādhe mādhava-samīpam iha //
GG_11.17-1 cala-malaya-vana-pavana-surabhi-śīte /
GG_11.17-2 vilasa rasa-valita-lalita-gīte //
GG_11.17-3 praviśa rādhe mādhava-samīpam iha //
GG_11.18-1 madhu-mudita-madhupa-kula-kalita-rāve /
GG_11.18-2 vilasa madana-rasa-sarasa-bhāve //
GG_11.18-3 praviśa rādhe mādhava-samīpam iha //
GG_11.19-1 madhuratara-pika-nikara-ninada-mukhare /
GG_11.19-2 vilasa daśana-ruci-rucira-śikhare //
GG_11.19-3 praviśa rādhe mādhava-samīpam iha //
GG_11.20-1 vitata-bahu-valli-nava-pallava-ghane /
GG_11.20-2 vilasa ciram alasa-pīna-jaghane //
GG_11.20-3 praviśa rādhe mādhava-samīpam iha //
GG_11.21-1 vihita-padmāvatī-sukha-samāje /
GG_11.21-2 kuru murāre maṅgala-śatāni
GG_11.21-3 bhaṇati jayadeva-kavi-rāje //
GG_11.21-4 praviśa rādhe mādhava-samīpam iha //
GG_11.22-1 tvām cittena ciram vahan ayam atiśrāntaḥ bhṛśam tāpitaḥ
GG_11.22-2 kandarpeṇa tu pātum icchati sudhā-saṃbādha-bimba-adharam /
GG_11.22-3 asya aṅgam tat alaṃkuru kṣaṇam iha bhrū-kṣepa-lakṣmī-lava-
GG_11.22-4 krīte dāse iva upasevita-pada-ambhoje kutaḥ sambhramaḥ //
GG_11.23-1 sā sasādhvasa-sānandam govinde lola-locanā /
GG_11.23-2 siñjāna-mañju-mañjīram praviveśa niveśanam //
GG_11.24-1 rādhā-vadana-vilokana-vikasita-vividha-vikāra-vibhaṅgam /
GG_11.24-2 jalanidhim iva vidhu-maṇḍala-darśana-taralita-tuṅga-taraṅgam //
GG_11.24-3 harim eka-rasam ciram abhilaṣita-vilāsam
GG_11.24-4 sā dadarśa guru-harṣa-vaśaṃvada-vadanam anaṅga-nivāsam //
GG_11.25-1 hāram amalatara-tāram urasi dadhatam parirabhya vidūram /
GG_11.25-2 sphuṭatara-phena-kadamba-karambitam iva yamunā-jala-pūram //
GG_11.25-3 harim eka-rasam ciram abhilaṣita-vilāsam
GG_11.25-4 sā dadarśa guru-harṣa-vaśaṃvada-vadanam anaṅga-nivāsam //
GG_11.26-1 śyāmala-mṛdula-kalevara-maṇḍalam adhigata-gaura-dukūlam /
GG_11.26-2 nīla-nalinam iva pīta-parāga-paṭala-bhara-valayita-mūlam //
GG_11.26-3 harim eka-rasam ciram abhilaṣita-vilāsam
GG_11.26-4 sā dadarśa guru-harṣa-vaśaṃvada-vadanam anaṅga-nivāsam //
GG_11.27-1 tarala-dṛk-añcala-calana-manohara-vadana-janita-rati-rāgam /
GG_11.27-2 sphuṭa-kamala-udara-khelita-khañjana-yugam iva śaradi taḍāgam //
GG_11.27-3 harim eka-rasam ciram abhilaṣita-vilāsam
GG_11.27-4 sā dadarśa guru-harṣa-vaśaṃvada-vadanam anaṅga-nivāsam //
GG_11.28-1 vadana-kamala-pariśīlana-milita-mihira-sama-kuṇḍala-śobham /
GG_11.28-2 smita-ruci-rucira-samullasita-adhara-pallava-kṛta-rati-lobham //
GG_11.28-3 harim eka-rasam ciram abhilaṣita-vilāsam
GG_11.28-4 sā dadarśa guru-harṣa-vaśaṃvada-vadanam anaṅga-nivāsam //
GG_11.29-1 śaśi-kiraṇa-churita-udara-jaladhara-sundara-sakusuma-kośam /
GG_11.29-2 timira-udita-vidhu-maṇḍala-nirmala-malayaja-tilaka-niveśam //
GG_11.29-3 harim eka-rasam ciram abhilaṣita-vilāsam
GG_11.29-4 sā dadarśa guru-harṣa-vaśaṃvada-vadanam anaṅga-nivāsam //
GG_11.30-1 vipula-pulaka-bhara-danturitam rati-keli-kalābhiḥ adhīram /
GG_11.30-2 maṇi-gaṇa-kiraṇa-samūha-samujjvala-bhūṣaṇa-subhaga-śarīram //
GG_11.30-3 harim eka-rasam ciram abhilaṣita-vilāsam
GG_11.30-4 sā dadarśa guru-harṣa-vaśaṃvada-vadanam anaṅga-nivāsam //
GG_11.31-1 śrījayadeva-bhaṇita-vibhava-dviguṇīkṛta-bhūṣaṇa-bhāram /
GG_11.31-2 praṇamata hṛdi suciram vinidhāya harim sukṛta-udaya-sāram //
GG_11.31-3 harim eka-rasam ciram abhilaṣita-vilāsam
GG_11.31-4 sā dadarśa guru-harṣa-vaśaṃvada-vadanam anaṅga-nivāsam //
GG_11.32-1 atikramya apāṅgam śravaṇa-patha-paryanta-gamana-
GG_11.32-2 prayāsena iva akṣṇoḥ taralatara-tāram patitayoḥ /
GG_11.32-3 idānīm rādhāyāḥ priyatama-samāloka-samaye
GG_11.32-4 papāta sveda-ambu-prasara iva harṣa-aśru-nikaraḥ //
GG_11.33-1 bhajantyāḥ talpa-antam kṛta-kapaṭa-kaṇḍūti-pihita-
GG_11.33-2 smitam yāte gehāt bahiḥ avahita-ālī-parijane /
GG_11.33-3 priya-āsyam paśyantyāḥ smara-śara-samākūta-subhagam
GG_11.33-4 salajjā lajjā api vyagamat iva dūram mṛga-dṛśaḥ //
GG_12.1-1 gatavati sakhī-vṛnde amanda-trapā-bhara-nirbhara-
GG_12.1-2 smara-para-vaśa-ākūta-sphīta-smita-snapita-adharām /
GG_12.1-3 sarasa-manasam dṛṣṭvā rādhām muhuḥ nava-pallava-
GG_12.1-4 prasava-śayane nikṣipta-akṣīm uvāca hariḥ priyām //
GG_12.2-1 kisalaya-śayana-tale kuru kāmini caraṇa-nalina-viniveśam /
GG_12.2-2 tava pada-pallava-vairi-parābhavam idam anubhavatu suveśam //
GG_12.2-3 kṣaṇam adhunā nārāyaṇam anugatam anusara rādhike //
GG_12.3-1 kara-kamalena karomi caraṇamaham āgamitā asi vidūram /
GG_12.3-2 kṣaṇam upakuru śayana-upari mām iva nūpuram anugata-śūram //
GG_12.3-3 kṣaṇam adhunā nārāyaṇam anugatam anusara rādhike //
GG_12.4-1 vadana-sudhā-nidhi-galitam amṛtamiva racaya vacanam anukūlam /
GG_12.4-2 viraham iva apanayāmi payodhara-rodhakam urasi dukūlam //
GG_12.4-3 kṣaṇam adhunā nārāyaṇam anugatam anusara rādhike //
GG_12.5-1 priya-parirambhaṇa-rabhasa-valitam iva pulakitam atiduravāpam /
GG_12.5-2 mat-urasi kuca-kalaśam viniveśaya śoṣaya manasija-tāpam //
GG_12.5-3 kṣaṇam adhunā nārāyaṇam anugatam anusara rādhike //
GG_12.6-1 adhara-sudhā-rasam upanaya bhāvini jīvaya mṛtam iva dāsam /
GG_12.6-2 tvayi vinihita-manasam viraha-anala-dagdha-vapuṣam avilāsam //
GG_12.6-3 kṣaṇam adhunā nārāyaṇam anugatam anusara rādhike //
GG_12.7-1 śaśi-mukhi mukharaya maṇi-raśanā-guṇam anuguṇa-kaṇṭha-ninādam /
GG_12.7-2 śruti-yugale pika-ruta-vikale mama śamaya cirāt avasādam //
GG_12.7-3 kṣaṇam adhunā nārāyaṇam anugatam anusara rādhike //
GG_12.8-1 mām ativiphala-ruṣā vikalīkṛtam avalokitum adhunā idam /
GG_12.8-2 mīlita-lajjitam iva nayanam tava virama visṛja rati-khedam //
GG_12.8-3 kṣaṇam adhunā nārāyaṇam anugatam anusara rādhike //
GG_12.9-1 śrījayadeva-bhaṇitam idam anupada-nigadita-madhuripu-modam /
GG_12.9-2 janayatu rasika-janeṣu manorama-rati-sabhāva-vinodam //
GG_12.9-3 kṣaṇam adhunā nārāyaṇam anugatam anusara rādhike //
GG_12.10-1 māra-aṅke rati-keli-saṃkula-raṇa-ārambhe tayā sāhasa-
GG_12.10-2 prāyam kānta-jayāya kiṃcit upari prārambhi yat-sambhramāt /
GG_12.10-3 niṣpandā jaghana-sthalī śithilā doḥ-valliḥ utkampitam
GG_12.10-4 vakṣaḥ mīlitam akṣi pauruṣa-rasaḥ strīṇām kutaḥ sidhyati //
GG_12.11-1 atha kāntam rati-klāntam api maṇḍana-vāñchayā /
GG_12.11-2 nijagāda nirābādhā rādhā svādhīna-bhartṛkā //
GG_12.12-1 kuru yadu-nandana candana-śiśiratareṇa kareṇa payodhare /
GG_12.12-2 mṛgamada-patrakam atra manobhava-maṅgala-kalaśa-sahodare //
GG_12.12-3 nijagāda sā yadu-nandane krīḍati hṛdaya-ānandane //
GG_12.13-1 ali-kula-gañjanam añjanakam rati-nāyaka-sāyaka-mocane /
GG_12.13-2 tvat-adhara-cumbana-lambita-kajjalam ujjvalaya priya locane //
GG_12.13-3 nijagāda sā yadu-nandane krīḍati hṛdaya-ānandane //
GG_12.14-1 nayana-kuraṅga-taraṅga-vikāsa-nirāsa-kare śruti-maṇḍale /
GG_12.14-2 manaasija-pāśa-vilāsa-dhare śubha-veśa niveśaya kuṇḍale //
GG_12.14-3 nijagāda sā yadu-nandane krīḍati hṛdaya-ānandane //
GG_12.15-1 bhramara-cayam racayantam upari ruciram suciram mama saṃmukhe /
GG_12.15-2 jita-kamale vimale parikarmaya narma-janakam alakam mukhe //
GG_12.15-3 nijagāda sā yadu-nandane krīḍati hṛdaya-ānandane //
GG_12.16-1 mṛgamada-rasa-valitam lalitam kuru tilakam alika-rajanīkare /
GG_12.16-2 vihita-kalaṅka-kalam kamala-ānana viśramita-śrama-śīkare //
GG_12.16-3 nijagāda sā yadu-nandane krīḍati hṛdaya-ānandane //
GG_12.17-1 mama rucire cikure kuru mānada mānasaja-dhvaja-cāmare /
GG_12.17-2 rati-galite lalite kusumāni śikhaṇḍi-śikhaṇḍaka-ḍāmare //
GG_12.17-3 nijagāda sā yadu-nandane krīḍati hṛdaya-ānandane //
GG_12.18-1 sarasa-ghane jaghane mama śambara-dāraṇa-vāraṇa-kandare /
GG_12.18-2 maṇi-raśanā-vasana-ābharaṇāni śubha-āśaya vāsaya sundare //
GG_12.18-3 nijagāda sā yadu-nandane krīḍati hṛdaya-ānandane //
GG_12.19-1 śrījayadeva-vacasi rucire hṛdayam sadayam kuru maṇḍane /
GG_12.19-2 hari-caraṇa-smaraṇa-amṛta-kṛta-kali-kaluṣa-bhava-jvara-khaṇḍane //
GG_12.19-3 nijagāda sā yadu-nandane krīḍati hṛdaya-ānandane //
GG_12.20-1 racaya kucayoḥ patram citram kuruṣva kapolayoḥ
GG_12.20-2 ghaṭaya jaghane kāñcīm añca srajā kabarī-bharam /
GG_12.20-3 kalaya valaya-śreṇīm pāṇau pade kuru nūpurau
GG_12.20-4 iti nigaditaḥ prītaḥ pītāmbaraḥ api tathā akarot //
GG_12.21-1 yat gāndharva-kalāsu kauśalam anudhyānam ca yat vaiṣṇavam
GG_12.21-2 yat śṛṅgāra-viveka-tattvam api yat kāvyeṣu līlāyitam /
GG_12.21-3 tat sarvam jayadeva-paṇḍita-kaveḥ kṛṣṇa-eka-tāna-ātmanaḥ
GG_12.21-4 sānandāḥ pariśodhayantu sudhiyaḥ śrīgītagovindataḥ //
GG_12.22-1 śrībhojadeva-prabhavasya rāmādevī-suta-śrījayadevakasya /
GG_12.22-2 parāśara-ādi-priya-varga-kaṇṭhe śrīgītagovinda-kavitvam astu //
