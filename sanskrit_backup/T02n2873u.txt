Vāṅmaṇḍalanamaskāraślokāḥ
ekānanā vedakarāstrinetrāḥ cacryādidevyaḥ
suviśākhapādāḥ |
nābhi ( bhī )
sarojasthitayāmanāḍīśuddhāḥ
suratnānvitamauliyukttāḥ ||1 ||
pūrve hakatryudbhavakṛṣṇacācrci vande
śavasthāruṇapadhmasaṃsthām |
tāṃ kartiśūle ca bhujeṣu śakttiḥ khaṭvāṅga
indro'ṅkagataśca yasyāḥ || 2
padhmeṣu carcikādīnāṃ daṇḍanāḍayātmikāḥ kramāt|
saṃmukhāḍḍakṣiṇāvartte dalasthā lalitāṅghrayaḥ || 3 ||
bhīmogrā kāladaṃṣṭrā jvaladanalamukhā vāyuvegā
pracaṇḍā
raudrākṣī sthūlanāsā kamalavasudale
carcikādadyāḥ svadikṣu |
aṣṭau śrīnāyikābhā hi-bhava-ya-yi-yṛ-hī-jātakartyudbhavāyā-
stābhyaḥ śrīyoginībhyo nama iha ihu-yḻṛ-yaṃ-jātakartyudbhavāśca ||4 ||
vārāhikārkakamale mahiṣāruṇābhā
haḥkāradaṇḍajanitā sitaśaṅkarāṅkā |
daṇḍaḥ kareṣvasivaro varaśṛṅkhalā ca
kheṭaṃ yame padayugaṃ praṇamāmi tasyāḥ ||5 ||
kaṅkālī kālarātrī ( triḥ )
prakupitavadanā kāladaṃṣṭrā ( jihvā ) karālī
kālī ghorā virūpā kamalavasudale śūkarī
yantradevī |
aṣṭau śrīnāyikābhā hṛbhava-ra-ri-rṛ-jātadaṇḍodbhavāyāḥ
tābhyaḥ śrīyoginībhyo nama iha ru-rḻṛ-raṃ jātadaṇḍodbhavāśca ||6 ||
śuklottare vṛṣabhalohitapadmasaṃsthāṃ
raudrīṃ ca haṃjanitaśūlabhavāṃ namāmi |
yasyāstriśūlaḍamarū kramato bhujeṣu
khaṭvāṅgaśuklabhujagā varuṇo yamo'ṅke ||7 ||
gaurī gaṅgā ca nityā svaparamantreritā tro ( to )
talā lakṣmaṇā ca
piṅgā kṛṣṇā tathāṣṭau kamalavasudale nāyikā
yatra raudrī |
śrīmadraudrīsamānā hubhava-va-vi-vṛ-ha-jātaśūlena
jātāḥ
tābhyaḥ śrīyoginībhyo nama iha vu-vḷ-vaṃ-jātaśūlodbhavāyāḥ ||8 ||
airāvatāruṇapayojagahājavajra-
jātā svavarṇasadṛśī danubhūmitāṅkā |
aindrī sthitā ca varuṇe pavivāṇaghaṇṭā-
kodaṇḍapāṇikamalā praṇamāmi tāṃ ca ||9 ||
vajrābhā vajragātrā varakanakavatī corvaśī
citralekhā
rambhā'halyā sutārā kamalavasudale
vajrahastādhideve |
aṣṭau śrīnāyikābhā hṛbhava-la-li-ḷ-hṛ-jātavajrodbhavāyā-
stābhyaḥ śrīyoginībhyo nama iha ḷ lḹ laṃ
jātavajrodbhavābhyaḥ ||10 ||
brāhmī tu haṃsagasitābjagatārkanetrā
kṣmājātasūcitacaturmukhapītavarṇā |
vāyau tu tāṃ dhṛtapayobhavadaṇḍakuṇḍī-
pātrāṃ namāmi ghanavarṇahariryadaṅke ||11 ||
sāvitrī padmanetrā khalu jalajavatī
buddhivāgīśvararddhi-
rgāyatrī vidyudeva smṛtirapi kamale
vedavaktrādhidaiva |
tābhyo brāhmīnibhābhyo nama iha satataṃ
yoginībhyaḥ kṣṛ-lā-lī-
ḷ-kṣṝ-lu-ḹ-laḥ ebhiḥ
kramaparinihitairjātaśūnyodbhavābhyaḥ ||2 ||
kṣaṃ jātapadmajanitā śaśikāntilakṣmi
siṃhasthaśuklakamale giriśe namāmi |
padmākṣasūktrakamalāni maṇiśca pāṇau
kroḍe sthito rasamukhaścaraṇaṃ hi tasyāḥ ||13 ||
śrīścetā candralekhā śaśadharavadanā haṃsavarṇā
dhṛtiśca
padmeśā tāranetrā vimalaśaśadharā īśapadme
sacihnā |
tābhyo lakṣmīnibhābhyo nama iha satataṃ
yoginībhyaṃ kṣu-rā-rī-
rṝ-kṣṝ-rū-rḻīī-raḥ-ebhīḥ
kramaparivihitairjātapadmodbhavābhyaḥ ||14 ||
kṣaṃ-śakticihnajanitāṃ ravisannibhāṃ tāṃ
kekisthaśuklakamale gaṇanāyakāṅkām |
kaumārikāṃ danudiśi praṇamāmi yasyāḥ
śaktyaṅkṛśau ca maṇipāśavarau kareṣu ||5 ||
padmānaṅgā kumārī mṛgapatinayanā ratnamālā
sunetrā
klīnā bhadrā payoje varaśikhigamanā nāyikā
yatra rājan |
tābhyo devīsamābhyo nama iha satataṃ yoginībhyaḥ
kṣu-rā-rī-
rṝ-kṣṝ-rū-rḹ-raḥ-ebhiḥ kramaparinihitairjāta [ ratnod ? ]
bhavābhyaḥ ||16 ||
vahnau kṣacakrajanitāsitapadmasaṃsthā
śrīvaiṣṇavī [ ca ] garuḍā caturānanāṅkā |
atyantakṛṣṇatanucakragadāpayoja-
śaṅkhottamāṅkitakarā ca namostu tasyai ||17 ||
śrīmāyākīrtilakṣmyau svaparamavijayā śrījayā
śrījayantī
śrīcakrī cāṣṭamī vai kamalasudale vaiṣṇavī dikṣu
deśe |
tābhyo devīnibhābhyo nama iha satataṃ
yoginībhyaḥ kṣi-yā-yī-
yṛ-kṣī-yḷ-yaḥ-ebhiḥ
kramavidhinihitairjātacakrodbhavābhyaḥ ||18 ||
savyadvārvāmavedyāṃ khalu ka-kha-ga-gha-ṅa-vyañjairbinduyugma-
yuktairbījaiḥ
prajātairdvibhujaśaśimukhecchādikāḥ pañca jātāḥ |
pūrvādeḥ savyavedyāmapi ca-ṭa-pa-ta-vargākṣarebhyaḥ
prajātai-
ste varṇāḥ pañca pañca pratidiśi nihitā
bījadhātusvacihnaiḥ ||19 ||
tadvatsavargajairvāmavedyāṃ pūrvahavargajaiḥ |
vāmotthekāpare candre kṣaḥkārajena tāstathā ||20 || [ ||
iti vāṅmaṇḍalanamaskāraślokāḥ || ]
