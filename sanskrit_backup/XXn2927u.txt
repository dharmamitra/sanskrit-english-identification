 Buddhakapālatantra 9 caryāpaṭala athātaḥ saṃpravakṣyāmi caryāpaṭalaṃ sudurlabham |
 yena yogī kurute sarva caryā atyantavarāṅganā || 1 ||
 aṣṭasiddhisamāyuktā paścāc caryāṃ samārabhet |
 yad yat sattvāḥ siddhyarthino tāṃ tāṃ dāpayet sadā || 2 ||
 kare kapālaṃ gṛhītvā caryā bhramate vratī |
 nagno muktaśikho bhūtvā yatra tatra yadā tadā |
 evaṃ caryā sadā kartavyam || 3 ||
 sarvāvaraṇavinirmuktaṃ ākāśatulyatāṃ gataḥ |
 bhikṣām aṭate prājñaḥ gṛhe gṛhe niḥsaṃśayaḥ |
 manonukūla sarvaṃ gṛhṇan tu (1)
 dhyānālayaḥ niḥsaṃśayaḥ || 4 ||
 bhikṣāṃ yadārthayed yogī hṛṣṭacittena mānasaḥ |
 na iti śūnyatābhāvaṃ dadāti it bhāvanām || 5 ||
 jā ity anuttaram yānaṃ mahāmudrā sa kathyate |
 jāha iti śrutamātreṇa yogī dharmaparāyaṇaḥ || 6 ||
 paścād bhakṣayed dravyaṃ kapāle tu vyavasthitam |
 dravyaṃ bhakṣitamātrena patitaḥ supto mahāmatiḥ || 7 ||
 gṛhe'ṅgaṇe caiva |
 cchārakūṭe vṛkṣamūle |
 yahi tahi yadā tadā |
 yena tena hṛṣṭacetasā |
 īdṛśaś caryāyogayuktasya mahāmudrā labhyate dhruvam || 8 ||
 (2) tathā coktaṃ tantre- jathā pi tatha pi jaha pi taha pi jena tena hua buddha |
 saiṃ vi-appe ṇāsi-ā sa-ala sahāve śuddha || 9 ||
 iti buddhakapālatantre yoginīniruttare guhyātiguhyatare caryāpaṭalo navamaḥ || ||
 (3) 10 divyamahauṣadhivandhyāsnānavidhipaṭala athātaḥ saṃpravakṣyāmi sattvārthaikasuniścayam |
 paṭalaṃ hemakaṃ dhruvam || 1 ||
 muktikā śuktikā caiva rājapaṭa pravālasya ca |
 yena sattvā dhanavato yānti |
 ācārye prasanne san || 2 ||
 na ta auṣadha bāhyam ity uktam- na cāpi cchalla pallavaḥ sa ca |
 na cāpi pāradaṃ rasam |
 na gandhakaṃ nābhrakam |
 (4) na te kāntavaṅgatāmrakam |
 na cāpi aparalohasyāpi siddham auṣadham uttamam || 3 ||
 īdṛśaṃ vacanaṃ śrutvā vajrapāṇi mahābalaḥ |
 praṇipatya pādarajāṃsi ca |
 sattvaikadṛḍhabhaktena sādhu devī iti bruvan || 4 ||
 ke te auṣadhi divyā siddhiś ca kīdṛśī bhavet |
 kathāyāhi tvaṃ mahādevī śrotum icchāmi ādarāt || 5 ||
 kathayāhi tvaṃ mahādevi |
 ke te siddhauṣadhi varāḥ |
 kena sattvo dhanavanto yānti āyurvardhanatatparam || 6 ||
 ke te paṭhitasiddha mahauṣadhī |
 pūrvasevā nāpekṣanti |
 kena dravyaṃ bahavo yānti vandhyā sutavatī bhavet |
 mṛtavān saṃjīvate na mriyate punaḥ punaḥ || 7 ||
 āha- atraiva gṛhe sthite |
 (5) sidhyante mahauṣadhī |
 sa ca sidhyante subhājanaṃ divyaṃ na jānanti bāla mohitāḥ || 8 ||
 ajñānenāvṛtā bālā ātmārthaikatatparāḥ |
 kathaṃ sattvārtha sādhyante hā hā kaṣṭaikatatparam || 9 ||
 subhājane tiṣṭhate rasam |
 karṇikāgūḍhagocare |
 nāḍi madhye rasanī nāma tiṣṭhanti divyamahauṣadhī || 10 ||
 lohaṃ yena hematāṃ yānty ekenāsaṅkhyaṃ vidhyati |
 īdṛśī mahauṣadhī varām |
 tiṣṭhate rasanī tathā || 11 ||
 saṃyogavidhipūrveṇa sidhyate auṣadhī varā |
 saṃyogaṃ tatra pravakṣyāmi śṛṇvantu dṛḍhabhaktitaḥ || 12 ||
 sūryavatī yadā nārī |
 tāruṇya kṛṣṇavarṇā |
 (6) śrutavatī iha tantre ca || 13 ||
 nirlajī nirapekṣī syāt nirlobhī sattvavatsalī |
 tathāgatān sevayantī nityaṃ suguptā nirghṛṇaḥ sa ca || 14 ||
 imāṃ nārī samāgṛhya divyamahauṣadhi samārabhet |
 atyantarāgiṇaḥ puṃsaḥ |
 śīghradrutir bhaved yasya sa na sidhyati || 15 ||
 īdṛśī mahauṣadhī |
 buddhānām api sudurlabhā |
 tām aṅganāṃ sevayet prājñaḥ atyantavīracetasam || 16 ||
 tathā coktam- dhairyaṃ hi parama nāyakapadam |
 pravadanti siddhāḥ |
 ata eva hi vīracetasā kāryaṃ subhājane pracodayet || 17 ||
 tatra sūryavatī nārī hemakaraṇasudurlabhī |
 (7) svahṛdi cintayec candraṃ |
 siddhaṃrasenālipitam |
 tatra hrīṃkārabījaṃ sarvadravyaika pūrvaṃ merurājena bhūṣitam || 18 ||
 paścāt kāryaṃ samārabhet prājñaḥ sattvārthaikatatparaḥ |
 subhājane nikṣipayed vastu vāme dakṣiṇākuṃcitam || 19 ||
 sahapalatāmraṃ pāśe sthāpayet vartulam |
 abhāve loham eva ca || 20 ||
 paścāt karma samārabhet prājño vīrayogena cetasā |
 sumerucandrabījarājasya dravībhūya niḥsaṃśayaḥ || 21 ||
 subhājane viśramate tatra cyutiyogāt kharaṇam eva ca |
 śīghraṃ divyaṃ samāgṛhya guḍā lepayed budhaḥ || 22 ||
 lepitaguḍāmātreṇa |
 agnimadhye nikṣipayet |
 (8) paścād rakṣate prājñaḥ hemo bhavati niḥsaṃśayaḥ || 23 ||
 tasya māsa-m-ekena pala śatāni vidhyati |
 evaṃ hemakaraṇaṃ divyaṃ trailokye-m-api durlabham || 24 ||
 apramāṇaṃ yadi mahauṣadhi |
 tadā buddho'py apramāṇaḥ |
 idaṃ tantraṃ mahārāja |
 yad yad vastu nigaditam |
 sarve te satyatāṃ yānti buddhakāpālayogataḥ || 25 ||
 ayam apramāṇaṃ yaḥ karoti prājñaḥ śrutavanto mahāmatiḥ |
 te sarve narakaṃ yānti yāvad buddhair na hīyate || 26 ||
 caturāśītidharmaskandhasāhasraṃ yoginīnāṃ niruttaram |
 sarve te micchatāṃ yānti auṣadhyasiddhamātrataḥ || 27 ||
 pañcānantaryakāriṇo'pi ye sattvā buddhadharmaviheṭhakāḥ |
 sidhyante mahauṣadhiṃ divyaṃ (9)
 tatkṣaṇād eva niḥsaṃśayaḥ |
 kiṃ punar bhāvanāyuktasya sattvārthaikatatparaḥ || 28 ||
 sidhyante auṣadhīṃ varām |
 hema tāro'pi jāyate |
 jīvate kalpokoṭiṃ naraḥ yāvad buddhajñānam eva ca || 29 ||
 athātaḥ saṃpravakṣyāmi vandhyānāṃ putrakāraṇam |
 saṃyogena snāpitamātreṇa tatkṣaṇāt sutavatī bhavet || 30 ||
 snānavidhiṃ pravakṣyāmi yathoktaṃ pūrvanāyakaiḥ |
 pañcavarṇarajaḥ kṛtya atha vā śuklam eva ca |
 vartayen maṇḍalaṃ ghoraṃ grahaṇatrāsakārakam || 31 ||
 kalaśaṃ catvāras tatra |
 vartulaṃ bṛhadudaram |
 udakena pūrayet prājñaḥ vastreṇāpi veṣṭayet || 32 ||
 likhitaṃ cihnam ātmānaiva rudhireṇa tu |
 sā strī yā vandhyā tasyā eva |
 pradhānadhātu saṃgṛhya kalaśamukhaṃ lepayed viduḥ || 33 ||
 (10) paścād bhāvanāparayuktasya śrīherukapade sthitaḥ |
 kṛṣṇaraktamahāghoraṃ vajrahūṃkārasambhavam |
 pralayānalabhīṣaṇaṃ ghorahūṃkāram uccāraṇan viduḥ || 34 ||
 caturbhujam ekavaktraṃ ca evam uccāraṇan viduḥ |
 kalaśamadhye bhāvayet prājñaḥ nṛtyantaṃ gurubhīṣaṇam || 35 ||
 paścāc catvāraḥ puṃsāḥ khaḍgadhṛtā mahāyaśāḥ |
 atyantakrodhacetasā || 36 ||
 tatkṣaṇāt snānamātreṇa te puṃsā gurubhīṣaṇāḥ |
 ākāśa hanyante khaḍgena mārayanti ca || 37 ||
 īdṛśo yogayuktasya snāpitā pramadā tathā |
 sutavatī bhaved vandhyā buddhakāpālayogataḥ || 38 ||
 iti buddhakapālatantre yoginīniruttare guhyātiguhyatare divyamahauṣadhivandhyāsnānavidhipaṭalo daśamaḥ || ||
 (11) vidyādharakaraṇopadeśaniścayapaṭala athātaḥ saṃpravakṣyāmi paṭalaṃ gāruḍayogajam |
 pūrvoktavidhānena maṇḍalaṃ vartayed budhaḥ || 1 ||
 herukaṃ niṣpādayet prājño'ṣṭayoginī samantataḥ |
 pūrvoktacihnabhujādyaiḥ paraṃ hi varṇa śuklam eva ca |
 digyoginī bhavet śuklaṃ vidig raktam eva ca || 2 ||
 pūrvoktavidhānaiś ca maṇḍalaṃ pratiṣṭhate budhaḥ |
 kalaśaṃ catvāri caiva pūrvoktacihnaṃ likhet || 3 ||
 paścāc chiṣyam anugrahet |
 vidyādharakaraṇayogataḥ |
 pūrvā vidhānena v-adhyeṣaṇā dānaṃ gaṇacakram || 4 ||
 (12) paścān maṇḍalaṃ pūjāpayet |
 anenaiva mantreṇa punaḥ śiṣyam anugrahet || 5 ||
 daṣṭaka bhūtale na kiṃcij jīvāpayituṃ śakyate |
 tyaktaṃ gāruḍikena kāladaṣṭaṃ vadanti ca || 6 ||
 paścāt karma samārabhet prājño buddhakāpālayoginaḥ |
 ātmānaṃ heruko bhūto'ṣṭayoginī samantataḥ |
 sarve te śukladehā tu |
 vidhivad yogaṃ tu || 7 ||
 śālipiṣṭakamayaṃ gṛhītvā vidyādharadvayaṃ kārayet |
 tasya haste dāpayet khaḍgam atyantasamāhitaḥ || 8 ||
 tasya hṛdaye likhen mantraṃ yatra tatra patre tathā |
 mahātailena kṛtvā masīṃ mantraṃ likhed viduḥ || 9 ||
 mantraḥ- oṃ buddhakāpālinī hrīḥ |
 oṃ kāpālavajriṇī āḥ |
 vidhvaṃ- saya sarvanāgān |
 utthāpaya vidhyādharān |
 jīvāpaya kāladaṣṭān |
 bho bho bhagavati buddhakāpālinī sar- (13)
 vanāgakṣayaṃkarī |
 haḥ ha haḥ svāhā ||
 vidyādharasya hṛdayamantraḥ || 10 ||
 evaṃ paripūrṇaṃ kṛtvā patra hṛdaya sthāpayet |
 anena mantreṇa pallavena saptavārān avāhayet || 11 ||
 oṃ buddhakāpālinī |
 ghaṭ ghaṭ ghaḍa ghaḍa hrīḥ hrīḥ haḥ haḥ he he haṃ haḥ || 12 ||
 saptavārāvāhitamātreṇa vidyādharadvayam |
 antarīkṣaṃ bhūtvā yudhyanti |
 ekasmin khaṇḍakhaṇḍaṃ bhūtvā patati daṣṭakotthati nātra saṃśayaḥ || 13 ||
 aparo'pi karaṇa |
 ye durlabhāḥ padmotsthālādi |
 pañcadaśa pustake na likhitaṃ gamyate guruprasādataḥ || 14 ||
 iti buddhakapālatantre yoginīniruttare guhyātiguhyatare (14)
 vidyādharakaraṇopadeśaniścayapaṭala ekādaśaḥ || ||
 (15) 12 nānāmantraprayogapaṭala atha vajrapāṇiś citrasenā yoginī muhur muhuḥ praṇipatyaivam uvāca- || 1 ||
 sādhu devī mahāprājñā pradhānabhūtayoginī |
 uktaṃ tvayā yat prayogaṃ trailokyeṣv api durlabham || 2 ||
 dṛṣṭā mayā sarvatantrāṇi ye te prayogāḥ sudurlabhāḥ |
 iha tantre tvayā yad uktaṃ sarvabuddhair na bhāṣitāḥ || 3 ||
 aho hī sattvārthatatpari |
 aho hī sarvabuddhasaṃjananī aho hī mahāmudrātatpari || 4 ||
 bhāṣasva devi sarvamantrāṇāṃ ye te prayogāḥ sudurlabhāḥ |
 (16) yogino yena citraṃ kurvanti nānāścaryam eva ca |
 prathamapaṭale yad yad uktaṃ devi tatproyogaṃ kathayāhi me || 5 ||
 īdṛg vacanaṃ śrutvā citrasenā tu yoginī |
 hasitāṭṭaṭṭahāsena |
 trāsitāḥ sarvadevāś ca || 6 ||
 mārāḥ sarve prapalāyanti vighnāś ca pralayaṃ gatāḥ |
 āścaryaṃ jinavaraiḥ sarvaiḥ aho hāsasya niścayaḥ || 7 ||
 āha- dhvajam ālambitaṃ gṛhītvā |
 māṃsaṃ tasyāpi gṛhṇāti |
 tasya kaṭibhāgāsthiṃ tu gṛhītvā kuṇḍa kārayet || 8 ||
 tasya kāpālam anu gṛhya tenaiva śirasā varti dāpayet |
 tasya tailenāpūrayet kuṇḍam upari sthāpayet || 9 ||
 aparo'pi kajjala pātayet |
 (17) yāvat kajjala patati |
 yogī buddhakāpāladharo bhūtvā imaṃ mantram uccārayan || 10 ||
 oṃ buddhakapālinī dhara 2 dhadhara 2 dharāpaya 2 śoṣaya 2 tāpaya 2 drāṃ 2 āṃ māṃ sāṃ ra vāṃ kuru 2 bho bhagavati buddhakāpālasyājñā mā laṃghaya śīghraṃ kajjala pata pata pātaya 2 oṃ 2 āḥ hūṃ sumbhaya bho bhagavati hūṃ srāṃ phaṭ || 11 ||
 īdṛśaṃ mantrarājasya trailokyam api śoṣoṇam |
 bhūtavetāḍaḍākinyaḥ rākṣasāḥ piśācādayaḥ || 12 ||
 śrutamātreṇa pralayaṃ yānti |
 anye'pi ca vighnāḥ sarva |
 tāvad uccārayen mantraṃ |
 yāvat kajjalaṃ na patati ca || 13 ||
 kajjalapatitamātreṇa |
 dvayakareṇa gṛhītvā ca |
 (18) paścād yogī mahāprājñaḥ kelimālinī pivetaṃ punaḥ || 14 ||
 ṣoḍaśābdikāṃ kanyā rūpayauvanakṛpāvatīm |
 tāṃ kāmayed yogī sattvārthaikatatparaḥ || 15 ||
 nagnī muktaśikhī bhūtvā hāḥhoḥmantram uccārayed viduḥ |
 kelimālinī pivāpayet tatra paścāt krīḍā samārabhet || 16 ||
 aṭṭaṭṭahāsino bhūtvā phetkāraṃ tu mahākṛpā |
 kajjalaṃ tu mahādivyaṃ vāmahaste tu sthāpayet || 17 ||
 paścāt śanaiḥ kāryaiḥ kurvād yogaṃ vicakṣaṇaḥ |
 tadudbhavaṃ yad dravyaṃ padmakeśarasambhavān || 18 ||
 tenaiva kajjalena malanam anāmikāṅguṣṭhe'sya ca |
 kusumaṃ dāpayed vaḍikāṃ kārayed aṣṭottaraśatāni || 19 ||
 ekaikavaṭikāṃ aṣṭottaramantraśatenābhimantrya japet- oṃ buddhakāpālinī hrī hūṃ phaṭ || 20 ||
 anena mantreṇa kajjalaṃ tu mahābāho trailokyeṣv api durlabham |
 (19) durlabhaṃ sarvatantreṣu durlabhaṃ yoginīparam || 21 ||
 añjitakajjalamātreṇa anāmikāṅguṣṭhena tu |
 paśyate sarvabuddhāṃś ca trisāhasrarajopamān || 22 ||
 aśītilakṣayojana |
 adhorddhena paśyati |
 vāmahastamalitamātreṇa tatkṣaṇād eva bhadrako sa jāyate || 23 ||
 tarjjanyāñjitamātreṇa paśyate sacarācaram |
 pretabhūtapiśācānām anyāni ca siddhāni ca || 24 ||
 yojanakoṭisahasraṃ tu adhorddhena paśyati |
 vāmahaste malitamātreṇa svastho bhavati na saṃśayaḥ || 25 ||
 madhyamenāṅjitamātreṇa |
 atyantāścaryakārako bhavati |
 saptatāḍapramāṇāni kṛṣṇajvālāntaśekharaḥ |
 sphuṭayet sarvameghānām eṣa kajjala durlabhaḥ || 26 ||
 vāmahastena malitamātreṇa manuṣyatāṃ yānti tatkṣaṇāt |
 vṛddhāṅguṣṭhenāñjitamātreṇa kajjalaṃ tu mahātmanaḥ || 27 ||
 pratimāṃ tu liṅgaparvatavṛkṣaṃ tu anyāni yāni tāni ca |
 krodhadṛṣṭyāvalokitamātreṇa (20)
 khaṇḍaṃ sahasraṃ tu jāyate || 28 ||
 punar vāmena malitamātreṇa svastho bhavati na saṃśayaḥ |
 kaniṣṭhāṅguṣṭhenāñjitamātreṇa cakṣuradṛśyo bhavati tatkṣaṇāt |
 buddhair api na dṛśyate || 29 ||
 tridaśeṣu bhramet prājñaḥ yad yad vastum icchati |
 bhāṇḍārapriyadravyam eva ca |
 harate tatkṣaṇād eva kajjalasya mahātmanaḥ || 30 ||
 īdṛśaṃ kajjalaṃ prayogaṃ nānāprayogasudurlabham |
 karoty añjanamātreṇa svarūpaparivartanaṃ sa ca || 31 ||
 anena kajjalenaiva |
 vidyādharo bhavati |
 kākolūkaśakunasarpaśvāna- -jambukamahāvyāghrabhallū otukaḥ |
 tathā makṣikāś ca tathā hasti gardabham eva ca || 32 ||
 evaṃ citraṃ karoti kajjalena tu |
 sarvatra sarva eva ca |
 prayogaḥ param atra durlabhāḥ |
 prayogāḥ pustake'likhitā jñātavyā guruprasādataḥ || 33 ||
 athātaḥ saṃpravakṣyāmi yogam atidurlabham |
 (21) mantrāsthisaṃyogena nānācitraṃ karoty asau || 34 ||
 oṃ buddhakāpālinī hrīṃ hraṃ |
 hastyasthikena kartavyaṃ |
 māraṇaṃ prayogam || 35 ||
 oṃ buddhakāpālinī khaṃ hrīṃ phaṭ |
 aśvāsthikena kartavyam uccāṭanaṃ sudurlabham || 36 ||
 oṃ buddhakāpālinī tryāṃ hrīṃ hrīḥ |
 go asthikena kartavyaṃ śatruhṛdayakīlanam || 37 ||
 oṃ buddhakāpālinī āḥ hūṃ phaṭ |
 śvānāsthikena kartavyaṃ stambhanaṃ ca mahāviduḥ || 38 ||
 oṃ buddhakāpālinī hrīḥ vauṣaṭ |
 narāsthikena kartavyam ākṛṣṭiḥ || 39 ||
 oṃ buddhakāpālinī vuṃ hūṃ |
 gardabhāsthikena kartavyaṃ mohanam || 40 ||
 oṃ buddhakāpālinī āṃ hrīḥ hrīḥ |
 ulūkāsthikena kartavyaṃ vaśyam || 41 ||
 oṃ buddhakāpālinī hāḥ phaṭ hūṃ |
 śakunāsthikīlakena vidveṣaḥ || 42 ||
 oṃ buddhakāpālinī jriṇī drāṃ |
 gardabhāsthikena jambhanaḥ || 43 ||
 (22) oṃ buddhakāpālinī dhara 2 hā he ho haṃ haḥ |
 jambukāsthikena saṅgrāmavijayaḥ || 44 ||
 oṃ buddhakāpālinī rama 2 krīḍa 2 haṃ haḥ |
 mahiṣāsthikena ratikrīḍā dvādaśavarṣā sa rātrau dine naro cit- taṃ na patati || 45 ||
 oṃ buddhakāpālinī taṭa 2 trāṭaya 2 maṭ sphaṭ sphoṭaya utpāṭaya hūṃ phaṭ |
 sarpāsthikena vṛkṣotpāṭanam || 46 ||
 oṃ sukapālinī ghara 2 maṭa 2 trāṭaya 2 paṭa 2 praṭāpaya 2 truṭa sphaṭa moṭaya 2 saṃkrāmaya hrīṃ hūṃ trayāṃ phaṭ |
 vyāghrāsthikena parvatotpāṭanam || 47 ||
 oṃ buddhakāpālinī he trāsaya māraya ghuṭa ghuṭinī sarvavanaspatīnāṃ hṛdaya tāḍaya vidrāpaya rama 2 trāsaya 2 bho bhagavatī aṃ āṃ āṃ taṭ 2 hūṃ phaṭ |
 lohakena vanaspatinivāraṇam || 48 ||
 āha- citt' eka vimala darppaṇaṃ jaṃ cintijai taṃ pi pati viśvaṃ jāṇanti vi śuaṇā |
 tahai vi-appeṇa gheppanti || 49 ||
 (23) iti buddhakapālatantre yoginīniruttare guhyātiguhyatare nānā- mantraprayogaḥ paṭalo dvādaśamaḥ || ||
 (24) 13 cittaviśuddhipaṭala athātaḥ saṃpravakṣyāmi viśuddhipaṭalaṃ śuddha durlabham || 1 ||
 bhaginī bhāginī jananī duhitā bhāryā-m-eva ca |
 evaṃ kāmayet prājña mahāmudrāṃ yad iṣyate || 2 ||
 ḍombinī nartakī caiva |
 dhorviṇī caṇḍālinī carmakāriṇī smṛtā |
 evaṃ kāmayed dhīmān pañcaite yoginī varām || 3 ||
 athātaḥ saṃpravakṣyāmi aśuddhacittaśodhanāt || 4 ||
 bhaginī bhavet cakṣur bhāginī tu śrotram eva ca |
 jananī bhaved ghrāṇaṃ rasaṃ duhitā tu eva ca |
 mano bhaved bhāryā |
 pañcaite varā divyāṃ mahāmudrāpradāyikī || 5 ||
 nartakī bhaven mohaṃ dveṣaṃ ḍombinīṣu ca |
 (25) rāga bhaved dhorvī |
 mānaṃ caṇḍālinī khyātā |
 maherṣyā carmakārī ca pañcaite varāṅganā || 6 ||
 cakṣuṣā dṛśyate mohaṃ śabdaṃ dveṣo'pi jāyate |
 ghrāṇena bhujyate rāgaṃ rasaṃ mānaṃ tu eva ca |
 sparśena jāyate īrṣyā cittasyāśuddham eva ca || 7 ||
 tasmād yogī mahāprājña atyantayogacetasaḥ |
 siddhir na syād bhavet śuddhyā punarjanmabhavāntare || 8 ||
 abhāvena kathaṃ bhāvo |
 bhāvaḥ kīdṛśaṃ abhāvo bhāvo bhāvyaḥ kathaṃ bhavet || 9 ||
 bhaginī kathaṃ rūpaṃ gaurī śyāmā kṛṣṇavarṇajām |
 īdṛśaṃ rūpa saṃyuktaṃ śuddhacitto na drakṣyati || 10 ||
 bhāginī kathaṃ śrūyate śabdaḥ dhvanis trividham eva ca |
 (26) īdṛśo yogayuktasya śuddhacitto na śṛṇoti || 11 ||
 ghrāṇaṃ trividhaṃ dṛṣṭvā kā yā sā jananī suguhyakā |
 adṛṣṭamānasaṃ yuktaṃ kathaṃ rago'pi jāyate || 12 ||
 svajihvena bhuñjate dravyaṃ ṣaḍrasaṃ svāda yādṛśī |
 svādena bhuñjate yuktaṃ svādaṃ rūpasya kīdṛśī || 13 ||
 manena sukhaṃ harṣam eva ca |
 manaḥ sukham ubhayavicāraṇāt |
 vicāra tatra na vidyate || 14 ||
 bhāve na abhāvo asti abhāvam eva ca |
 bhāvābhāvam ubhayaśūnyam ete cittasya śuddhatā || 15 ||
 ataḥ paraṃ pravakṣyāmi bāhyakāyaśodhanāt || 16 ||
 dṛṣṭiyuktaṃ bhavet karuṇā maitrī āliṅganasya ca ||
 saṃgupte yogātmā muditā varāṅganā tathā |
 ubhayamelāpakaṃ tat kṣaraṇam upekṣā rasā smṛtā mayā || 17 ||
 evaṃbhāvayogayuktasya kathaṃ rāgeṇa bādhyate |
 (27) darśanāj jāyate duḥkham āliṅganāt kiṃcit tatphalam |
 saṃgharṣaṇāj jāyate harṣo viṣādaṃ sarvaśeṣataḥ || 18 ||
 evaṃ traidhātuka utpannaṃ harṣaviṣāda etat phalam |
 saṃśuddhacittayogātmā trayavastu na bādhyate || 19 ||
 yat kiṃcit khāna pānaṃ ca sukhāvahabhojanaṃ tathā |
 tat sarvaṃ viṇmūtrādi prakalpayet yogavit sadā || 20 ||
 yat kiṃcid ratikrīḍā āliṅganacumbanasya ca |
 malanaḥ mardanaś caiva mahāmudrā sa kathyate |
 īdṛśo bhāvayuktasya sidhyate nātra saṃśayaḥ || 21 ||
 pañca yoginī buddhasya lakṣmīmahāmudrāpradāyikā |
 tāṃ pūjayed yogī kāmate na ca lipyate || 22 ||
 lepa īrṣyādisaṃyuktaṃ tasya doṣair na bādhyate |
 sa yogī paramaṃ tattvam bhavadoṣair na lipyate || 23 ||
 yāvan na viṣaya unmuli-ai tāma budhataṇu kema |
 se-arahi-anava-aṃkuraha tarusampatti na jema || 24 ||
 (28) iti buddhakapālatantre yoginīniruttare guhyātiguhyatare cit- taviśuddhipaṭalaḥ trayodaśamaḥ || ||
 (29) 14 jāpamudrādhyeṣaṇāsarvatantranidānapaṭala athātaḥ saṃpravakṣyāmi |
 citrasenāpraśasyapaṭalam || 1 ||
 tathā- atha vajrapāṇiprabhṛtayo bodhisattvāḥ sumeruparamāṇura- jasamā yoginyaḥ,
 utphullalocanā hṛṣṭacittā citrasenā praṇipatti stūyanta || 2 ||
 aho hī bhagavatī devī |
 sarvabuddhānāṃ tu jananī lakṣmī ghorā mahāyaśā |
 sattvārtheṣu vatsalī || 3 ||
 mahākṛpāvatī devī |
 mahāprajñā mahāmudrā mahārthaphalapradāyikā || 4 ||
 buddhakāpāle mahātantre buddhair yeṣāṃ na prakāśitā |
 (30) gopitā vajradhareṇaiva bodhisattvāś ca agocarāḥ |
 tāṃ bhāṣitā devī eka rutena prakaṭīkṛtāḥ || 5 ||
 aho hī mahābhājanā devī sarvayoginīpiṇḍīkṛtā |
 ye te siddhaṃ sudurlabham |
 sarve tathāgateṣv agocarāḥ |
 tāṃ prakaṭīkṛtā devī paṭhimātreṇa sidhyati || 6 ||
 aho śṛṇvantu bhagavatī |
 yoginyo bodhisattvāḥ śṛṇvantu |
 vītarāgā mahārddhikāḥ śṛṇvantu |
 tathāgatāś ca sarvabuddhāḥ śṛṇvantu nāgāś ca sadevamānuṣāḥ || 7 ||
 ayaṃ tantrarājasya pāṭhamātreṇa yat puṇyaṃ tat sarvapuṇyam anumodayantu pariṇāmayantu mahāmudrārthe niryātayantu buddhaguṇākarān || 8 ||
 kṣamantu māṃ yat prakaṭīkṛtam |
 gūḍhārthaṃ mantrāś ca prayogaṃ sudurlabham |
 suguptagocarasya ca |
 prakaṭīkṛtya sattvārthena jinavaraiḥ kṣamantu mām || 9 ||
 (31) athātaḥ saṃpravakṣyāmi mantrajāpaṃ mahābalam |
 yad icchet siddhiṃ varāṃ divyāṃ japed buddhakāpālayogataḥ || 10 ||
 oṃ hrīṃ buddha hūṃ kāpālinī āḥ ||
 praveśe oṃ |
 niṣkāśe hrīṃ |
 viśrāme buddhaḥ |
 sukhe hūṃ |
 astamaye kāpālinī |
 utthāne āḥ || 11 ||
 evaṃjāpaṃ sudurlabham |
 evaṃ buddhakāpālayogataḥ |
 evaṃjāpaṃ mānayuktaṃ siddhir bhavati na saṃśayaḥ || 12 ||
 hṛdayamantraḥ- oṃ buddhakāpālinī āḥ hīḥ haiḥ hūṃ phaṭ || 13 ||
 upahṛdayamantraḥ- oṃ buddhakāpālavajriṇi hau durjaya durlakṣe hūṃ phaṭ || 14 ||
 athātaḥ saṃpravakṣyāmi sekakāle yathā vidhim |
 prajñā adhyeṣate yena śiṣyeṇa dṛḍhabhaktitaḥ || 15 ||
 maṇḍalapañcakaṃ kṛtvā sugandhena tu vastunā |
 adhyeṣayati mahādevī sarvabuddhair alaṃkṛtā || 16 ||
 pivāvayati divyadravyaṃ khādya mukha dāpayet |
 (32) pīvitā dravya hṛṣṭacittena mānasaḥ || 17 ||
 harṣitā devī dṛṣṭvā idam vacanam abravīt |
 saṃsārapaṅkalagno'haṃ trātā bhavāhi sundarī || 18 ||
 channavāsanāsaṃyuktaṃ vikalpaṃ bahulena ca |
 tān upaśamayasva devī mahāyaśā kṛpāvatī || 19 ||
 niryātayed alaṃkāra tat sarvābharaṇamaṇḍitām |
 paścāt ātmānaṃ niryātayet prājña dṛḍhabhaktena cetasā || 20 ||
 nānākhādyaṃ nānāpeyaṃ tasya purato niryātayet |
 prajñā toṣitā yena sarvabuddhaiḥ prapūjitāḥ || 21 ||
 atraiva sthite buddhā aparo'pi siddhanāyakāḥ |
 tatraiva tiṣṭhanti sarvaḍākinyaḥ anye ye ca kṛpākulāḥ || 22 ||
 indī yattha vilayagau naṭṭa vi appasahāva |
 so hale paramāṇandagai phuḍa pucchaha gurupā-a || 23 ||
 tasmai namo yadudayena samānakālam astaṅgatāni viṣayaiḥ samam indriyāṇi |
 yaś cābhinandajinasundaramūrtir eko (33)
 jāgarti ko'pi nibhṛtaṃ hṛdi paṇḍitānām || 24 ||
 iti buddhakāpālatantre yoginīniruttare guhyātiguhyatare jāpamudrādhyeṣaṇāsarvatantranidānapaṭalaś caturdaśaḥ || ||
 idam avocat citrasenāyoginīprabhṛtayaḥ sarvayoginyaḥ vajraprāṇiprabhṛtibodhisattvā sarve mahābodhisattva svakas- vake sthāne viharan |
 tūṣṇībhāve vyavasthitaḥ || ||
 iti buddhakapālatantre mahāyoginīmate paramarahasya samāptaḥ || || (34)
