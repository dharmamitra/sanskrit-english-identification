 Kalpokta-mārīcī-sādhanam
 samyak praṇamya mārilcīṃ vairocana-kulodbhavām ,
 kalpokta-vidhinā tasyāh kathyate sādhana-kramaḥ |
 tatra tāvat śrl-mārīcy-udaya-maṇḍalābhiṣikto
 mantrī sva-samaya-saṃvara-paripālana-śuddha-cittaḥ sakala-sattvābhyuddharaṇaśaya
 oṃ phaṭ ity uccārayan krodhamuṣṭiṃ hṛd-ūrṇā-mūrddhasu vinyasya mukha-śaucādikaṃ
 kṛtvā deva-gṛhaṃ praviśya paṭādi-gata-mūrttiṃ bhagavatīṃ avatāryya mārīcī-vighnotsāraṇa-mantreṇa
 gandhodakaṃ parijapyānenaiva pañcopahārādikaṃ prapūjyam |
 tatrayaṃ
 vighnot-sāraṇa-mantraḥ oṃ mārīcyai huṃ sarvva-vighnān utsāraya huṃ phaṭ | tataḥ
 svahṛdayakṣareṇa niśi candra-maṇḍalaṃ divā sūryya-mandalaṃ ā-kāreṇa dhyātvā
 tasyopari prathama-trayodaśa-bījaṃ arddhendu-bindu-bhūṣitaṃ tapta-cāmīkarābham | ,
 tate viśva-raśmīn niścāryya tai raśmibhir niṣpannāṃ
 bhagavatiṃ mūrddhni guru-buddha-bodhisattvāṃś ca dṛṣṭvā pūjayitvā abhivandya ca
 anena mantreṇa oṃ mārīcyai puṣpaṃ pratīcca svāhā ,
 oṃ mārīcyai dhūpaṃ pratīccha svāhā ,
 oṃ mārīcyai svāhety arghaṃ parijapya ,
 oṃ māricyai arghaṃ pratīccha svāhā ,
 abhāve sati dhyānena vā tataḥ :
 ratna-trayaṃ me śaraṇaṃ sarvvaṃ pratidiśāmy
 agham ,
 anumode jagat-puṇyaṃ buddha-bodhau dadhe manaḥ |
 ābodheḥ śaraṇaṃ yāmi buddhaṃ dharmmaṃ guṇottamam ,
 bodhau cittaṃ karomy eṣa sva-parārtha-prasiddhaye |
 utpādayāmi vara-bodhi-cittaṃ nimantrayāmi
 bahu-sarvva-sattvān ,
 iṣṭāṃ cariṣye vara-bodhi-cārikāṃ buddho bhaveyaṃ
 jagato hitāya | ( 1 )
 iti trir uccāryya praṇidhi-pūrvvakaṃ
 sarvva-dharmma-nairātmayaṃ bhāvayed anena mantreṇa |
 oṃ śūnyatā-jñāna-vājra-sva-bhāvātmako'ham
 iti paṭhitvā :
 bījaṃ māyopamākāraṃ trai-dhātuṃ ca viśeṣataḥ ,
 dṛśyate spṛśyate caiva yathā māyā hi sarvvataḥ ,
 na copalabhyate caiva sarvvasya jagataḥ sthitiḥ |
 iti praṭhitvā pratibhāsa-mātram avagamya tato
 anādikāraṇāsatkalpanā-bījam apanīya sva-bhava-śuddho'ham ity abhimuñcet |
 sva-bhāva-śuddhāḥ
 sarvva-dharmmāḥ sva-bhāva-śudho'ham iti vāra-trayam uccāryya tataḥ pūrvvokta-bīja-niṣpannaṃ
 candraṃ tasyopari oṃ-kāraṃ tat sarvvaṃ pariṇamya śrīmad-vairocana-nāthaṃ
 padma-garbha-siṃhāsana-sthaṃ vajra-paryyaṇka-niṣaṇṇaṃ suvarṇa-candre bodhyaṅgī-samādhi-samāpannaṃ
 jaṭā-mukuṭa-dharaṃ śāntaṃ sarvvālaṅkāra-bhūṣitam dhyāyāt |
 tataḥ sva-hṛdi candra-maṇḍalaṃ tasyopari
 pañca-viṃśatikam akṣaraṃ paramahṛdayaṃ prathamasya dvitīyena samā-yuktaṃ
 arddhendu-bindu-bhūṣitaṃ vibhāvya niṣpannam aśoka-stavakaṃ tasyopari
 candra-stha-mā-kāraṃ dhyātvā tat sarvvapariṇatam ātmānaṃ mārīcī-rūpeṇa bhāvayet
 aham eva mārīcī bhagavatī iti su-pītāṃ jāmbhū-nada-prabhākārāṃ dīpta-dehāṃ caitya-garbha-sthāṃ
 raktāmbara-dharāṃ rakta-kañcukottarīyāṃ nānā-valaya-sarvvālaṅkāra-bhūṣitāṃ kaṭa-kuṇḍala-kaṭisūtrakiṅkiṇī-nūpura-ravāṃ
 aṣṭa-bhujāṃ tri-mukhāṃ trinetrāṃ jvalat-sphurad-raśmi-mā- ( 2 )
 linīṃ bandhūka-javā-kusuma-sadṛśādharāṃ
 vairocana-kṛta-mūrddha-jāṃ aśoka-mālā śirasi bhuṣitāṃ vāma-karair akṣasūtrāśoka-cāpa-dharāṃ
 dakṣiṇe sphurad-vajra-sūcikāṅkuśa-carollalana-priyāṃ prathamaṃ mukhaṃ saumyaṃ
 vikasitānanaṃ su-pītakanakāvadātaṃ utphulla-locanaṃ sindūra-reṇu-ranjitā-dharaṃ
 śṛṅgāra-rasa-vibhramaṃ vāma-mukhaṃ vārāhaṃ sa-roṣa-vikṛtaṃ vikaṭotkaṭa-bhīṣaṇaṃ
 indranīla-prabhākāraṃ dvādaśarka-sama-prabham urubhṛkuṭi-karālaṃ lalaj-jihvaṃ
 bhayasyāpi bhayaṅkaraṃ dakṣiṇa-mukhaṃ su-raktaṃ divya-jvalad-bhāsuram iva ,
 harmyotthitaśoka-taru-kusuma-mālāvakīrṇaṃ tasyāḥ
 śirasi vairocanaṃ nāthaṃ pūrvvokta-varṇa-mudropetam adhaḥstāt sapta-śukara-ratha-gatāṃ
 pratyālīḍha-sthitāṃ kumārīṃ
 nava-yauvana-sthām ,
 ratha-vāhaka-śūkarāṇām adhastāt ya-bhavaṃ vāyavya-maṇḍale
 ha-kara-pariṇataṃ rāhu-grahaṃ hastābhyāṃ grastaṃ candra-sūryyau divā dinakaraṃ
 niśi-gataṃ candramasaṃ devī-catuṣṭaya-parivṛtāṃ dhyāyāt |
 tatra pūrvvena oṃ mārīcyai varttāli vadāli varāli
 varāhamukhi siddhim ākarṣaya jaḥ svāheti evaṃ devīṃ rakta-varṇāṃ varāhaikamukhīṃ
 catur-bhujāṃ rakta-kañcukottarīyāṃ vāme pāśāśoka-hastāṃ dakṣiṇe vajrāṅkuśa-sūci-dharāṃ
 sarvvābharaṇa-bhūṣitāṃ kalpokta-vidhinā abhipreta-siddhim ākarṣayantīm dhyāyāt |
 oṃ mārīcyai varttāli vadāli varāli varāhamukhi
 sarvva-duṣṭa-praduṣṭānāṃ mukhaṃ bandha bandha huṃ svāhā |
 vadālīṃ devīṃ pūrvvokta-vastrābharaṇa-tad-rūpāṃ
 pīta-varṇāṃ vāme paśa-vajra-dharāṃ dakṣiṇe pallava-sūcī-dharāṃ duṣṭānāṃ
 mukha-cakṣuṣī sīvantīṃ dakṣiṇa-to bhāvayet |
 oṃ mārīcyai varttāli vadāli varāli varāhamukhi
 sarvva-duṣṭān stambhaya va svāheti varālīṃ devīṃ tadvat vastrābharaṇa-varṇaṃ
 tu dakṣiṇe vajra-sūci-hastāṃ ( 3 )
 vāme pācāśoka-dharāṃ sarvva-duṣṭān stambhayantīṃ
 paścime nyaset |
 oṃ mārīcyai varttāli vadāli varāli varāhamukhi
 sarvva-satvtān me vaśam ānaya hoḥ svāheti varāha-mukhīṃ devīṃ rakta-varṇāṃ tathā-vastrābharaṇaṃ
 ca savyena vajra-śara-dhāriṇīṃ vāme aśoka-cāpa-dharāṃ sarvva-sattvān
 upasarpayantīṃ uttarasyāṃ diśi nyaset |
 tato vajrāṅkuśy-ādibhir mudrabhiḥ tan-mantraiś
 cākarṣaṇādikaṃ kuryyāt |
 jñāna-sattvarn ākṛṣya praveśya baddhvā vaśīkṛtya sādhayet |
 tarjjani-aṅkuśa-bandhena
 kaniṣṭhayā mahāṅkuścī bāhu-granthi-kaṭāgrābhyāṃ
 śṛṅkhalā-pṛṣṭhayoś ca pīḍanāditi |
 oṃ vajrāṅkuśi jaḥ ity anena jñāna-sattvam ākṛṣya
 purato argha-pādy-ādikaṃ dadyāt |
 mārīcī-mudraṇam |
 tataḥ oṃ vajro-pāśa huṃ ity
 anena praveśayet ,
 oṃ vajra-sphoṭa vaṃ anena
 bandhayet , oṃ vajrāveśa hoḥ anena toṣayet |
 tataḥ samaya- devatābhiḥ sadā'dvayaṃ kuryyāt |
 tatreyaṃ mudrā :
 udhau hastau samau kṛtvā aṅjaly-ākāra-miśritau ,
 kuryyād vikasitāv agrāv ubhāv aṅguṣṭha-nāmitau |
 madhyamāṅguīi-samāśliṣṭau kuṇḍalākāra-bandhitau ,
 paryyaṅkeṇopaviṣṭena nābhi-deśe tadā nyaset |
 eṣā mudrā varā śreṣṭhā sarvva-karmmasu yojayet ,
 tato'bhiṣekaṃ gṛhṇīyāt mahā-mudrayā anayā |
 aṅguṣṭha-sattva-paryyaṅkā kuṅcitāgrāgra-vigrahā ,
 sama-madhyarnottarnāṅgā śeṣā vajrāṅjali-prabhā |
 iti mūrddhni sthāpya oṃ bhūḥ kha mā abhiṣiṅceti
 mantreṇa vairocanaḥ kanakābho bodhyaṅgy-avasthitaḥ śirasi dhyeyah |
 bhāvanā-khinno
 japen mantram |
 sva-hṛdi candra-sthaṃ mantraṃ dedīpyamānam oṃ mārīcyai svāheti dṛṣṭvā
 japet |
 yathāśaktyā bhāvanā-pūrvvaṅgamaṃ sarvvāṃ devatīṃ
 samuttejayantiṃ paśyan mantraṃ japet |
 paścān nyūnādhika-vidkiḥ śatākṣareṇa pūrayet |
 tatrāyaṃ mantraṃ :
 oṃ vajra-sattva samayam
 anupālaya vajra-sattvatvenopatiṣṭha , dṛḍho me ( 4 )
 bhava ,
 su-toṣyo me bhava ,
 anurakto me bhava ,
 su-poṣyo me bhava ,
 sarvva-siddhiṃ
 me prayaccha ,
 sarvva-karmmasu ca me cittam śreyaḥ kuru ,
 hu hahahahahoḥ
 bhagavan sarvva-tathāgata-vajra mā me muṅca ,
 vajrībhava mahā-samaya-sattva āḥ |
 visarjjana-kāle tu sarvvam etat kuśalaṃ pariṇamya
 abhipretāṃ siddhim abhiyācya sva-mudrāṃ śirasi muṅcet oṃ mārīcyai mur iti |
 svādhidaivata-yogena bhojanasnāna-dāna-śayanādikaṃ
 sarvvaṃ prakalpayet |
 ity anena krameṇa kāya-vāk-citta-rakṣāṃ kṛtvā yathāsukhaṃ
 vihared iti |
 mārīcyāḥ sādhanaṃ kṛtvā yac-cubhaṃ samupārjjitam ,
 prapnuvantu padaṃ sattvā mārīcī-jñāna-nirmmalam |
 oṃ kha kha khādi khādi gṛhṇa gṛhṇa gṛhṇantu sārvva-bhautikā
 baliṃ mama śāntiṃ kurvvantu svāheti bali-mantraḥ
 kalpokta-mārīcī-sādhanaṃ samāptam |
 kṛtir iyaṃ paṇḍitācāryya-garbhapādānām |
