Svastyayanagāthā
namo'stu buddhāya namo'stu bodhaeye
namo vimuktāya namo vimuktaye |
namo'stu jñānasya namo'stu jñānino
lokāgraśreṣṭhāya namo karotha ||1 ||
yānīha bhūtāni samāgatāni
bhūmyāni vā yāni va antarīkṣe |
sarvāṇi vā āttamanāni bhūtvā
śṛṇvantu svastyayanaṁ jinena bhāṣitaṁ ||2 ||
imasmiṁ vā loke parasmiṁ vā punaḥ
svargeṣu vā yaṁ ratanaṁ praṇītaṁ |
na taṁ samaṁ asti tathāgatena
devātidevena narottamena |
imaṁ pi buddhe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||3 ||
[ kṣayaṁ virāgaṁ amṛtaṁ praṇītaṁ
yadadhyagāt śākyamuniḥ samāhitaḥ |
na tena dharmeṇa samamasti kiñcit | ]
idaṁ pi dharme ratanaṁ praṇītaṁ |
etena satyena susvasti bhotu
manuṣyato vā amanuṣyato vā ||4 ||
yaṁ buddheśreṣṭho parivarṇaye śuciṁ
yamāhu ānantariyaṁ samādhiṁ
samādhino tasya samo na vidyate |
idaṁ pi dharme ratanaṁ praṇītaṁ
etena satyena susvasti bhotu
manuṣyato vā amanuṣyato vā ||5 ||
ya pudgalā aṣṭa sadā praśastā
catvāri etāni yugani bhonti |
te dakṣiṇīyā sugatena uktāḥ
etāni dinnāni mahatphalāni |
idaṁ pi saṁghe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||6 ||
sarvaiva yasya darśanasaṁpadāyo
trayo'sya dharmā jahitā bhavanti |
satkāyadṛṣṭī vicikitsitaṁ ca
śīlavrataṁ cāpi yadasti kiṁcit |
idaṁ pi saṁghe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||7 ||
kiṁcāpi śaikṣo prakaroti pāpaṁ
kāyena vācā atha cetasāpi |
abhavyo so tasya nigūhanāya
abhavyatā dṛṣṭapatheṣu uktā |
idaṁ pi saṁghe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||8 ||
yathendrakīlo pṛthivīsanniśrito syā
catūrbhi vātehi asaṁprakampi |
tathopamaṁ satpuruṣaṁ vademi
yo āryasatyāni sudeśitāni
gambhīrārthāni athetya paśyati |
idaṁ pi saṁdhe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||9 ||
ye āryasatyāni vibhāvayanti
gambhīraprajñena sudeśitāni |
kiṁcāpi te bhonti bhṛśaṁ pramattā
na te bhavāṁ aṣṭa upādiyanti |
idaṁ pi saṁghe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||10 ||
ye yuktayogī manasā succhandasā
naiṣkramyiṇo gautamaśāsanasmiṁ |
te prāptiprāptā amṛtaṁ bigāhya
vimuktacittā nirvṛtiṁ bhuṁjamānā |
idaṁ pi saṁghe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||11 ||
kṣīṇaṁ purāṇaṁ navo nāsti saṁcayo
vimuktā āyatike bhavasmiṁ
te kṣīṇabījā avirūḍhidharmā
nirvānti dhīrā yatha tailadīpā |
idaṁ pi saṁghe ratanaṁ praṇītaṁ
etena satyena susvasti bhotu
manuṣyo vā amanuṣyato vā ||12 ||
agniryathā prajvalito niṣīde
indhanakṣayā śāmyati vegajāto |
evaṁvidhaṁ dhyāyino buddhaputrāḥ
prajñāya rāgānuśayaṁ grahetvā
adarśanaṁ mṛtyurājasya yānti |
idaṁ pi saṁghe ratanaṁ praṇītaṁ
manuṣyato vā amanuṣyato vā ||13 ||
grīṣmāṇamāse prathame caitrasmiṁ
vane pragulmā yatha puṣpitāgrā
vāteritā te surabhiṁ pravānti |
evaṁvidhaṁ dhyāyino buddhaputrāḥ
śīlenupetā surabhiṁ pravānti |
idaṁ pi saṁghe ratanaṁ praṇītaṁ
etena satyena susvasti bhotu
manuṣyato vā amanuṣyato vā ||14 ||
yānīha bhūtāni samāgatāni
bhūmyāni vā yāni va antarīkṣe |
maitrīkarontu sada manuṣyakā prajā
divaṁ ca rātriṁ ca haranti vo baliṁ |
tasmāddhi taṁ rakṣatha apramattā
mātā va putraṁ anukampamānā |
etena satyena susvasti bhotu
manuṣyato vā amanuṣyato vā ||15 ||
vipaśyismiṁ viśvabhuvi krakucchande
bhāmakanakamunismiṁ kāśyate
mahāvaśe śākyamunismiṁ gautame |
etehi buddhehi mahāddhiṁkehi
yā devatā santi abhiprasannā |
vāḍhaṁ pi taṁ rakṣayantu ca karontu
svastyayanaṁ mānuṣikaprajāye |
tasmā hi taṁ rakṣatha apramattā
mātā va putraṁ anukampamāna |
[ etaṁ pi saṁghe ratanaṁ praṇītaṁ ]
etena satyena susvasti bhotu
manuṣyato vā amanuṣyato vā ||16 ||
yo dharmacakraṁ abhibhūya lokaṁ
pravartayati sarvabhūtamukampitaṁ |
etādṛśaṁ devamanuṣyaśreṣṭhaṁ
buddhaṁ namasyāmi susvasti bhotu |
dharmaṁ namasyāmi susvasti bhotu
saṁghaṁ namasyāmi susvasti bhotu
manuṣyato vā amanuṣyato va ||17 ||
[ iti svastyayanagāthā ]
