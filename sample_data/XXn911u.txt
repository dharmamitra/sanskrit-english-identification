 vasudhārānāmadhāraṇīstotram
 om namo bhagavatyai āryaśrīvasudhārāyai
 divyarūpī surūpī ca saumyarūpī balapradā |
 vasudharī vasudhāraṇī vasuśrī śrīkarī varā || 1 ||
 dharaṇī dhāraṇī dhātā śaraṇyā bhaktavatsalā |
 prajñāpāramitā devī prajñā śrībuddhivardhinī || 2 ||
 vidyādharī śivā sūkṣmā śāstā sarvatra mātṛkā |
 taruṇī tāru(ra)
 ṇī devī vidyādāneśvareśvarī || 3 ||
 bhūṣitā bhūtamātā ca sarvābharaṇabhūṣitā |
 durdāntatrāsanī bhītā ugrā ugraparākramā || 4 ||
 dānapāramitā devī varṣaṇī divyarūpiṇī |
 nidhānaṃ sarvamāṅgalyā kīrtirlakṣmīryaśaḥśubhā || 5 ||
 dahanī mālinī caṇḍī śabarī sarvamātrikā |
 kṛtāntaśāsanī raudrī kaumārī viśvarūpiṇī || 6 ||
 vīryapāramitā devī jagadānandarocanī |
 tāpasī ugrarūpī ca ṛddhisiddhibalapradā || 7 ||
 dhanyā puṇyā mahābhāgā ajitā jitavikramā |
 jagadekahitā vidyā saṃgrāme tāraṇī śubhā || 8 ||
 kṣāntipāramitā devī śīlinī dhyānadhyāyino |
 padminī padmadhārī ca padmapriyā padmāsanī || 9 ||
 śuddharūpī mahātejā hemavarṇā prabhākarī |
 cintāmaṇimahādevī prajñāpustakadhāriṇī || 10 ||
 nidhānaṃ kūṭimāruḍhidhanyāgāradhanapriyā |
 traidhātukaṃ mahā ādi divyābharaṇabhūṣiṇī || 11 ||
 mātarī sarvabuddhānāṃ ratnadhāte(tvī)
 śvareśvarī |
 śūnyatā bhāvanī devī bhāvābhāvavivarjitā || 12 ||
 vainye(ne)ya kiṃ na vinyastā divyakleśanichedanī |
 bhī(bhe) dinī sarvamārāṇāṃ saptapātālakṣobhinī (ṇī) || 13 ||
 brahmāṇī vedamātā ca guhyā ca guhyavāsinī |
 sarasvatī viśālākṣī caturbrahmavihāriṇī || 14 ||
 tāthāgatī mahāramyā vajriṇī dharmadhāriṇī |
 karmadhāteśvarī vidyā viśvajvālābhamaṇḍalī || 15 ||
 bodha(dhi)nī sarvasattvānāṃ bodhyaṅgakṛtaśekharī |
 dhyānā dhīrmuktisaṃpannā advayadvayabhāvinī || 16 ||
 sarvārthasādhanī bhadrā strīrūpāmitavikramā |
 darśinī buddhamārgāṇāṃ naṣṭamārgapradarśinī || 17 ||
 vāgīśvarī mahāśāntirgoptrī dhātrī dhanapradā |
 strīrūpadhāriṇī siddhā yoginī yogajeśvarī || 18 ||
 manoharī mahākrāntiḥ saubhāgyapriyadarśinī |
 sārthavāhakṛpādṛṣṭiḥ sarvatāthāgatātmakī || 19 ||
 namaste'stu mahādevī sarvasattvārthadāyinī |
 namaste divyarūpī ca vasudhārā namo'stu te || 20 ||
 aṣṭottaraśataṃ nāma trikālaṃ yaṃ paṭhet pumān |
 prāpnoti niyataṃ siddhimīpsitārthamanorathān || 21 ||
 yadajñānakṛtaṃ pāpam ānantaryasudāruṇam |
 tatsarvaṃ kṣapayatyāśu smaraṇāt sa(rva)bhadrakam || 22 ||
 athavā śīlasaṃpannaḥ saptajātismaro bhavet |
 priyaścādeyavākyena rūpavān priyadarśanaḥ || 23 ||
 viprakṣatriyakuleṣu ādeyamupajāyate |
 ante bhūmīśvaraṃ prāptaḥ paścāt prāpta(ḥ)
 sukhāvatīm || 24 ||
 śrīvasudhārānāmadhāraṇīstotraṃ
 samyaksaṃbuddhabhāṣitaṃ samāptam |
