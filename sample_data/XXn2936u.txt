 atha śabdabhedaprakāśaḥ prabodhamādhātumaśābdikānāṁ kṛpāmupetyāpi satāṁ kavīnām |
 kṛto mayā rūpamavāpya śabdabhedaprakāśo'khilavākpayodheḥ | 1 |
 prāyo bhavedyaḥ pracuraḥ prayogaḥ prāmāṇikodāharaṇapratītaḥ |
 rūpādibhedeṣu vilakṣaṇeṣu vicakṣaṇo niścinuyāttameva || 2 ||
 kvacinmātrākṛto bhedaḥ kvacidvarṇakṛto'tra ca |
 kvacidarthāntarollekhācchabdānāṁ rūditaḥ kvacit || 3 ||
 jāgati yasyaiṣa manaḥ saroje sa eva śabdārthavivartaneśaḥ |
 nijaprayogāpitakāmacāraḥ paraprayogaprasarārgalaśca || 4 ||
 vidyādagāramāgāramapagāmāpagāmapi |
 arātimārātimatho ama āmaśca kīrtitaḥ || 5 ||
 bhavedamarṣa āmarṣopyañkuro'ṅkūra eva ca |
 antarikṣamantarīkṣamagastyo'gastirityapi |
 aṭarūpa āṭarūṣo'vaśyo'vaśyāya ityapi || 6 ||
 pratiśyāyaḥ pratiśyāvo bhālūko bhalluko'pi ca |
 jambūkaṁ jambūkaṁ prāhuḥ śambūkamapi śambukam || 7 ||
 jatukā syājjatūkāpi masuraḥ syānmasūravat |
 vāstukaṁ cāpi vāstūkaṁ devakī daivakīti ca || 8 ||
 jyotiṣaṁ jyautiṣaṁ cāpi ṣṭhevanaṁ ṣṭhīvanaṁ yathā |
 sutrāmāpi ca sūtrāmā hanūmān hanumānapi || 9 ||
 uṣaṇaṁ syādūṣaṇaṁ ca bhaveduṣaramūṣaram |
 hārīto hārito'pi syānmunipakṣiviśeṣayoḥ || 10 ||
 tuvarastūvare ca syātkuvaraḥ kūvare'pi ca |
 uttame'nuttamaṁ ca syādāhataṁ syādanāhatam || 11 ||
 udāre cānudāraḥ syādudagre'pyanudagravat |
 bandhūraṁ bandhuraṁ ca syādūrīkṛtamurīkṛtam || 12 ||
 vālhīkaṁ vālhikaṁ cāpi gāṇḍīvo gāṇḍivo'pi ca |
 uṣāpyūṣā nanandā ca nanāndā ca prakīrtitā || 13 ||
 hrīvere hiriveraṁ ca cikūre cikuro'pi ca |
 caṇḍālo'pi ca caṇḍālo vadanyo'pi vadānyavat || 14 ||
 hālāhalaṁ hālahalaṁ vadantyapi halāhalam |
 ḍāhālaṁ ca ḍahālaṁ ca ḍāhalaṁ ca pracakṣate || 15 ||
 koṅkāṇaḥ koṅkaṇaścāpi śyāmākaḥ śyāmako'pi ca |
 sahācaraḥ sahacaraḥ sfaṭikaṁ sfāṭikaṁ tathā || 16 ||
 gandharbo'pi ca gāndharbaścamaraṁ cāmare'pi ca |
 coraścauraścaṭuścāṭuścelaṁ cailaṁ camuścamūḥ || 17 ||
 cañcuścañcūstalastālaḥ śyāmalaḥ śāmalo'pi ca |
 mahilāyāṁ mahelādyaṁ vidagdhe cchekilo'pi ca || 18 ||
 guggulau guggulo'pi syāddhiṅgulau cāpi hiṅgulam |
 mandire mandirā'pi syādvīrye vīryā'pi kathyate || 19 ||
 dhanyākamapi dhānyākaṁ yutakaṁ yautakaṁ yathā |
 kavāṭaṁ ca kapāṭaṁ ca kavilaṁ kapilaṁ matam || 20 ||
 karavālaḥ karapālo vanīyakavanīpakau |
 pārāvataḥ pārapato javā syājjapayā saha || 21 ||
 jaṭāyuṣā jaṭāyuṁ ca vidyādāyuṁ tathā''yuṣā |
 sāyaṁ sāyo bhavetkoṣaḥ kośaḥ ṣaṇdaśca śaṇdavat || 22 ||
 taviśaṁ taviṣaṁ cāpi musalo muśalo'pi ca |
 veśo veṣaśca kathitaḥ syāddhuso'pi buṣo'pi ca || 23 ||
 syāttanustanuṣā sārddha dhanunā ca dhanurviduḥ |
 śūkaraḥ sūkaro'pi syācchṛgālaśca sṛgālavat || 24 ||
 sūraḥ sśūraśca taraṇau kalasaḥ kalaśo'pi ca |
 sunāsīraḥ śunāśīro nārāyaṇanarāyaṇau || 25 ||
 jāmbavān jāmbavo'pi syāllakṣmaṇo lakṣaṇo'pi ca |
 saṁstaraḥ srastaro'pi syāccaritraṁ caritaṁ tathā || 26 ||
 pārataṁ pāradaṁ vāsro vāsaraḥ kṛmivatkrimiḥ |
 tṛfalā trifalā cāpi tṛṇatā triṇatā'pi ca || 27 ||
 bhavedṛṣṭistathā riṣṭiḥ priyālaḥ syātpiyālavat |
 kaṇāṭīnaḥ kalāṭīno vātiko vātigo'pi ca || 28 ||
 mihiro mahiro'pi syānmukuro makuro'pi ca |
 mukulaṁ makulaṁ cāpi mukuṭaṁ makuṭaṁ viduḥ || 29 ||
 mukutiṁ makutiṁ cāpi calukaṁ culukaṁ yathā |
 karañjaḥ karajo'pi syātparetaḥ pretavanmataḥ || 30 ||
 kirmiro'pi ca kirmoro hayanaṁ hāyanaṁ samam |
 śauṭīryamapi śauṭīraṁ jyaiṣṭhe jyeṣṭho'pi dṛśyate || 31 ||
 śuṣke'pi vānaṁ vātaṁ ca udake syāddakaṁ matam |
 kuṣṭhabhede śatarūṣī śatārūśca nigadyate || 32 ||
 dreṣkadrekvāṇadṛkvāṇā bhavantyapi dṛkāṇavat |
 patraṅgamapi patrāṅge kuddālaṁ ca kudālavat || 33 ||
 māriṣaṁ mārūṣaṁ śāke plīharoge plihā'pi ca |
 felī felistathocchiṣṭe kākiṇyāṁ kākinīti ca || 34 ||
 saudāmanī ca saudāmnī saudāminyapi ceṣyate |
 jaraṭhe jaṭharo'pi syānnimeṣo nimiṣo'pi ca || 35 ||
 buko bakaśca kusume madano mavano drume |
 āragvadhāragavadhau khurakakṣurakāvapi || 36 ||
 vṛṣṇiḥ pṛśniśca sarayuḥ sarayūśca nigadyate |
 nīlaṅgurapi nīlāṅgurīśvarī ceśvarā'pi ca || 37 ||
 tāpiñchamapi tāpicchaṁ tripuṣaṁ trapuṣaṁ tathā |
 ḍiṇḍīro'pi ca hiṇḍīraḥ paraśuḥ parśunā saha || 38 ||
 bālikā bālukā cāpi dordoṣā'pi bhujā bhujaḥ |
 bāhurbāhā tviṣistviṭ ca sandhyā syātsandhivatpunaḥ || 39 ||
 bhaginīmapi bhagnīṁ ca zhillarīṁ zhallarīṁ viduḥ |
 retaṁ ca retasā sārddhamedhamāhustathaidhasā || 40 ||
 saṁvananaṁ saṁvadanaṁ tarūṇī talunīti ca |
 pramadāvanaṁ pramadavanaṁ ca parikīrtitam || 41 ||
 kharūlī syāttu khuralī vajraṁ vajrāśanistathā |
 śilamuñchaṁ śiloñchaṁ ca bhaveduñchaśilaṁ tathā || 42 ||
 dharitrī dhārayitrī ca mahiṣī māhiṣīti ca |
 vāsudevo'pi vāsuḥ syādvāmadevo'pi vāmavat || 43 ||
 āśīrāśyahidaṁṣṭrāyāṁ lakṣmīrlakṣī haristriyām |
 rūvako rūvakaḥ proktāvurūvūko'pi tādṛśe || 44 ||
 kumudaṁ ca kumuccāpi yoṣitā yoṣidityapi |
 śaradbhaveccharadayā prāvṛṭ prāvṛṣayā saha || 45 ||
 nabhaṁ tu nabhasā sārddha tapaṁ tu tapasā saha |
 sahaṁ ca sahasā sārddha mahaṁ ca mahasā dyutau || 46 ||
 tamena ca tamaḥ proktaṁ rajenā'pi rajaḥ samas |
 śābdikaistu jalokābhiḥ kathitāśca jalaukasaḥ || 47 ||
 divaṁ proktaṁ divā tulyaṁ parṣatpariṣadā saha |
 varṣāḥ syurvariṣābhiśca harṣo'pi hariṣeṇa ca || 48 ||
 sarṣapaḥ sariṣapaśca karṣaḥ syātkariṣeṇa ca |
 mārṣo māriṣa ityuktaḥ sparśo'pi spariśo yathā || 49 ||
 evamanye'pi vārhādāvūṣmavarṇāḥ prayogataḥ |
 mūrdhnirefā vikalpante chandobhaṅgabhayādinā || 50 ||
 dakṣiṇasyāmapācyeva prāyaṁ tvanaśane viduḥ |
 chandāvabhiprāyavaśau kalajñaḥ syātkalāvidi || 51 ||
 samūhārthasya jātasya cavargāditvamīritam |
 antasthīyayakāratvaṁ yavasasya tu kathyate || 52 ||
 tantuvāyasya vāye'pi tantrāditvaṁ ca dṛśyate |
 turyasvarādirīrbārūḥ karkaṭyāṁ kathyate budhaiḥ || 53 ||
 hrasvādirartiḥ pīḍāyāṁ dhanuṣkoṭayāmapīṣyate |
 etau madhyatavargīyau vaidūryamaṇiśadbalau || 54 ||
 tavargamadhyo rātrau ca jambāle ca niṣadvaraḥ |
 cullyāmutpūrvakaṁ dhmānaṁ dhānaṁ hānaṁ ca kathyate || 55 ||
 tālavyamadhyo viśada ūrddhaśabdo vakāravān |
 yavānī syādvamadhyaiva śrāvaṇo māsi madhyavaḥ || 56 ||
 śafe khuraḥ kavargīyaḥ kṣakāraśca kṣuraprake |
 nāpitasyopakaraṇe kaṣasaṁyoga iṣyate || 57 ||
 avyayānavyayaṁ doṣāśabdaṁ rātrau pracakṣate |
 kanyākubjaṁ kānyakubjaṁ koṣalottarakośalā || 58 ||
 vārāṇasītyapi proktā tathā vāṇārasīti ca |
 tāmaliptā dāmaliptā taṅko'thātaṅka ityapi || 59 ||
 nandī nandiśca patrī ca patriḥ syādvasnasā snasā |
 yamalaṁ yāmalaṁ dvandve samau khaṇḍilakhantiḍau || 60 ||
 janitrī janayitrī ca kafoṇiḥ kafaṇistathā |
 vālmiko'pi ca vālmīko bālī bāliśca kathyate || 61 ||
 sumena sārdhaṁ kusumaṁ marando makarandavat |
 ahituṇḍikamityāhustathā syādāhituṇḍikam || 62 ||
 vidyādaṇḍīramāṇḍīramaṇiḥ syādāṇivatpunaḥ |
 āmaṇḍamaṇḍāveraṇḍe priyakaṭhepyāsano'sanaḥ || 63 ||
 apiśalirmunerbhede bhavedāpiśalistathā |
 candrabhāgā candrabhāgī khanau khānirapi smṛtā || 64 ||
 gonāsagonasau sarpe fālgunaḥ falguno'rjune |
 syāttarjanyā yute'ṅguṣṭhe prādeśo'pi pradeśavat || 65 ||
 gaje mataṅgamātaṅgau nāge kālīyakāliyau |
 rohītake rohitako'pyūṣaramuṣaraṁ matam || 66 ||
 iṣīkā syādīṣīkāpi vānāyujavanāyujau |
 guvāko'pi ca gūvākaḥ kucakūcau stane bhavet || 67 ||
 kukare ca kuṇiḥ kūṇirnākau kulakakūlakau |
 paugaṇḍaḥ syādapogaṇḍa ulūtaḥ syādalūtavat || 68 ||
 kākācike kākaciko bhavedṛśyastu riṣyavat |
 vātūlo vātulo'pi syātkaikeyī kekayītyapi || 69 ||
 viriñciśca vira ( ri )
 ñco'pi brahyaṇyapi viriñcanaḥ |
 varūdo vārūdo'pi syādvikkapikkau gajārbhake || 70 ||
 karkareṭuḥ kareṭuḥ syātkurkuraḥ kukkuro'pi ca |
 ambarīṣaṁ cāmbarīṣamutpale kuvalaṁ kuvam || 71 ||
 kumārile kumāriśca mathimanthau mathe'pi ca |
 vajrā vajrī snuhībhārgyorvaralā varaṭā'pi ca || 72 ||
 kaiṭabhā kaiṭabhīśvaryā kandaryā kandarā'pi ca |
 bhidirbhedaśca kuliśe vātirvāte kuṭe kuṭiḥ || 73 ||
 kare karirjaṭāyāṁ syājjaṭiḥ śilyāṁ śilā'pi ca |
 pulinde syātpulindro'pi niṣādaśca niṣādini || 74 ||
 yatiśca yatini proktaḥ sṛkviṇyāṁ sṛkvi sṛkva ca |
 vahitaṁ ca vahitraṁ ca nicule hijjalejjalau || 75 ||
 vikhurvikhastathā vigro nāsāyā vigamāditi |
 amatiścāmatiḥ kāle rajanyāṁ ca tamā tamī || 76 ||
 viśvapsaścāpi viśvapsā sidhmā sidhma ca kathyate |
 syāddhṛkkā bukkayā sākaṁ dharme dharmaṁ ca kīrtitam || 77 ||
 ūṣmayā sārddhamūṣmā'pi majjokto majjayā saha |
 śepaśefau ca śevaśca śefaṁ proktaṁ ca śefasā || 78 ||
 prāpunnāṭakamathāhuḥ prapunnāṭe prapunnaṭam |
 araraṁ cārariścāpi kapāṭe syātkavāṭavat || 79 ||
 bhallo bhalliśca bāṇe syāddale pātraṁ ca patravat |
 īrmamīrmā vraṇe'pi syānnirzhare'pi zharo zhariḥ || 80 ||
 bhavedamātye'pyāmātyaḥ pīnasaṁ syādapīnase |
 anvāsanaṁ samuddiṣṭaṁ tathā syādanuvāsanam || 81 ||
 yūṣaśca yabhanaṁ yātu yakārādvayavanmatam |
 parūṇā ca parūrgranthau kāśmīrī kāsmirīti ca || 82 ||
 mātuluṅge mātuliṅgaḥ kadalyāṁ kadalo'pi ca |
 parūṣakaṁ fale proktaṁ purūṣaṁ parūṣaṁ tathā || 83 ||
 nāraṅge nāgaraṅgo'pi syādvise'pi visaṇḍakam |
 vārtākurapi vārtāke vṛntāko'pi ca dṛśyate || 84 ||
 kisalaṁ syātkisalaye gutse guccho guluñchavat |
 amlātake syādamlātamamilātakamityapi || 85 ||
 jambīre'pi ca jāmbīro jūrṇāyāṁ jūrṇirityapi |
 tittirau tittiro'pi syātpīlakaḥ syātpipīlake || 86 ||
 godā godāvarīnadyāṁ mathurā madhurāpuri |
 kavikaṁ kavikāyāṁ ca syād gavedhau gavedhukā || 87 ||
 mañjūṣāyāṁ ca piṭakaḥ peṭā peṭaka ityapi |
 pādātau ca padātiḥ syātpādātaśca padātikaḥ || 88 ||
 pādatrāṇe tu pannadhrī bhavetpraṇihitā'pi ca |
 jalāyukā jalaukāyāṁ gairike ca gaverūkam || 89 ||
 nāsikāyāṁ ca nakraḥ syādvakre vaṅko'pyudāhṛtaḥ |
 saraṇī ca prasāraṇyāṁ muṣke syātfalakaṁ falam || 90 ||
 bhaveddādā'pi daṁṣṭrāyāṁ śālmalyāṁ śalmalīti ca |
 vadhvāṁ ca bandhukāpi syādañjanyāmaṅganā'pi ca || 91 ||
 hrasvāntā syādalābūśca dīrghādiśca pratīyate |
 ūrṇanābha idantaśca kikīdiviḥ kikīdive || 92 ||
 kareṭau karaṭuścāpi dūtyāṁ dūtirapi smṛtā |
 syānnicole niculakaṁ syādasiknyāmasiknikā || 93 ||
 jīvañjīve jīvajīvaścālanyāmapi cālanam |
 syūte syūnaṁ tathā syonamabhyuṣe'bhyuṣa ityapi || 94 ||
 karambo miśrite vānto bhāntastu dadhisaktuṣu |
 āmīkṣā hrasvamadhyā'pi madhyokāraṁ ca yautakam || 95 ||
 dhuvitraṁ nirūkārañca syādṛṣau riṣirityapi |
 iriṇaṁ syācca dīrghādi kṛṣake kṛṣiko'pi ca || 96 ||
 tālavyadantyayorūkte sarvalā sarvalīti ca |
 tālavyadvayamadhyo'sāvāśuśukṣaṇiriṣyate || 97 ||
 viṣṇau dāśārhaśabdasya madhyatālavyatā matā |
 tālavyāntaśca koṭīśaḥ prāśastālavyadantyayoḥ || 98 ||
 dantyopāntaṁ tu karpāsamāhānasamalīmasam |
 kāñjikādau ca kulmāṣo dantyopānto'pi kīrtyate || 99 ||
 ādidantyaṁ tu suṣavīsambākṛtasamūrū ca |
 kusīdaṁ ca kusūlaṁ ca madhyadantyamudīritam || 100 ||
 pārāvāraḥ pamadhyo'pi sopānaṁ dantyamādi tu |
 viśvastā syādvamadhyaiva na viśastetyudāhṛtā || 101 ||
 syātkavargadvitīyādikṣāntādirapi khullakaḥ |
 syātpavargadvitīyādiḥ faṇāyāṁ tu faṭā'pi ca || 102 ||
 trayodaśasvarādyaṁ tu śobhāñjanamudāhṛtam |
 tanūnapāttakārānto na tavargatṛtīyabhāk || 103 ||
 tavargapañcamopāntamaṅganaṁ kevalaṁ punaḥ |
 hāhāśabdastu sānto'pi kathito divyagāyanne || 104 ||
 catuḥśāle cavargīyamadhyaṁ sañjavanaṁ viduḥ |
 pavargamadhyasāntaśca refaḥ syādadhamārthakaḥ || 105 ||
 antasthamadhyaṁ vaiyātyaṁ vemni vemaśca vemakam |
 kamane kāmano'pi syāddīrghādiḥ kūkudaḥ smṛtaḥ || 106 ||
 prabhāyāmapi bhāḥśabdaḥ sāntaḥ puṁliṅga eva ca |
 eḍamūke'neḍamūkaḥ śūrmyā śūrmirapi smṛtā || 107 ||
 eḍūkaṁ hrasvamadhyaṁ ca hrasvāntā ca padavyapi |
 śaibale syācca śaibālaṁ śebalaṁ śībalaṁ yathā || 108 ||
 tūṇā tūṇī ca tūṇīre marīcaṁ marice'pi ca |
 citre'pi citralo'pi syāccintāyāṁ cintiyā'pi ca || 109 ||
 chandasi syādanaḍvāhī bhāṣāyāmanaḍuhyapi |
 madhyekāro'pi cipiṭo hrasvādiścoraṇo'pyavau || 110 ||
 uttamāyāṁ gavi prāhurikārādiśca naicikī |
 sācyarthe sācirapyukto bhūtārthe ca tathāstathā || 111 ||
 cavargādirapi proktā yāmiḥ svasṛkulastriyoḥ |
 vātāsaho vātasaho vātūle syādidaṁ dvayam || 112 ||
 apsaraḥ svapsarāḥ proktāḥ sumanāḥ sumanaḥ su ca |
 barbarī barbarā śāke vitunnaṁ suniṣaṇṇakam ( ? ) || 113 ||
 tandrīstandriśca tandrāyāṁ kuraṅge ca kuraṅgamaḥ |
 pṛthagacchaśca bhallaśca bhālūke'pyacchabhallavat || 114 ||
 jalāyuke jalaukaṁ ca jalokaṁ ca jalūkavat |
 ghoṣake śambuko'pi syād budhne bradhnaśca dṛśyate || 115 ||
 laṅgūlamapi lāṅgūlaṁ bhambharā bhambharālyapi |
 tvaci tvacaḥ kiro'pi syākirau proktaḥ pathaḥ pathi || 116 ||
 ajagāvājagāvaṁ ca bhavedājigavaṁ tathā |
 pināke'jagavaṁ cātha saihikeye tamastamāḥ || 117 ||
 culukī culupī ca syādulūpī śiśumārake |
 agādhe'sthāghamasthāgamasthāyaṁ ca prayujyate || 118 ||
 syānmadhyoṣmacaturthatvamaṁhaso raṁhasastathā |
 cihne lalāmaśabdo'pi syādadantaśca puṁsi ca || 119 ||
 draviḍaḥ syānmamadhyo'pi kāfalañcāpi kaṭfale |
 vrīḍāyāñca bhavedvīḍo lajjāmātre'pyapatrapā || 120 ||
 ulūkaṁ madhyahrasvaṁ ca hrasvādiḥ syādalimpakaḥ |
 tathā kurūvake refo nirūkāraḥ prayujyate || 121 ||
 mañjiṣṭhāyāṁ tu bhaṇḍīrī madhyahrasvā'pi paṭhyate |
 dīrghādirvṛścike'pi syādalī syādālirityapi || 122 ||
 bukko bukkā smṛtau bukkina graiveyake'pi ca |
 khañje khoḍaśca khoraśca syāttarīstarirityapi || 123 ||
 nāsikāyāñca nasyā'pi mathi manthāka ityapi |
 kārtasvaraṁ madhyadantyaṁ sīhuṇḍaḥ syātsihuṇḍavat || 124 ||
 aoṣṭhyādyanto lulāyo'pi marūte'pi halantatā |
 vidyātpurūravaḥśabde rūkārasyāpi dīrghatā || 125 ||
 syātkurūṇṭho'pi dīrghādiḥ saireye'pi ca sammataḥ |
 nālikera idanto'pi tathā dīrghadvitīyavān || 126 ||
 kāṇḍe śaraḥ śubhaṁ kṣeme śārūḥ śavalavāṇayoḥ |
 kiṁśukaśca śukaścāpi smṛtastālavyadantyayoḥ || 127 ||
 śūnāsuṅgasuraṅgāstu dantyatālavyayorapi |
 koṭīśaścāpyadantyastu ribhukṣaḥ svargavajrayoḥ || 128 ||
 kinnarāśvamukhau bhinnābhinnau daityāsurādivat |
 riṣṭāriṣṭe abhinnārthe bhinnārthe ca kvacinmate || 129 ||
 vāgmī ( gmi ? ) vālmīkimitrolkā satracchatrapatatriṇaḥ |
 saṁskartetyādisaṁyogiśabdeṣvanupayogiṣu || 130 ||
 idaṁ tulyānta ( kṣa )
 radvandvasyonnayedbhedakaṁ kvacit |
 yamakādāvapītyeṣā cintā'smābhirūpekṣitā || 131 ||
 tathā hyapaśyadadrākṣīdityatrārthe kriyāpadam |
 apaḥ payastanūkurvadityanyatra padadvayam || 132 ||
 athauṣṭhyadantoṣṭhayavakārabhedaḥ |
 bṛndārakabrajabarāṭakabedibṛndabandārūbairibadarībiṭapān biṭaṁ ca |
 bidvadbraṇau baraṇabṛṁhaṇabodhabedhabandhūrabandhubadhirāṁśca babandha bṛddhān || 1 ||
 belābalau bahulabāhulakān balīkaṁ bolaṁ bilaṁ balajabālakabālukāśca |
 behaddhṛhadvahalabāhanabāhubabhrubastaṁ baliṁ banabalāhakabaṅkabīthīḥ || 2 ||
 bāleyabañjulabarāhabakān balākā bāluṅkikābakulabukkabakerūkāśca |
 bārūdabāṭabaraṭānapi bārbaṭīrabārūṇḍabaṇḍukabaraṇḍakabarbaṭīśca || 3 ||
 bāhinībanitābedibaṇijyābāribaṇḍaram |
 bardhanībṛtrabaṭakaṁ baratrāṁ baṭukaṁ biḍam || 4 ||
 bāsanābāsitābastrabīrabāsarabāgurāḥ |
 brīḍanīṁ bāṇinīṁ bīṇāṁ bānīraṁ bānaraṁ bacām || 5 ||
 vihagākhyaṁ biśabdaṁ vā'pyavyayaṁ vā na veti ca |
 bārtarūkaṁ badānyaṁ vā vidyādvādyaṁ ca bādanam || 6 ||
 atha madhyapavargīyāḥ karbaraḥ karburo'baraḥ |
 barbarī śabarīrbārūḥ sambarāḍambarāmbaram || 7 ||
 kambalaṁ sambalerbārū śarbalā śādvalo'pi ca |
 naḍbalābelajambālaśaibālādyāśca kīrtitāḥ || 8 ||
 kathyante'tha pavargīyabāntaśabdāśca kecana |
 gandharba kharba garbāhvajihabāpūrbaśca dūbaryā |
 rolambaḥ śataparbārbā dorvī cārvī ca darbibhṛt || 9 ||
 kadambakādambanitambanimbavimbapralambāmbuviḍambaḍimbāḥ |
 karambaherambakuṭumbakumbāstumbī kalambī ca sa ( ka ? )
 ḍambicambāḥ || 10 ||
 jambūḥ kamburalābūśca śambaḥ śu ( ca? )
 mbo'mbayā saha |
 śimbā lambā ca vā ( cā ? )
 ḍambagoḍumbastambakambayaḥ || 11 ||
 athāntasthīyavakāraḥ ||
 vinduvidrumavadānyavikramā vitta ( nda? )
 vartmavikhuvikhu ( śaciva, ka ) vidyayā |
 vyāghravapravaraveravarkarā vādaro ( ? )
 vasiravārūvāgurāḥ || 12 ||
 vāmavāmanavimānavedanā vānavittavamanaṁ vilepanam |
 vātavātikavitānavartanīvartivetanavasantavṛttayaḥ || 13 ||
 vārtāvicchittivṛttāntavitaṇḍāśca vitunnakam |
 vikaṭo vekaṭo vyuṣṭirviṣṭirviṣṭaraveṣṭanam || 14 ||
 vallūro vallarī vallī vellitaṁ vallabho'pi ca |
 videho vigraho varho vahirvahnivihāyasaḥ || 15 ||
 vahitraṁ vikaco vīcirvarcovañcakavācikam |
 vandhūkaṁ vīvadhaṁ vedhā vidhāvidhuvadhūvṛkāḥ || 16 ||
 viveko varṇakaṁ veṇī vīṇāvipaṇiveṇavaḥ |
 viṣāṇaṁ vīraṇaṁ vāṇo vapā vāṣpo vapurvayaḥ || 17 ||
 vaiśākho viśikho vādaṁ vyūdaṁ varṣma viṣaṁ vṛṣaḥ |
 viṣayaṁ varṣaṇaṁ vījaṁ vājaṁ vṛjinavarjane || 18 ||
 vyajanaṁ vyañjanaṁ vajraṁ vaijayantī viśāradam |
 vyālavaṅgalavalmīkavīpi ( vrīhi?)
 lāvālhiko valī || 19 ||
 vālo vicakilo vaṅgaṁ viḍaṅgaṁ vegavarṇanam |
 vedhasā vāsitaṁ veśavaiśyaviśrambhaveśa ( lla ? ) yaḥ || 20 ||
 viśvavisrastaviśikha ( pa )
 vaṁśavyasanavāsavam || 21 ||
 vāyaso vāhaso vāso vībhatso vasatirvasu |
 vidārī vaṭharo vīrūdityādyantasthavādayaḥ || 22 ||
 athāpi madhyadantoṣṭhyāḥ kathyante kecanā'pare |
 devakaḥ sevakāvuttaprāvārāḥ prādhvaro'pi ca || 23 ||
 tantuvāyaḥ pravarako govindaḥ śrāvaṇolvaṇam |
 adhvā madvā ( vadhvā, ka )
 yuvā'tharvā maghavā kharva ( śakva ? ) parvaṇī || 24 ||
 ( dantoṣṭhyāḥ samudāhṛtāḥ )
 avāvādividhānācca saṁprasāraṇato'pi vā |
 ityetadādayaḥ śabdā abhede'tra viniścitāḥ || 25 ||
 aoṣṭhyadantauṣṭhyayoratra dhātvarthādiviśeṣataḥ |
 yadi syādanayoḥ kvāpi kādācitko vyatikramaḥ || 26 ||
 athoṣmabhedaḥ ||
 atha tālavyamūrdhanyadantyānāmapi leśataḥ |
 śaṣasānāṁ viśeṣeṇa nirdeśaḥ kriyate'dhunā || 1 ||
 śyāmākaśākaśukaśīkaraśaukaśūkaśālūkaśaṁkuśakaśaṅkaraśukla ( kra ) śu ( śa ) krāḥ |
 śauṭīraśāka ( va ? )
 śakaṭāḥ śipiviṣṭaśiṣṭaśākhoṭaśāṭakaśaṭīśaṭitaṁ śalāṭuḥ || 2 ||
 śītañca śātaśataśātanaśaṁca ( śambha )
 śambaśambūkaśambaraśunā ca ( śca ? )
 śivā śilīndhraḥ |
 śobhā śubhaṁ śarabhaśībharaśumbhaśambhuśvabhrāṇi śubhraśaradau śakuniḥ śakuntiḥ || 3 ||
 śālāśilāśakulaśādvalaśāluśeluśārdūlaśūlaśavalāḥ śamalaṁ śṛgālaḥ |
 śefālikāśithilaśṛṅkhalaśīlaśailaśevālaśalyaśalaśambalaśarvalāni || 4 ||
 śālāluśāluśaliśālmaliśuklaśuṣkaśulkāni śilpaśalabhau śalalaṁ śalākā |
 śroṇiḥ śaṇaḥ ( śaḥ, ka )
 śravaṇaśoṇitaśoṇaśāṇaśreṇīśrutaśrayaṇaśūnyaśaraṇyaśaṅkāḥ || 5 ||
 śociḥ śacīśuciśayaḥ śarūśarmaśīrṇaśrīparṇaśothaśapathaśvatha ( ya )
 śaṇḍaśīḍāḥ ( śaṇdāḥ ) |
 śreyaḥ śramaḥ śamanaśodhanaśakyaśākyaśāṇḍilyaśālvalaśmīśunakāḥ śraviṣṭhaḥ || 6 ||
 śākhāśikhāśikharaśekharaśaṅkhaśāpaśampāśifāśafaraśefaśafāḥ śikhaṇḍaḥ |
 śṛṅgāraśṛṅgaśaraśāvaśarāriśāriśārāḥ śarāvaśavaraśca śiraṁ śiraśca || 7 ||
 śarīraśālārū ( ra )
 śarārūśai ( śā )
 rūśobhāñjanaśrāvaṇaśādaśūdrāḥ |
 śaniḥ śanaiḥ ślīpadaśigruśīdhuśuddhāntaśāntāḥ śitiśauryaśauṇḍāḥ || 8 ||
 śoṭhaḥ śuṇṭhī śaṭhaḥ śreṣṭhaśvitraśrotrāṇi śarkarā |
 śakvarīśarvarīśaktiśuktiśuktāni śuṣkulī || 9 ||
 śāntaṁ śvetaṁ śiviśyāvaśaṅkuśvayathuśākinī |
 śiṁṅkuḥ ( kkuḥ , )
 śokaśca śulvaṁ ca śālīnañca śilīmukham || 10 ||
 ślakṣṇaṁ ślāghā ca śīghrañca śikyaṁ śraddhā ca śiṁśapā |
 śyonākaḥ śūraṇaḥ śrāṇā śikṣā śyāmā ca śevadhiḥ || 11 ||
 uśīrakāśmīrakakiṁśukāṁśukaṁ kiśorakiṁśārūkaśerūkauśikam |
 jalāśayāśokakṛśānukāśyapā yaśaḥ piśaṅgāśmapiśācaraśmayaḥ || 12 ||
 niśāntaveśantaviśālapeśalaṁ bileśayāśvatthaniśīthaviṁśatiḥ |
 viśaṅkaṭaścānuśayāśayāśrayāḥ sahopaśalyā'śanakāśitāśvinaiḥ || 13 ||
 niśitaṁ piśitaṁ praśnaṁ ( śnaḥ )
 piśuno daśano'pi ca |
 uśanā laśunaṁ veśma kaśmalaṁ viśvamaśvavat || 14 ||
 ṛśyāvaśyāyaviśikhaviśākhāviśikhāṁ ( pāṁ ) śavaḥ |
 viśadaḥ pāśakaḥ pārśvaṁ viśrāmaśceśvaro'śaniḥ || 15 ||
 īśaprakāśakuśakeśavikāśakāśamākāśakīśakapiśāniśapāśapeśi |
 triṁśāṁśatādṛśadṛśaḥ sadṛśo vināśakīnāśakarkaśadiśo daśadeśadāśāḥ || 16 ||
 krośāśulomaśapalāśaniveśaleśakleśapraveśapariveśyaviśaśca veśaḥ |
 parśuḥ paśuḥ paraśuraṁśurūpāṁśupāṁśunistriṁśadaṁśavivaśā maśavaṁśaviṁśāḥ || 17 ||
 vāliśaḥ kuliśo rāśirvarāśirvaḍiśo bhṛśam |
 apabhraṁśaḥ puroḍāśo vimiśro'śriranekaśaḥ || 18 ||
 darśaḥ sparśaḥ spaśo'marśaḥ karśo vāśāniśe kaśā |
 āśādaśorvaśīkāśīviniveśāḥ pratiṣkaśaḥ || 19 ||
 śaurirmurārau śiva eva śarvaḥ śūraḥ samarthe zhaṣa eva śālaḥ |
 śamaḥ praśāntau śakalaṁ ca khaṇḍe śakṛtpurīṣe'jagare ca śīraḥ || 20 ||
 mūrddhanyajyeṣṭhayorvaśyaḥ kariṇyāñca vaśā'śruṇi |
 aśraṁ vede ca karṇe ca śrutirdāśaśca dhīvare || 21 ||
 śiṁśapā śāśvataṁ śvaśrūḥ śvaśuraḥ śiśiraḥ śiśuḥ |
 śiśnāśaśaśmaśānāni śaśī śaśvat kuśeśayam || 22 ||
 śukaśimbiśca kāśīśastathā śītaśivo'pi ca |
 tālavyaśadvayayutāḥ kiyanto'mī pradarśitāḥ || 23 ||
 tālavyā api dantyāśca śambaśambalaśūkarāḥ |
 raśanā'pi ca jihvāyāṁ śṛgālaḥ kalaśo'pi ca || 24 ||
 āśvāsaḥ śāsanaṁ śāstraṁ śastraṁ śāstā śarāsanam |
 tālavyānantaraṁ dantyaiḥ śabdāḥ kecidudīritāḥ || 25 ||
 ṣaṭ ṣaṇḍaḥ ṣaṣṭikā ṣaṣṭiḥ ṣodā ṣoḍaṁśca ṣoḍaśa |
 ṣālavaścāpi ṣaṇḍālī ṣukkiḥ ṣkambhirvipūrvikā || 26 ||
 viṣvakniṣaṅgo'pi ca bhūṣaṇeṣaṇaṁ pāṣāṇaroṣāṇaviṣāṇabhīṣaṇam |
 pāṣaṇḍakūṣmāṇḍaniṣekamūṣikaṁ gaveṣitaṁ niṣkramadūṣmeṣikam || 27 ||
 puṣpābhiṣekauṣadhayoṣidīṣadeṣyat turāṣāḍ viṣuvanniṣedhaḥ |
 duḥṣedhabhaiṣajyakaṣāyapauṣaṇaṁ hṛṣīkamīrṣyā ca viṣādavarṣaṇe || 28 ||
 roṣaṇo varṣmabhīṣmoṣmaniṣādāṣādagoṣpadam |
 abhiṣaṅgo niṣaṅgaśca vu ( śu ? )
 ṣkavārdhuṣiko dṛṣat || 29 ||
 dūṣikā caṣakaḥ preṣyo bhāṣyaṁ ca dhiṣaṇeṣaṇe |
 pṛṣataḥ pariṣat parṣat tuṣāroṣaramarṣaṇam || 30 ||
 vāstoṣpatirdiviṣado duṣpīḍañca vahiṣkṛtam |
 niṣkuṭaṁ niṣka ( kiṣku ? )
 mastiṣkaṁ puṣkaraṁ duṣkaroṣarau || 31 ||
 turūṣkamuṣkaviṣkambhaniṣkaniṣkalapuṣkalam |
 vastiṣkaṁ vaṣkaniṣḥpāvajyeṣṭhaniṣkakaviṣvaṇam || 32 ||
 peyūṣayūṣapīyūṣagaṇḍūṣāṅgūṣavipraṣaḥ |
 vātarūṣo'ta ( ṭa )
 rūṣaśca prāvṛṭpaurūṣapūrūṣāḥ || 33 ||
 hanūṣaḥ kalmaṣaḥ pū ( 'rū )
 ṣo'bhyuṣasnu ( sū )
 ṣā manīṣayā |
 heṣā hreṣā jigīṣā ca snuṣā nikaṣayā saha || 34 ||
 rohiṣo mahiṣonmeṣapramoṣāmiṣamāriṣāḥ |
 u ( ka ) lmāṣoṣṇīṣakulmāṣamāṣameṣamiṣaṁ mṛṣā || 35 ||
 kilviṣaṁ kaluṣaṁ cāṣastāviṣaṁ viṣam |
 taviṣī trapuṣī roṣatṛṣātoṣatuṣatviṣaḥ || 36 ||
 abhilāṣo bhṛ ( bha )
 ṣo bhreṣaḥ purūṣavyatiṣeṣavaḥ |
 mañjūṣā nikaṣā dveṣo doṣaḥ koṣaḥ kaṣaḥ kṛṣiḥ || 37 ||
 uṣā buṣavṛṣavyoṣaveṣāstarṣabhūṣarṣayaḥ |
 harṣo varṣaśca saṁharṣaḥ karṣaḥ karṣūḥ pruṣaḥ pluṣaḥ || 38 ||
 ambarīṣaṁ karīṣaṁ ca tarīṣaṁ ca purīṣavat |
 niṣḥpeṣo'lambuṣaḥ pauṣo ghoṣaḥ śeṣaḥ falaṅkaṣaḥ || 39 ||
 śīrṣa śirīṣaṁ śuṣiraṁ śleṣaḥ śleṣmā ca śemuṣī |
 viśeṣaḥ śoṣaṇaṁ śaṣpaṁ śiṣyaśailūṣaśauṣkalāḥ || 40 ||
 tālavyaśādayaḥ proktāḥ kathyante dantyasādayaḥ || 41 ||
 suṣūtiḥ suṣamā sarpiṣṭaraṁ cāpi suṣuptakam |
 suṣīmaṁ ca suṣeṇaśca suṣandhiḥ sarṣapo'pi ca || 42 ||
 tālavyāntāśca sū ( du )
 ṣpāśaśī ( śa )
 ṣpāśavṛṣadaṁśakāḥ || 43 ||
 ( tālavyāntāśca mūrddhanyāḥ )
 iti mūrddhanyanirdeśaḥ |
 sārthaḥ sudhāsalilasundarasinduvārasindūvārasindūrasāndrasikatāsitasetusūtāḥ |
 sālūrasūrasarakasvarūsaurisūrismerasmarāḥ samarasārasamīrasīrāḥ || 44 ||
 sauvīrasāgarasaritsutasārameyāḥ saṁvitsamitsakalasihlakasauvidallāḥ |
 sādaḥ sadā sapadi sūdasadaḥsaraṇḍāḥ saṁvedaḥ svaraḥ savanasīvanasatrasūtram || 45 ||
 svāmī samaḥ samayasāmaga ( ja )
 sāmidhenīsomāḥ samūhasamavāyasamudrasāma |
 sīmantasīmasimasūmasamānasūdya ( tya )
 ḥ sūkṣmaṁ samūdasaraṭasvanāsānusūnuḥ || 46 ||
 sthālaḥ sṛṇiḥ saraṇisārathisikya ( kta )
 sakthisikthāḥ samūhanasamājasamīkasūryāḥ |
 svairaṁ saraḥ sacivasūcanasūcisavyasevyāni saptasadanasyadasupasarpāḥ || 47 |
 sāyaṁ smitaṁ sāyakasaṅkuseṭusindhusvara ( ja )
 stavasamitsahadevasargāḥ |
 sekasrajau sevakasevasantaḥ sattvaṁ ca sātiśca sakhā sukhaṁ ca || 48 ||
 sanātanasyandanasādhanāni saṁskārasaireyakasarjasarpiḥ |
 sasāvarau sūnṛtasaṅkulau ca sarva ca sākṣī savitā ca sṛkvaṇī || 49 ||
 sairandhrī ca sinīvālī sāraṅgaḥ svapnasāmpratam |
 snāyuḥ snehaḥ snuhī saṅghaḥ saraghā saurabhaṁ sabhā || 50 ||
 bāsarāsārakāsārakesaratrasarāsurāḥ |
 vesavāraḥ parisaro masūrakusumāsanāḥ || 51 ||
 prasādāpasadāsandīvyāsaṅgāsravadasyavaḥ |
 prasūnaṁ prasavo lāsyamāsyaṁ prasabharāsabhau || 52 ||
 avasāyaḥ kisalayaṁ kusūlaṁ ca vikasvaram |
 masṛṇaṁ prāsanī ( no ko )
 vāsī bhasmākasmikaghasmarāḥ || 53 ||
 amāvāsyā pratisaraḥ rasaro'vasaro'pi ca |
 vasantaśca prasāraśca masāraśca rasāñjanam || 54 ||
 vasudhāvyavasāyāstavasanavyasanāni ca |
 tamisraṁ vāsraghasrosrājasravisrambhavāsitāḥ || 55 ||
 kailāsalālasakilāsavilāsalāsakārpāsahāsakṛkalāsanivāsarāsam |
 nyāsāṁsabhāsamasikīkasakaṁsahaṁsadhvaṁsabhrakuṁsapanasāsuvasuprayāsāḥ || 56 ||
 niryāsaprāsavītaṁsottaṁsālasamalīmasāḥ |
 kumbhīnasastāmarasaṁ vāsaścamasacikvasau || 57 ||
 vyāsāvabhāsadivasasurasāvāsavāyasāḥ |
 vāhasaḥ paṭṭiso ghāsavāsāsimisipukvasāḥ || 58 ||
 mṛtsācikitsāpsaraso bubhutsurvidhitsitaṁ matsaravatsaraṁ ca |
 vātsyāyanotsāraṇamatsyaditsugutsotsavotsāhavivitsukutsāḥ || 59 ||
 kṛtsnaṁ ca lipsurūtsṛjyamutsanirbhatsanotsmayāḥ |
 vībhatsā'bhīpsitotpitsusamutsekotsukā api || 60 ||
 saṁsārasārasasarīsopasasyasāsnāsārasvatāni sarasī ca samañjasaṁ ca |
 svasrā ca sāhasasahasrasahaḥ samāsāḥ sāmastyasaṁsaraṇasīsakammatāni || 61 ||
 sasyakaḥ sādhvasaṁ saṅkasukaḥ sārasanaṁ tathā |
 amī dantyadvayopetā ūṣmabhede'tra darśitāḥ || 62 ||
 atha liṅgabhedaḥ |
 ākāśakāśakuliśāṅkuśakośakeśakāśīśakīkasakuśāḥ kaṇiśopavāsau |
 karpāsaveśavaḍiśāṁśa ( sa )
 vataṁsataṁ ( haṁ )
 sapīpāsa ( yūṣa )
 kaṁca ( sa )
 rasamāṁsavisopadaṁśāḥ |
 niryāsarāsacamasodyamapi ( ci )
 kvasāni santānaśaṅkhasukhasaindhavasaṅgamāni |
 saudhaśmaśānaśayanāśa ( sa )
 naśūkaśalyaśūlāni śuklaśafaśefasamīpaśaṇḍāḥ || 2 ||
 svānaṁ śinaṁ kisalayaṁ śakaṭo vasantaveśantaśeṣaśakalāḥ śakara ( saraka )
 śvapuccham |
 puṣpaṁ saṭaḥ saraṭasūrpasṛpāṭaśaṅkuśa ( sa )
 ṅkarāsaṁkramaśarāvasalāśvalāpāḥ ( śalāḥ salomāḥ ) || 3 ||
 āsāravāsaravaśīraśarīraśīraśo ( so )
 śiraśekharaśarāḥ śikharaṁ tuṣāraḥ |
 saṁsāraśāraśiśirāṇi sarāsanāśca kāsārakesarakukundarakandarāṇi || 4 ||
 koṭīrakoṭarakaḍaṅgarasaṅgarāṇi kṣīrākṣarādharayugandharakandharāṇi |
 dhīrāndhakārasavihārasutā ( nā )
 ranārakenārakūvaraniṣadvaragahvarāṇi || 5 ||
 kandā ( kā ) rūdārūdaratomaracāmarāṇi hiṇḍīrajīravarapiñjarapañjarāṇi |
 mañjīramañjirakaṭhiñjarapārabāraprāvāraveragaravāgaranāgarāṇi || 6 ||
 sauvīrasaṅkaramadārapadārapaurapāṭīravārdaradurodaraśambarāṇi |
 āḍambarāmbarasanūpurakarṇapūrakarpūrapārṣara ( parpara )
 sakarparakūrparāṇi || 7 ||
 dhārāṅkurapratisarāvasaraprakārasītkārasīkaranikāramasārasārāḥ |
 kāntāratāratimirāntaratū ( dū )
 ratīrapaṅkārakārasamarājiravesavārāḥ || 8 ||
 añgāramantharaparamparaviṣṭarāṇi sindūrapuṣkaramarūṣkaraniṣkamuṣkam |
 śṛṅgārahārajaṭharoṣaragaṇḍaśailakīlālakīlakabalāni kalāpako ( pū ) lam || 9 ||
 śīlapravālavalayopalamūlakāni kaṅkālamaṅgalahalāhalacakravālam |
 kolāhalaṁ halakutūhalakālakūṭakiṭṭālasālakalalāni khalaṁ khalīnam || 10 ||
 tūlāṅgulotpalapalālatamālamālasambālanālamalakāmalakuṇḍalāni |
 lāṅgūlalāṅgalakapolakapāka ( la )
 pālajambālajālapaṭalālakajāṅgalāni || 11 ||
 vidalaṁ kadalaṁ bhālaṁ kamalaṁ talinaṁ talam |
 mālakaṁ tilakaṁ tailaṁ palalaṁ palvalaṁ fa ( pa ) lam || 12 ||
 pulakaṁ falakaṁ kālaṁ pulinaṁ nalinaṁ nalam |
 malayaṁ pralayaṁ mohaṁ lohitaṁ musalaṁ salam || 13 ||
 caṣālaṁ śavalaṁ śalkaṁ kiñjalkaṁ valkabalkale |
 kulakaṁ kūlakaṁ kolaṁ kholakaṁ cāvacūlakam || 14 ||
 ardharcakūrcakavacāni nikuñjakuñjapuñjadhvajā brajala ( na )
 tāmbujabhūrjatūryāḥ |
 kandāspadadravavinītavitānavittapīnopanītanavanītasuvarṇacūrṇāḥ || 15 ||
 bhāvāparātta ( hra )
 palitavratavṛttakuntapiṣṭāmbumeṣavṛṣṇāni samūṣakāni |
 utkocakukkuṭabiṭā biṭapaḥ kuṭaśca vajraṁ dhanuśca bakamecakacakrapīṭhāḥ || 16 ||
 viḍaṅgakāliṅgamṛdaṅgaśṛṅgavarāṅgabārāṅganidāghasaṅghāḥ |
 bhālaṅga ( bhālāṅka )
 varcaskabalīkavakttaṁ chatraṁ sahasrāvyayamadhyamaṁ ca || 17 ||
 muhūrtamudyānabhagābdamānasiṅghāṇakodyogaparāgapūgāḥ |
 vātāyanairāvatahastamustabustā vya ( bha )
 yaṁ mastakamustake ca || 18 ||
 koṣṭhaḥ prakoṣṭhaḥ kamaṭho makuṣṭhaḥ śikhaṇḍakodaṇḍapicaṇḍapiṇḍāḥ |
 kūṣmāṇḍakāraṇḍakaraṇḍakuṇḍā baraṇḍabārūṇḍaśaraṇḍaśauṇḍāḥ || 19 ||
 bhaṇḍāṇḍakāṇḍāni taraṇḍagaṇḍagāṇḍīvamaṇḍāni ca gāṇḍivaṁ ca |
 prakāṇḍadaṇḍāvapi khaṇḍaṣaṇḍau satāṇḍavaṁ maṇḍapataṇḍakaṁ ca || 20 ||
 karakakorakapāṭakanāṭakaṁ kaṭakakaṅkaṭakandukamodakam |
 narakaṭaṅkakuṭīrakaṁ stavakapaṅkakaraṅkakarīrakam || 21 ||
 kṣurakapakṣakahārakahīrakaṁ priyakarokakaḍaṅkakavacchadam |
 kakudadohadabṛndagudārbudaṁ kumudatoyadakundakusīdakam || 22 ||
 naladapāradakuṭṭimadaivataṁ rajatadaivadinārvaṭakarvaṭam |
 kuṇaka ( pa ) dīpakakañcukavañcukaṁ kramukabālakabolakakīlakam || 23 ||
 pinākapiṇyākakirīṭakūṭakirāṭaśṛṅgāṭakakaṇṭakāni |
 aṣṭāpadaṁ pātakapārśvahemabhrāṣṭraṁ ca rāṣṭraṁ ca makho mukhaṁ ca || 24 ||
 valmīkavarṇakapiṭārgaṭavimbavaprakaupīnababhrunidhanāni dhanaṁ nidhānam |
 dyūtāmbarīṣacaṣakāyudhagūthayūthaprothāni tīrthaharicandanakuṅkumāni || 25 ||
 pragrīvagomayakavāṭapaṭāḥ paṭolaprāntāyutaprayutabhūtaśatāśataṅkāḥ |
 sneho gṛhaṁ mahimahemahimāḥ sapucchatāpicchakacchapaṭā ( paṇavāḥ )
 paṭahārmadharmāḥ || 26 ||
 stambhaḥ śubhaṁ kakubhakaustubhajambhadhūpastūpāpajāpakutapāni tipaḥ sadīpaḥ |
 dvīpolapau lavaṇakaṅkaṇavākṣu ( cāṭu )
 madhyakṣemodyamāni dhamanaudanajīvanāni || 27 ||
 sūtraṁ savastramu ( su )
 khanetrapavitrapatrapātrīvaśādravaharidravavardhrarandhrāḥ |
 sthānaṁ kabandhukusumaplavalomagulmakṣaumāva ( nu )
 mānaśatamānavimānagulfāḥ || 28 ||
 taḍāgaṁ nigaḍaṁ nīḍaṁ naḍaṁ kṣveḍitamulmukam |
 māsamāṣakapadyāni varhagehendhanāni ca || 29 ||
 laśunaṁ lāñchanaṁ grāmamanīkaṁ ghāsamānakam |
 yauvanaṁ pavikaṁ hāvaṁ pārāvārordhvagairikam || 30 ||
 āmiṣaṁ muṣalaṁ māṣaṁ yūṣaṁ varṣa ca dūṣaṇam |
 bhūṣaṇaṁ nikaṣaḥ karṣaḥ kaṣāyo viṣamauṣadham || 31 ||
 karīṣakārṣāpaṇavāravāṇavāṇabraṇadroṇaraṇāḥ purāṇaḥ |
 bhāṇaḥ kiṇaḥ ka ( ko )
 ṅkaṇakoṇaśāṇāḥ satoraṇaghrāṇaparīraṇāśca || 32 ||
 jīvātukustumburūvāstukambukaserūśīdhurmadhu sindhu ( sīdhu ) sānu |
 kamaṇḍalurjānu palāṇḍu hiṅgu sthāṇustathāṇustitauḥ sajantuḥ || 33 ||
 varaṇaṁ maraṇaṁ loṣṭaṁ prasthaṁ kulmaṁ ( lfaṁ )
 sapallavam |
 puṁnapuṁsakaśabdānāṁ racaneyaṁ suniścitā || 34 ||
 kāmaṁḥ kukūlabalamolakusumbhasāramitradhruvāḥ kuśadurodarakukṣaśuktāḥ |
 diṣṭādharārdhamalakuṇḍalapuṇḍarīkā ṛkṣyākṣasatvapiṭharāgrayugālakāni || 35 ||
 nandanaṁ vṛjinodvegasvajīvaughāśca ( śva , ) rohitam |
 liṅgavyasthāsahitāḥ śabdāḥ kecitpradarśitāḥ || 36 ||
 bhallātakaṁ kuvalamāmalakaṁ mṛṇālapātrapraṇālakalaśadakamaṇḍalāni |
 bāṭaṁ kavāṭapuṭadāḍīmakandalāni vidyādvibhītakaharītakapaurūṣāṇi || 37 ||
 kapālaṁ śalalaṁ peṭaṁ kaṭāhaṁ pi ( vi , )
 ṭakaṁ kaṭam |
 vaṭaṁ taṭaṁ maṭhaṁ tāḍaṁ khanadīvadudīratam || 38 ||
 dhastūrakandaraviṣāṇaviḍaṅgatālajambhāḥ kuthapratisarārgalaśṛṅkhalāśca |
 mustasfuliṅganakharān saha mandireṇa sandarśitāḥ katipaye nipuṇaiśca māvat || 39 ||
 gaṇḍūṣavartakabarāṭakahāra ( la )
 kīra ( la )
 vrīḍāḥ saṭaḥ saṭarako ( saraṭakro )
 baraṭaḥ saśṛṅgaḥ |
 utsaṅgagarbhabhujajāgaragarjavāṇājvālādayaḥ sarabhasaḥ kṛsaraśca māvat || 40 ||
 vetaso vṛścikaḥ sāraḥ śafaraḥ śalya ( lla ) ko ghaṭaḥ |
 śāṭakīṭau kaṇastūṇaḥ kathitāśca nadīsamāḥ || 41 ||
 tri. li. 48. vaḍiśaṁ tāḍakaṁ tāḍaṁ kroḍaṁ nīḍaṁ ca pāṭalam |
 laṭaṁ ( kṣaṁ ) baṇijyamanduraṁ rasanaṁ viśvamargalam || 42 ||
 napuṁsakatve'pyetacca mālāvat parikīrtitam |
 ṣaṣṭhyāḥ parā surā śālā senā cchāyā niśā'pi ca || 43 ||
 pā.2.4.25 strītve'pi vanavaccaitat syānnadīvadathocyate |
 āsthānaṁ nagaraṁ sthānaṁ sthālaṁ ca paṭalaṁ puram || 44 ||
 śrīsāhasāṅkaracitapramukhāsu gadyapadyaprabandharacanāsu vitanvataiva |
 vyutpattimujjvalatamāṁ paramāṁ ca śaktimullāsitā jagati yena sarasvatīyam || 45 ||
 niḥśeṣavaidyakamatāmbudhipāradṛśvā śabdāgamāmburūhakhaṇḍaraviḥ kavīndraḥ |
 yatnānmaheśvara imāṁ niramātprakāmamālocyatāṁ sukṛtinastadasāvanarghāḥ || 46 ||
 nāmapārāyaṇoṇādinirūktoktairvikalpitaḥ |
 śabdavarṇavidhiścātaḥ sandarbho hyeṣa sādhubhiḥ || 47 ||
 kartuṁ cetaścamatkāraṁ satāṁ hartuṁ viparyayam |
 saṁśayaṁ ca nirākartumayamasmatpariśramaḥ || 48 ||
 chando'nuprāsayamakaśleṣacitreṣu nirṇayaḥ |
 eṣvevāsyopayogaśca kaviturjñātureva ca || 49 ||
 iti śrīsakalavaidyarājacakramuktāśekharasya padyagadyavidyānidheḥ śrīmanmaheśvarakṛtau viśvaprakāśe śabdabhedaprakāśaḥ parisamāptaḥ | | |
