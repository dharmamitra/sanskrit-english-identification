grong khyer ka l'a pa zhes yod//	Tibetan
rtag tu bde zhing 'byor pa yin //	Tibetan
de na rgyal ba'i sras po mang //	Tibetan
mi bdag gtso bo mchog 'phags te //	Tibetan
de rnams rtag tu chos dang ldan //	Tibetan
g-yo sgyu med cing phra ma med //	Tibetan
rigs dang rigs min dbyer med de //	Tibetan
gzugs ldan stobs dang ldan pa yin //	Tibetan
skyes bu'i bgrod pa dpag tshad bcu //	Tibetan
rta yi nyi shu so ldan gyi //	Tibetan
lnga bcu'i lam ste nyin gcig la'o //	Tibetan
yams dang nyer 'tshe yongs med de //	Tibetan
'phrog byed lag na rdo rje sogs //	Tibetan
nyin rer rtag tu srung bar byed //	Tibetan
rnam par 'dren pa'i bstan bcos ni //	Tibetan
phyogs de dag tu rnam par rgyas //	Tibetan
shes rab pha rol phyin mdo dang //	Tibetan
mdo sde lang ka'i grong du 'jug / dgongs pa nges par ston pa dang //	Tibetan
'dus pa chen po'i tshogs kyis te /	Tibetan
sgrib ba rnam par sel ba yis //	Tibetan
mngon du byas pa'i dkon mchog sprin //	Tibetan
bden pa'i le'u mchog gi rgyud //	Tibetan
drag shul stobs dang @317a * //	Tibetan
ldan pa ni //	Tibetan
sor mo'i phreng ba'i ched gsungs dang //	Tibetan
sdong pos brgyan pa la sogs pa //	Tibetan
thams cad yul de las rab 'byung //	Tibetan
'od dpag med pa'i 'jig rten dang //	Tibetan
mngon dga'i bkod pa gsal ba dang //	Tibetan
rnam snang mdzad pa'i zhing khams ni//	Tibetan
rgyan gyi bkod par bcas pa dang //	Tibetan
stug po bkod pa'i mdo sde dang //	Tibetan
dbang phyug chen pos bshad pa ni //	Tibetan
gnas gtsang chen po la sogs par //	Tibetan
rdo rje snying pos bshad de bzhin //	Tibetan
phal po che yi mdo sde rnams //	Tibetan
thams cad de na rnam par spyod //	Tibetan
gang la dpe ni 'bum phrag gis //	Tibetan
gsal bar byas pa phyi ma'i rgyud //	Tibetan
de bzhin gshegs rnams snying po'i don //	Tibetan
phyir mi ldog pa'i gtam yang yin //	Tibetan
pha rol phyin pa drug gi mdo //	Tibetan
stong phrag lnga bcur ldan pa yod //	Tibetan
rig pa 'dzin pa'i sde snod ni //	Tibetan
'bum phrag nyi shu der spyod de //	Tibetan
de dag rjes su 'jug pa yi //	Tibetan
nges par bstan pa 'bum phrag brgya //	Tibetan
mkha' dang mnyam pa rgyud kyi rgyal //	Tibetan
dngos grub nges par bstan pa yi //	Tibetan
dges pa'i rdo rje chen po dang //	Tibetan
rjes su rig pa rnal 'byor rgyud //	Tibetan
bde gshegs kun gyi 'dus pa ni //	Tibetan
stong phrag nyi shu rtsa lnga pa //	Tibetan
dam pa dang po'i sangs rgyas rgyud //	Tibetan
sgyu 'phrul dra ba gnyis gnyis pa //	Tibetan
rgyal ba rgya mtsho rnam dbye ba //	Tibetan
rnal 'byor rnal 'byor ma rgyud kyis //	Tibetan
rnam par phye ba brgyad po rnams //	Tibetan
khri phrag gnyis dang stong phrag ni //	Tibetan
gcig ste drug brgyas lhag pa'i lo //	Tibetan
lhag pa'i brgya phrag mang por ni //	Tibetan
phyogs der mngon sum spyod pa'o //	Tibetan
phyag na rin chen blo yi bdag / spos kyi glang po ma pham pa //	Tibetan
bde ldan dbang phyug nam mkha' mdzod //	Tibetan
rdo rje gzi brjid rdo rje snying //	Tibetan
gnod sbyin gtso bo la sogs pas //	Tibetan
de rnams rjes su 'jug pa yis //	Tibetan
tshig rnams du ma rnam par phye //	Tibetan
nan tan chen por gtad pas na //	Tibetan
ma log don chen 'tshol ba rnams //	Tibetan
gangs ri'i dbang po der song nas //	Tibetan
mi dag grub pa rnams la dris //	Tibetan
gdon mi za bar don grub nyid //	Tibetan
de nas 'phags ma rdo rje srin mo ral pa gcig mas zhus @317b pa ;	Tibetan
kyee rgyal pa'i sras po ma 'ongs pa'i dus lnga brgya tha ma la /	Tibetan
de bzhin gshegs pa'i rjes su 'jug par 'dod pa rnams kyang /	Tibetan
mu stegs can gyi gsang tshig 'tshol ba la //	Tibetan
mngon par mos pas mchog tu gsungs pa'i don las /	Tibetan
phyir phyogs pa de dag yang dag pa'i lam la gzud pa dang /	Tibetan
mchog gi skal ba can gang dag rang dang gzhan	Tibetan
la phan pa'i dngos grub kyi rgyur grong khyer ka	Tibetan
l'a par bgrod pa'i thabs de yang dag par bstan	Tibetan
du gsol / dge bsnyen rnam par mi rtog pa ces bya ba dang /	Tibetan
bzang po sbas pa zhes bya ba la sogs pa	Tibetan
lnga brgya po 'di rnams kyis dngos grub mchog gi	Tibetan
don dang / phyi ma'i dus kyi rig pa 'dzin	Tibetan
pa'i sde snod la zhugs pa mang po dag gi	Tibetan
bde bar 'gyur ba dang /	Tibetan
phan par 'gyur ba dang /	Tibetan
grub pa mchog tu grub pa bla nam mchis pa'i slad du bshad par gsol /	Tibetan
rab tu bshad par gsol /	Tibetan
legs par bshad du gsol /	Tibetan
don yod lcags kyus gsungs pa /	Tibetan
sngags rigs rnams la phan pa'i phyir //	Tibetan
khyed rnams legs par mnyan pa dang //	Tibetan
lnga brgya'i tshogs rnams nga la nyon //	Tibetan
phyi dus don chen 'dir 'byung ngo //	Tibetan
'dir sgrub pa po gang zhig legs pa'i lam la gnas pa /	Tibetan
bla na med pa'i byang chub tu sems bskyed cing /	Tibetan
dkyil 'khor du dbang bskur ba /	Tibetan
rig pa'i cho ga shes shing dam tshig la yang dag par gnas pa /	Tibetan
de bzhin gshegs pas bstan pa'i rgyud la mngon du phyogs pa /	Tibetan
gsal ba /	Tibetan
yid gzhungs pa /	Tibetan
shes pa dang ldan pa des /	Tibetan
dang por 'dod pa'i lha mnyes par bya'o //	Tibetan
de'i 'og tu mngon du gyur pa'am /	Tibetan
rmi lam du mthong pa yin yang rung ste /	Tibetan
'dod pa'i lha lan na tan du gnang ba thob par gyur na /	Tibetan
kee la shar 'jug pa'i thabs la brtson par bya'i //	Tibetan
gzhan du na kun nas nyon mongs par 'gyur ro //	Tibetan
rab tu mi gsal bsam gtan dang //	Tibetan
bzlas brjod stobs kyis dman pa dang //	Tibetan
mtshan ma'i dge bas bor ba gang //	Tibetan
'dod pa'i go 'phang grub pa med //	Tibetan
ngan pa'i lam gyis @318a * //	Tibetan
khengs pa dag //	Tibetan
chog tsam gyis grub par lta //	Tibetan
byis rmongs 'jim pa'i gong bu la //	Tibetan
'dzegs nas zla ba 'dzin par 'dod //	Tibetan
ci ste gnang bar gyur na 'phags pa 'jam dpal gyi snying po //	Tibetan
'bum phrag brgyad bzlas shing //	Tibetan
au dum w'a ra'i sbyin sreg kyang khri phrag brgyad bya'o //	Tibetan
bgegs rnams 'joms pa'i don du /	Tibetan
bdud rtsi 'khyil pa'i rig pa 'dus phrag bzlas shing /	Tibetan
sbyin sreg kyang khri phrag gcig go //	Tibetan
sdang pa thams cad rab tu 'jig pa'i don du /	Tibetan
khro bo chen po rab tu mi bzang pa gshin	Tibetan
rje mthar byed kyi rig pa 'bum du bzlas shing	Tibetan
/ de nas thog ma nyid du keng shu ka'i sbyin sreg stong phrag gcig 'bul lo //	Tibetan
de'i 'og tu b'a ta'i shing gis stong phrag bcu'o //	Tibetan
de'i 'og tu ni tsandan dmar po dang /	Tibetan
aa bh'i ra'i khu pa la sogs pa rmad du	Tibetan
byung ba'i gtor ma dang sbyin sreg stong phrag bcus	Tibetan
mnyes par byas te /	Tibetan
de thams cad du 'dod pa'i don la gsol ba gdab par bya'o //	Tibetan
sgrub pa po gang zhig cho ga de rnams brtsams shing /	Tibetan
rang nyid dngos grub mchog gi don dang /	Tibetan
lho phyogs kyi skye bo mang po la phan pa dang bde ba'i phyir /	Tibetan
grong khyer ka l'a par 'jug par 'dod pa /	Tibetan
sdig pa med cing g-yo sgyu med pa /	Tibetan
de dag ni 'chad par 'gyur ba'i rim pa 'dis nges par der phyin par 'gyur gyi /	Tibetan
bar ma dor nyams nyes par mi 'gyur te /	Tibetan
gal te bdag gi tshig 'di brdzun par gyur na /	Tibetan
bdag gis mtshams med pa lnga byas par 'gyur ro //	Tibetan
ci ste cho ga 'khrul pa'am /	Tibetan
sdig pa'i sems dang ldan pa dag cig yin na ni /	Tibetan
klu phran nam lto 'phye 'am /	Tibetan
gnod sbyin nam /	Tibetan
'byung po'am /	Tibetan
lha gang dag gtum po rnams kyis chad pa thob	Tibetan
par 'gyur gyi grub pa ni nam yang ma yin	Tibetan
no // grub pa rnams la dka' ba min //	Tibetan
'byor ba'i khyad par gzhan dang gzhan //	Tibetan
sngags dang rlung gi las rnams te //	Tibetan
rgyud kyi bgrod pa gzhan yin no //	Tibetan
shin tu nyam chung 'di mi 'grub //	Tibetan
sgrub po nus ldan grub 'dod pas //	Tibetan
ma grub de dag legs thob 'gyur //	Tibetan
rag pa'i cho ga 'di @318b yis so //	Tibetan
de nas sgrub po des /	Tibetan
gang du de bzhin gshegs pa rnams mngon par rdzogs	Tibetan
par byang chub pa'i shing aa shvadthal mchod pa stong	Tibetan
gis yang dag par mchod nas /	Tibetan
lam du 'jug par bya ste /	Tibetan
gling 'di'i nub phyogs kyi rgya mtsho ratna s'a ga ra zhes bya ba la /	Tibetan
ded dpon /	Tibetan
mchog dang lhan cig gru la zhon pas byang phyogs su bgrod de /	Tibetan
gling si ko dha ra zhes bya ba dang /	Tibetan
nor gyi mdzod ces bya ba'i gling du bgrod par bya'o //	Tibetan
gling de'i nub phyogs na kla klo'i grong yod de /	Tibetan
sgrub pa po der 'gro bar mi bya zhing /	Tibetan
shar gyi phyogs la nye bar brten pa'i grong khyer du zla ba drug sdod par bya'o //	Tibetan
de na bde bar gshegs pa gser thub kyi mchod rten yod do //	Tibetan
de la bskor ba stong phrag lnga byas te de	Tibetan
bzhin gshegs pa'i yi ge brgya pa gdon par bya'o	Tibetan
// de ni 'di yin te /	Tibetan
na ma stree ya dh'i k'a n'am /	Tibetan
ta th'a ga ta n'am /	Tibetan
sarba tra aa pra ti ha ta /	Tibetan
b'apti dharmma t'a ba li n'i /	Tibetan
aom aa sa ma sa manta to nya /	Tibetan
aa nanta b'a pti sh'a sa ni /	Tibetan
ha ra ha ra /	Tibetan
sma ra sma ra na /	Tibetan
bi ga ta r'a ba //	Tibetan
buddha dharma te sa ra sa ra /	Tibetan
sa ma ba la /	Tibetan
ha sa ha sa /	Tibetan
tra ya tra ya /	Tibetan
ga ga na /	Tibetan
ma h'a war laksha ne /	Tibetan
dzva la dzva la na sva ga re sv'a h'a /	Tibetan
dad pa stobs zhan de dang des //	Tibetan
nam yang grub par yod ma yin //	Tibetan
cho ga mi smod sngags la min //	Tibetan
lha dang chos la 'phyas mi gdags //	Tibetan
nges par 'grub snyam yid brtan dang //	Tibetan
shin tu dang ba'i shugs stobs kyis //	Tibetan
'byor pa dang ni grol ba ste //	Tibetan
dge chos 'joms la nam yang min //	Tibetan
de nas sgrub pa po de grur bgrod pas bha	Tibetan
ra ta'i dum bu 'di nyid du 'ong bar bya	Tibetan
ste / gzhan du na nor gyi mdzod ces bya	Tibetan
ba'i gling de nyid las byang gi phyogs la nye	Tibetan
bar brten pa'i gling gzhan dang nyul mtha' gzhan mang	Tibetan
po dag ni legs par spyod pa ma yin pa'i	Tibetan
ste / phyir / sgrub pa po kun tu 'khyams par 'gyur ro /	Tibetan
de la gling 'di ni chu klung sngon po zhes	Tibetan
bya ba'i mtsho dang 'bab chu dag dang shar nub	Tibetan
tu thad mnyam pa yin te /	Tibetan
de'i phyir dbang po'i phyogs bor nas /	Tibetan
sgrub pa po dbang ldan gyi phyogs su 'gro'o //	Tibetan
grong khyer rug ma dang /	Tibetan
r'a sa ri dang /	Tibetan
ka ta k'i la dang /	Tibetan
ma dhu w'an dha la @319a * //	Tibetan
sogs pa /	Tibetan
byang phyogs nas byang phyogs su zla ba drug tu bgrod par bya ste /	Tibetan
de dag gi pha rol na chu bo chen pos tru zhes bya ba dang /	Tibetan
ka k'a ri zhes bya ba gangs kyi ri yod de de dag las kyang brgal bar bya'o //	Tibetan
yul 'khor de rnams na gnas pa'i mi rnams ni /	Tibetan
drang po'i rang bzhin can gyi phyir /	Tibetan
bgrod par dka' ba ma yin zhing 'jigs pa yang med do //	Tibetan
ri de las tu dza na ya zhes bya ba'i sman ro mchog tu mngar ba dang /	Tibetan
t'i la ka zhes bya ba shin tu kha ba	Tibetan
ste de dag kyang 'o ma ltar 'dzag pa dag	Tibetan
yod do // gang gi me tog nyi ma 'char	Tibetan
ka'i mdangs ltar rab tu dmar ba de'i 'dab ma	Tibetan
yang dgra sta'i so lta bu /	Tibetan
tsher ma rnon po can /	Tibetan
lho ngos su mngon du phyogs pa'i brag las byung ba de ni tu dza na yang yin no //	Tibetan
ngam grog dag gi ngos la 'phyang zhing 'phyang ba	Tibetan
ma he mo'i nu ma lta bu'i me tog dkar	Tibetan
po dang ldan pa ni t'i la ka'o //	Tibetan
de dag gi phyogs bzhir rdo rje srin po stobs po che'i rig sngags lan bdun bzlas bzhin du /	Tibetan
shing ba ta la'i phur bus btab nas de dag gi pa thag dbyung bar bya'o //	Tibetan
zhag bdun du de dag yongs su bskams par byas nas /	Tibetan
brag gi phug par bdud rtsi thab sbyor bzlas pas bsrung zhing sba bar bya'o //	Tibetan
phyogs de na btsag kha do ka lnga po dag yod de /	Tibetan
dkar po dang /	Tibetan
ser po dang /	Tibetan
dmar po dang /	Tibetan
nag po dang ljang khu dag go //	Tibetan
de dag blangs nas gangs kyi chu bos khrus byas	Tibetan
nas rdo leb dkar po'i gzhi la lha mo 'od	Tibetan
zer can ma'i sku gzugs bri bar bya ste /	Tibetan
mdog gser btso ma lta bu /	Tibetan
ka ra b'i ra'i me tog ltar dmar ba'i spyan gsum pa /	Tibetan
g-yas kyi zhal dmar po g-yon gyi zhal ni phag gi gdong nag po rab tu khros pa /	Tibetan
dar sngon po'i ga sha 'phyang ba /	Tibetan
nam mkha'i phyag rgya cung zad gsal bar byed pas /	Tibetan
lha dang lha ma yin dang phyugs rnams dbang du byed pa /	Tibetan
phyag dang po gnyis kyis me tog gis mang dang gzhu 'gengs pa /	Tibetan
bar ma gnyis kyis khab dang skud pa dang mya ngan med pa'i shing bsnams pa /	Tibetan
tha ma gnyis kyis thod pa dang kha tv'am ga	Tibetan
lte ba'i @319b dkyil 'khor gyi g-yas g-yon du 'dzin	Tibetan
pa / phag gi steng na sdang ba dang gdug pa thams cad yongs su gnon pa /	Tibetan
'di lta bu bris nas cho ga ji lta bas mchod pa dang bzlas pa bya'o //	Tibetan
de la sngags ni 'di yin te /	Tibetan
na mo ratna tra y'a ya /	Tibetan
tadya th'a /	Tibetan
aom bat'a la bi d'a li /	Tibetan
ba ra li ba ra ha mu kh'e sarba du sht'a na pra dusht'ana /	Tibetan
bhandha bhandha mu kham sv'a h'a /	Tibetan
zhes pa 'dis aa shvo ka'i shing dang /	Tibetan
me tog dmar po brgya phrag lngas sbyin sreg bya'o //	Tibetan
snying po'i sngags 'di yang khri phrag bzlas pa bya ste /	Tibetan
aom badzra be ta l'i h'um phat /	Tibetan
tshangs par spyod la legs gnas pa /	Tibetan
snying rjes sgrub la legs pa ste //	Tibetan
gdug la gdug pa nges sbyor pa //	Tibetan
rtag tu byams pa'i yid kyis so //	Tibetan
gang gang 'dul la de dang de //	Tibetan
sngags pas rab sbyor de de'o //	Tibetan
nyon mongs spyod las nam yang min //	Tibetan
nang gi bdag nyid du la bas so //	Tibetan
de'i 'og tu bdud rtsi 'dzog pa'i sman de dag btags te ;	Tibetan
gangs kyi ba men dag gi 'o ma lhung ba la yongs su bskol nas /	Tibetan
bcom ldan 'das ma'i spyan sngar gzhag par bya'o //	Tibetan
snying po'i mthar bdud rtsi thigs bsgrubs shing ces spel bas /	Tibetan
lan stong du bzlas par byas nas /	Tibetan
lha mo la yang dag par mchod de dngos grub blangs nas ;	Tibetan
sman btung bar bya'o //	Tibetan
phyi nas sku gzugs de yang byang phyogs la bltas	Tibetan
te bzhag la me tog dang 'bras bu sna tshogs	Tibetan
pas spa bar bya'o //	Tibetan
des ni bkres pa dang /	Tibetan
skom pa dang /	Tibetan
ngal ba dang /	Tibetan
dub pa med de /	Tibetan
lha mo'i mthu las bar du gcod pa thams cad kyang bdag gi dbang du byad par 'gyur ro //	Tibetan
de nas byang phyogs su bltas nas nyin zhag nyi shu rtsa gcig tu 'gro bar bya ste /	Tibetan
lam de la ni rtsva yang med /	Tibetan
shing gel pa yang med /	Tibetan
chu yang med do //	Tibetan
de'i pha rol na nags 'thug po dag yod de /	Tibetan
sbrul dang stag la sogs pa gnas pa'i 'brog dgon	Tibetan
pa'i lam la nyi ma bcu gnyis 'gro bar bya'o	Tibetan
// de'i pha rol na ri'i rgyal po gandha ra zhes bya ba yod de /	Tibetan
dpangs su ni dpag tshad nyi shu'o //	Tibetan
ri de ni sman rnam pa sna tshogs kyis gang ba yin no //	Tibetan
de na ni seng ge gshog pa can dag gnas te /	Tibetan
nyi ma re re ra yang srog chags @320a * //	Tibetan
mang po dag gsod par byed do //	Tibetan
der ri dags kyi khyad par zhig lus sgyur ba zhes bya ba yod do //	Tibetan
de lus kyi cha byad rnam pa sna tshogs par bsgyur pa yin te /	Tibetan
seng ge des gsad pa'i khrag las /	Tibetan
rdo le ba nag po la srin mo man de	Tibetan
ha zhes bya ba rnam par gtsigs shing 'jigs su	Tibetan
rung ba'i lus can /	Tibetan
kha dog dmar ba mi'i pags pas smad dkris shing /	Tibetan
lag pa g-yon pa na ral gri 'dzin pa /	Tibetan
g-yas pa na ni ba lang gi pags pa gsar	Tibetan
pa'i nang du sha khrag dang snying gis gang ba	Tibetan
'dzin cing za ba bris te /	Tibetan
snod dag ti sha dang khrag go gtor ma bsham par bya'o //	Tibetan
bdag nyid gshin rje mthar byed mi bzad pa dbyug	Tibetan
pa dang zhags pa thogs pa ma he la gnas	Tibetan
par byas nas / aom hr'i: k'a la r'u pa h'um kham sv'a h'a //	Tibetan
krem ka re krem ka re /	Tibetan
mandhee ha raksha s'i /	Tibetan
a'a gatstsha a'a gatstsha hr'i:/	Tibetan
dza: zhes stong phrag bcur bzlas pas de mngon sum du 'ong bar 'gyur la /	Tibetan
khrag gi mchod yon dang sha'i gtor ma dag sbyin nas thod pa'i phyag rgya ston te /	Tibetan
khro bo chen po'i stobs kyis gzir bar bya'o //	Tibetan
des kyang sgrub pa po ci 'dod cis smra bar 'gyur ro //	Tibetan
kye srin mo bdag sems can thams cad la phan par 'dod pa dang bde bar 'dod pas /	Tibetan
grong khyer ka l'a par 'gro'i /	Tibetan
yul stongs pa 'di rnams su kha zas 'byor bar gyis shig //	Tibetan
des kyang de bzhin du bya'o //	Tibetan
de nas de mi snang bar 'gyur te /	Tibetan
shing aardzu na'i rtsa ba na rab tu chags pa /	Tibetan
me tog kun da ltar kha dog dkar ba'i bcud	Tibetan
ro sbrang rtsi 'dra ba dag / nub mo dang	Tibetan
nub mo gnas pa'i sa dag dog la ster bar	Tibetan
'gyur ro // de nas byang ngos su gangs can chen po zhes bya ba'i ri yod de /	Tibetan
dpag tshad brgya phrag gsum gyi khor yug can /	Tibetan
de ni gnod sbyin rnams dang /	Tibetan
dka' thub can rnams dang /	Tibetan
grub pa rnams dang /	Tibetan
mi'am ci dag gis yongs su gang ba yin no //	Tibetan
ci ste sgrub pa po pha rol gnon pa'i 'phrul dang ldan pa yin na ni /	Tibetan
der song nas dga' bar bya /	Tibetan
rtse bar bya /	Tibetan
longs spyod dag kyang bya ste /	Tibetan
de nas mthar gyis de dag gi phrag pa la	Tibetan
thogs nas grong khyer ka l'a bar yud kyis phyin	Tibetan
par 'gyur ro // ci ste pha rol gnon @320b	Tibetan
ba'i stobs de med na ni der 'gro bar mi	Tibetan
par 'gyur ro // bya ste / rlung gi phyogs	Tibetan
kyi lam chen po rab tu gsal ba la nye	Tibetan
bar brten te myur bar 'gro bar bya'o //	Tibetan
srid gsum gnas kyi rgyud rnams ni //	Tibetan
bsod nams chung yang 'grub par bla //	Tibetan
tshangs 'joms de yi grogs kyang ste //	Tibetan
che ba'i che ba'ang rnyed ma yin //	Tibetan
rtag tu dge ba'i stobs dang ldan //	Tibetan
bag med don gyi de nyid rig / byang chub sems ni yang dag bskyed //	Tibetan
mchog gi rig sngags de yis 'grub //	Tibetan
gangs ri de las shar dang nub tu chu bo rab tu 'bab pa /	Tibetan
sa'i gzhil lu ma chen po stong phrag brgyad cu dang yongs su 'dres te /	Tibetan
mtsho ltar snang zhing rgyu ba yang mi mngon pa /	Tibetan
kha dog dkar por snang ba yod de /	Tibetan
de la 'di ni chu bo s'i ta zhes bya'o //	Tibetan
chu rlung 'di ni dkyus su dpag tshad stong phrag phyed dang gsum pa /	Tibetan
shar dang nub tu rgya mtsho dug can pa la yongs su 'jug pa /	Tibetan
zheng du ni dpag tshad tsam mo //	Tibetan
chu 'di ni shin tu grang ba yin te /	Tibetan
dmyal ba'i 'gro ba ma gtogs pa /	Tibetan
bya dang nya dang chu srin la sogs pa srog chags 'ga' yang med do //	Tibetan
chu bo de'i tshur 'gram na zangs kyi mdog ces	Tibetan
bya ba'i ri phug pa stong dang ldan pa dag	Tibetan
yod de / shin ri sha ka dang /	Tibetan
ku lum ka dang /	Tibetan
ta ma ru dang /	Tibetan
de ba da tu dang /	Tibetan
shug pas yongs su gang ba yin no //	Tibetan
ri de la ni srin mo glog 'gyu ma zhes bya ba gnas te /	Tibetan
de'i cho ga yang snga ma dang mtshungs pa las /	Tibetan
lag na ni gtun shing 'dzin pa /	Tibetan
glang po che'i lus la za ba /	Tibetan
char sprin gyi mdog can te /	Tibetan
ganytsa dang /	Tibetan
ta rin dang /	Tibetan
nags kyi ba lang dang /	Tibetan
glang po che'i khrag rnams kyis bri bar bya zhing /	Tibetan
gtor ma yang de dag rnams nyid do //	Tibetan
bdag gi rnal 'byor ni khro bo gshin rje gshed	Tibetan
po zhal drug pa dus mtha'i sprin dang mtshungs pa	Tibetan
/ zhabs drug pa /	Tibetan
phyag bcu gnyis pa /	Tibetan
ral gri dang dgra sta dang /	Tibetan
gri gug dang /	Tibetan
ga da dang /	Tibetan
'khor lo dang /	Tibetan
tri sh'u la rnams g-yas na 'dzin pa'o //	Tibetan
gshin rje'i dbyug pa dang /	Tibetan
dus kyi zhags pa dang /	Tibetan
kha tv'am ga dang /	Tibetan
lcags kyu dang /	Tibetan
thod pa khrag gis gang ba dang /	Tibetan
sdigs mdzub rnams ni g-yon ba na'o //	Tibetan
rnam @321a * //	Tibetan
pa 'di lta bu las sngags ni 'di yin te /	Tibetan
aom sarba dushtu na stam bha ya h'um /	Tibetan
na di wa r'a th'a ra ni ku m'a da	Tibetan
kr'i da t'a pi ne bandha bandha sa ma ya	Tibetan
ma nu sa ma phat phat sv'a h'a /	Tibetan
zhes pa'o //	Tibetan
piyu rung tsa la tsa la /	Tibetan
pra tsa la pra tsa la /	Tibetan
piyu rud dzi hva /	Tibetan
sa ha sra mu khas ha sra ba ha we ;	Tibetan
ra ra ra ra ra ksha si bhyo: bhyo: a'a k'a rsha ya je:/	Tibetan
zhes pa ni srin mo'i sngags so //	Tibetan
de la sgrub pa pos lam ston cig ces brjod par bya ste /	Tibetan
des kyang chu bo s'i ta la lam ston par 'gyur ro //	Tibetan
chu klung de'i rab tu grang bas ni /	Tibetan
sa'i steng gi gangs dang rlung po'i reg pa thams cad kyang zil gyis gnon pa'i phyir /	Tibetan
dgun zla 'bring po la yang chab brom chags pa med na /	Tibetan
srin mo 'di'i rdzu 'phrul gyis //	Tibetan
dbyar zla ba dang po la yang chab brom shin tu brtan par chags nas /	Tibetan
sgrub pa po 'jigs pa med pa nyid kyis chu bo'i pha rol tu 'gro bar 'gyur ro //	Tibetan
chu bo 'di ni bha ra ta'i dum bu zhes bya ba /	Tibetan
gling 'di'i phyed kyi dbus la gyu ba yin te /	Tibetan
lho dang byang du yul chen po dgu bcu rtsa drug dang /	Tibetan
dgu bcu rtsa drug dag gnas pa yin mod kyi /	Tibetan
'on kyang shar nub tu ni byang phyogs lhag par yangs pa yin no //	Tibetan
chu bo de'i pha rol na /	Tibetan
shing ke ta ka dang /	Tibetan
be la dang /	Tibetan
ka bhi ta dang /	Tibetan
ba tu sha dang /	Tibetan
ba da ra dang /	Tibetan
ka pi ta dang /	Tibetan
aa rdzu na dang /	Tibetan
t'a la'i nags tshal dag yod de /	Tibetan
der zla ba gcig tu ngal gso bar bya /	Tibetan
rtsa ba dang 'bras bu dag kyang bza' bar bya ste /	Tibetan
gang 'di'i rtsa ba dang 'bras bu dang lo ma	Tibetan
dang me tog dag ni bcud dang ldan pa dang	Tibetan
mthu dang ldan pa dag yin no //	Tibetan
der lha mo skul byed ma'i rig pa sangs rgyas bye ba phrag bdun gyis byin gyis brlabs pa /	Tibetan
yi ge dgu pa'i gzungs sngags stong phrag lnga bzlas pas sgrub pa po rang gi yan lag las /	Tibetan
khrag nag po nag por snang ba dag zag par 'gyur ro //	Tibetan
ci ste rmi lam du de ltar gyur na yang rung ste /	Tibetan
lus yang med cing stobs dang ldan pa dang shin tu yang bar 'gyur ro //	Tibetan
dam tshig rnam par spangs dang bla ma smod //	Tibetan
dus min 'chi dang dmyal ba brgyad par 'gro //	Tibetan
dkyil 'khor ma mthong dbang bskur dman pa yang /	Tibetan
@321b rig sngags sbyor ba nam yang grub pa med //	Tibetan
khengs zhing nga rgyal khro la mi bden pa //	Tibetan
dngos grub thob ces rgyal ba mi gsung ste //	Tibetan
mi rtag sdug bsngal stong pa'i don sems pa //	Tibetan
mi de dag ni myur 'grub 'phags rnams gsungs //	Tibetan
rigs dang gzugs dang nor dang dbang phyug dang /	Tibetan
chos dang rig pa sngags kyis myos pa spang //	Tibetan
rmi lam gzugs brnyan dri za'i grong khyer bzhin //	Tibetan
byed po bya ba dang ni las rnams mthong //	Tibetan
ma chags dul dang yang dag mnyen pa'i sems //	Tibetan
mchod dang spyin pa bzod dang brtson 'grus bskyed //	Tibetan
bdag dang bdag gir spong la mngon dga' ba //	Tibetan
de dag dngos grub mchog la reg par 'gyur //	Tibetan
yang de nas nags tshal de las kha t'u dza'i	Tibetan
'bras bu gser gyi mdog dang mnyam pa dag blangs	Tibetan
te / lam rgyags su 'khur bar bya'o //	Tibetan
'dir ni sgrub pa po rang nyid kyis ji tsam lan nus pa de 'khur bar bya yi //	Tibetan
nam yang lcid kyis non par mi 'gyur bas //	Tibetan
mi thegs pa'i dogs pa mi bya'o //	Tibetan
nags de nyid dang bar mtshams med par gangs kyi	Tibetan
ri chung ngu chung ngu dag gral du bsgrigs pas	Tibetan
shar nub kyi rgya mtsho'i bar khyab pa yin no	Tibetan
// de dag las chu 'bab pa thams cad kyang lho phyogs kyi ngos su 'bab pa yin pas /	Tibetan
de dag tu chu mang po can no //	Tibetan
ri de dag las brgal nas byang phyogs su dpag	Tibetan
tshad lnga bcu chun chad na ni 'thung ngu rung	Tibetan
ba'i chu med pa yin no //	Tibetan
'on kyang sgrub pa po de lus stobs dang ldan pa dang yang ba'i phyir /	Tibetan
zhag bdun du thang chen po de'i pha rol tu phyin par 'gyur la /	Tibetan
kha t'u dza'i 'bras bu de zos pas /	Tibetan
bkres pa yang med skom pa yang med do //	Tibetan
thang de 'das pa na /	Tibetan
sngon mang du khyer du zin yang rung ste /	Tibetan
'bras bu de yang zad par 'gyur ro //	Tibetan
de'i nub kyi mtshams na /	Tibetan
ri bo shin tu dkar ba nags tshal yid du	Tibetan
'ong ba du mas mdzes pa zhig rgyang ring mo	Tibetan
nas mthong bar 'gyur mod kyi /	Tibetan
sgrub pa po der 'gro bar mi bya'o//	Tibetan
@322a * // de ci'i phyir zhe na ni /	Tibetan
srin mo zangs kyi mchu can lnga brgya dag gnas te /	Tibetan
lha ma yin gyi pho nya mo de dag gis	Tibetan
sgrub pa po la 'tshe bar byed pa'i phyir ro	Tibetan
// de lta bas na byang phyogs su dang po'i lam po che bzung nas 'gro bar bya'o //	Tibetan
nyi ma gcig gis ri bo ke ta ra zhes bya bar phyin par 'gyur ro //	Tibetan
de yang kha dog nag cing ngan pa /	Tibetan
'jigs pa bskyed par byed pa /	Tibetan
ka pa btsugs pa lta bu /	Tibetan
dpag tshad bcu'i dpangs dang ldan pa yod do //	Tibetan
ri de'i nang ni gser dngul 'ba' zhig gis gang ba yin te /	Tibetan
de'i phyogs bzhin ni padma dang /	Tibetan
au t'a ga'i mtsho /	Tibetan
ngang pa dang /	Tibetan
tsa kra ba ka dang /	Tibetan
ka ra nda la sogs pa chu la rgyu ba'i	Tibetan
'dab chags gzugs dang kha dog mdzes pa skad snyan	Tibetan
pas gang bdag yod do //	Tibetan
ri de la 'jig rten skyong ba 'phags skyes po //	Tibetan
dus dus su dga' zhing rtse bar byed pa yin te /	Tibetan
lha min gyi lang cho ma dag dang /	Tibetan
gdug cing gtum pa'i klu rnams kyi bu mo sdug gu ma stong snyed kyis mchod par byed do //	Tibetan
de'i 'khor du rtogs pa'i yi dags mthu che zhing	Tibetan
rdzu 'phrul che ba mang po dag kyang yod de	Tibetan
/ der sgrub pa po de ci ste 'byor bar gyur na ni /	Tibetan
rtsa ba dang 'bras bu rnams dang na ri ka la'i 'bras bu dang /	Tibetan
sha dang nya sha dag gis gtor ma rnam pa sna tshogs pa dag bya'o //	Tibetan
ci ste 'byor par ma gyur na thams cad yid kyis bya'o //	Tibetan
de la sngags ni 'di yin te /	Tibetan
aom bi bi bi bi ba ru dh'a ka sha sa pa ri w'a re bhya:/	Tibetan
khu ni khu ni pre to ta kshis ta /	Tibetan
ai mam ba ling grihna grihna sa ma ya ma nu sma ra h'um h'um phat phat sv'a h'a /	Tibetan
de bzhin du sbos dkar dang /	Tibetan
thang chu dang sha'i bdug slos dag kyang sbyin par bya'o //	Tibetan
de nas ni des srung ba byed de mi 'am ci dang /	Tibetan
lha min dang /	Tibetan
srin po dang /	Tibetan
yi dags dang ;	Tibetan
sha za dang /	Tibetan
mkha' 'gro ma rnams kyi gnod pas mi tshugs par 'gyur ro //	Tibetan
'ga' zhig rnam thar gsum gnas gzhan ni rtse ba'i bdag nyid dpa' bo dang //	Tibetan
byin rlabs rim pa phan tshun rgyu dang 'bras bur mkhas pas rig par bya //	Tibetan
'dod pa'i dpung 'joms de las @322b dag pa'i lam	Tibetan
ste grub pa rjes su 'jug / mun pa nyams	Tibetan
dang dga' ba'i rgyu las rab bde ci phyir thob	Tibetan
ma yin / de nas sgrub pa po byang phyogs	Tibetan
su song na mi ring ba na men ko zhes	Tibetan
ba'i ri chen po yod de /	Tibetan
de ni tsam pa ka dang /	Tibetan
karko la dang /	Tibetan
ma ra ka dang /	Tibetan
ke tu ka dang /	Tibetan
kimpa ka dang ;	Tibetan
n'a ga pushpa dang /	Tibetan
tsan dan sa mchog rnams kyi nags kyis bskor ba /	Tibetan
ri de'i khrod na srin po'i bu mo rta'i gdong pa can dang /	Tibetan
lha min mo dag dang /	Tibetan
klu phran gyi bu mo dag gar dang dbyangs dang	Tibetan
rol mo sna tshogs pas rtag tu rtse bar byed	Tibetan
pa dag yin te /	Tibetan
der sgrub pa po bud med de dag la chags par yang mi bya /	Tibetan
glu dang rol mo de dag la dga' bar yang mi bya ste /	Tibetan
gzhan du na bsod snyoms dag blangs te 'gro bar bya'o //	Tibetan
de'i pha rol na chu bo chen po shar nas nub tu 'bab cing /	Tibetan
rba klong 'khrugs pa shin tu bgrod par dka' ba yong de /	Tibetan
chu klung de'i ming ni si t'a lo ta na zhes bya'o //	Tibetan
de la ni nya rnams kha dog sna tshogs pa dang /	Tibetan
gdong rnam pa sna tshogs pa dag yod de /	Tibetan
stag dang /	Tibetan
seng ge dang /	Tibetan
gung dang /	Tibetan
ba lang dang /	Tibetan
sbre'u dang /	Tibetan
ne tso dang /	Tibetan
khra dang /	Tibetan
mi'i gdong la sogs pa'o //	Tibetan
chu klung de'i skabs 'ga' na ni /	Tibetan
rdo las skyes pa'i n+ya gro dha'i sdong po yal	Tibetan
gas phan tshun gyi 'gram du khyab bdag yod de	Tibetan
/ shing de la brten nas sgrub pa po 'gro bar bya'o //	Tibetan
yang na ni nya'i stobs kyis 'gro bar bya ste /	Tibetan
phyogs de dang nye ba na /	Tibetan
lo hi ta zhes bya ba'i ri dmar po chung du mang po dag yod de /	Tibetan
de dag la ni s'a lu dmar po dang /	Tibetan
mud ga dang /	Tibetan
man du pa dag ma rmos par skye ba yin te /	Tibetan
de las blangs nas zan du bcos te /	Tibetan
phyogs phyogs su shing las sprang rtsi mang po lhung ba dag kyang blangs shing /	Tibetan
de dag bsres te nam mkha'i mdzod ces bya ba	Tibetan
'phags pa'i sngags kyis yang dag par spel zhing sbyangs	Tibetan
la / sngags 'dis nya'i tshogs rnams la gtor mar sbyin no //	Tibetan
aom mam mam mam mam mam ma ta sya r'a dza /	Tibetan
ma ra sya ga na sa hi ta bhu nydza ho bha ksha ho //	Tibetan
sarba ma ta sya de wa t'a ai mam ba lim @323a * //	Tibetan
ghri hna ghri hna ka ra ka ra ki ri	Tibetan
ki ri ku ru ku ru ma ra ma ra	Tibetan
mi ri mi ri mu ru mu ru /	Tibetan
ma ma k'a tyam sya dha ya /	Tibetan
sarba buddha aadzny'a pa ya ti sv'a h'a /	Tibetan
de ltar lan lnga brgyar gtor ma sbyin cing /	Tibetan
'dod pa'i lha la gsol bgad pa par bya'o //	Tibetan
der nya rnams kyang rgyal po sgrub pa po'i mdun du 'ongs pa la /	Tibetan
sgrub pa pos smras pa /	Tibetan
kye nya'i rgyal po //	Tibetan
sems can thams cad la phan pa'i don dang /	Tibetan
bde ba'i don du kho bo ni grong khyer ka l'a par 'gro'i /	Tibetan
chu bo'i pha rol tu bsgral bar mdzod cig /	Tibetan
gnas 'di la ni de bzhin gshegs pa rnams dbang	Tibetan
po'o zhes brjod par bya'o //	Tibetan
de nas nya'i rgyal po des sgrub pa po de	Tibetan
rgyab tu khur nas chu bo'i pha rol tu 'gro	Tibetan
bar 'gyur ro // ka ka ra'i gangs kyi byang	Tibetan
phyogs nas chu bo 'di'i bar gyi lam gang yin	Tibetan
pa de dag na ni /	Tibetan
mi'i 'gro ba gnas pa med de /	Tibetan
gang mi ma yin pa'i 'gro ba dang /	Tibetan
gnod sbyin gtum po mi bzad pa dag gnas pa yin no //	Tibetan
'on kyang lam 'di dag gi shar dang nub tu	Tibetan
dpag tshad lnga brgyas bcad pa'i pha rol na ni	Tibetan
/ grong dang grong khyer dang grong rdal dag kyang yod mod kyi /	Tibetan
lam de dag nas song na ni /	Tibetan
lo brgya phrag gis kyang grong khyer ka l'a par	Tibetan
phyin par mi 'gyur te kun tu 'khor bar 'gyur	Tibetan
ro // chu klung s'i ti'i byang phyogs de'i bar	Tibetan
mtshams thams cad ni ri kha ba can mang pos	Tibetan
kun tu gang ba yin no //	Tibetan
'on kyang gangs kyi ri bar bcad pa ni med de //	Tibetan
de nas chu klung de yongs su brgal ba'i byang phyogs na ni /	Tibetan
'dzam bu'i gling gi byang phyogs kyi grong khyer rnams yod de /	Tibetan
yul dang grong dang grong khyer dang grong rdal dag gis gang ba /	Tibetan
rab tu 'byor ba dang bde ba dang lo legs pa yin no //	Tibetan
gang la snying rje'i bdag po ni //	Tibetan
mig gsum gzugs kyis gnas pa ste //	Tibetan
de yi gnas kyi mtshan pas na //	Tibetan
shambha la zhes rab tu grags //	Tibetan
gang la shambha las mtshan pa //	Tibetan
seng ges mtshan pa'i rgyal mtshan ni //	Tibetan
seng ge'i rgyal @323b mtshan rab grags ltar //	Tibetan
shambha'i yul zhes de la brjod //	Tibetan
gang na kla klo med pa dang //	Tibetan
bden smra brdzun pa ma yin dang //	Tibetan
mun pa'i stobs ni nyams gyur la //	Tibetan
snying stobs yon tan rgyas pa yin //	Tibetan
chu bo de dang kee la sha'i bar gyi yul ni rnam pa mang po ste ;	Tibetan
nya zhes bya ba'i yul dpag tshad nyi shu'o //	Tibetan
bu la ni do zhes bya ba yang dpag tshad nyi shu'o //	Tibetan
bhang sye na zhes bya ba dpag tshad brgya'o //	Tibetan
ts'in zhes bya ba dpag tshad stong ste dbus kyi cha la'o //	Tibetan
dar do zhes bya bzhi dag tshad brgya'o //	Tibetan
ku ru zhes bya ba yang dpag tshad brgya'o //	Tibetan
bha dri ka zhes bya ba dpag tshad lnga bcu'o //	Tibetan
de dag gi pha rol na /	Tibetan
gandha ra zhes bya ba dpag tshad nyi shu'o //	Tibetan
k'a sha zhes bya ba dpag tshad nyi shu'o //	Tibetan
bha tra zhes bya ba dpag tshad nyis brgya'o //	Tibetan
ma h'a ts'i na zhes bya ba dpag tshad stong ste dbus kyi cha la'o //	Tibetan
bha ra dhoo zhes bya ba dpag tshad brgya ste ri'i ngos la gnas pa'o //	Tibetan
pri gi ka zhes bya ba dpag tshad nyis brgya'o //	Tibetan
de dag gi yang pha rol na //	Tibetan
ma hi sha ka zhes bya ba dpag tshad nyis brgya'o //	Tibetan
ma hi la ko zhes bya ba dpag tshad stong ste dbus kyi cha la'o //	Tibetan
barba ra zhes bya ba dpag tshad nyis brgya'o //	Tibetan
pu t'a pha la zhes bya ba dpag tshad lnga brgya'o //	Tibetan
de dag gi pha rol na /	Tibetan
ka du ka zhes bya ba dpag tshad lnga bcu'o //	Tibetan
kh'a ra zhes bya ba dpag tshad lnga brgya ste /	Tibetan
dbus kyi cha la'o //	Tibetan
kampo dzi zhes bya ba dpag tshad brgya'o //	Tibetan
de dag gi shar dang nub kyi cha dag la yang /	Tibetan
yul 'khor dang grong khyer gzhan dag kyang yod do //	Tibetan
de dag chu ni mang po dang //	Tibetan
mtsho dang mtsho bran du mas brgyan //	Tibetan
gangs kyi ri dang ri bo bzang //	Tibetan
sman ljongs nyams dga' du ma dang //	Tibetan
nags dang kun dga' yid 'ong dang //	Tibetan
sman rnams dag gis gang ba yin //	Tibetan
rgyal po'i pho brang sna tshogs dang //	Tibetan
tshong 'dus dang ni tshong khang dang //	Tibetan
zong rnams rnam pa sna tshogs dang //	Tibetan
yo byad rab tu rgyas pa yod //	Tibetan
de na 'jigs pa 'ga' yang med //	Tibetan
nyam ngar gyur pa yod ma yin //	Tibetan
@324a * // 'on kyang de la mi lta ste //	Tibetan
sred pas sgrub po'i gegs byed do //	Tibetan
grong khyer mchog ni ka l'a pa //	Tibetan
'ba' zhig bsams te 'gro bar bya //	Tibetan
rgya yul rgya yul chen po dang //	Tibetan
ba yi la go kha ra rnams //	Tibetan
byang nas byang du bgrod bya ste //	Tibetan
lam de shin tu ring ba yin //	Tibetan
stong phrag mang po de dag kyang //	Tibetan
sngags kyi shugs 'chang de yis ni //	Tibetan
zhags bdun zla ba phyed la sogs //	Tibetan
zla drug las gzhan lhag pas min //	Tibetan
de rnams las kyang rab brgal na //	Tibetan
'byung khungs rnam pa sna tshogs yod //	Tibetan
kha cig la ni dug gi rgyun //	Tibetan
khyad par khyad par ldan pa babs //	Tibetan
gser gyi rdul brtsegs ri bo dang //	Tibetan
de bzhin dngul dang zangs kyi sde //	Tibetan
kha cig lcags dang aa bha dang //	Tibetan
rang ga bha da ga de bzhin no //	Tibetan
de dag sa 'di 'thug po dang //	Tibetan
bye ma rdo bas g-yogs pa yin //	Tibetan
gseg ma rnam pa sna tshogs dag //	Tibetan
kha cig rin chen du mas khyab //	Tibetan
yul de dag gi sa phyogs na //	Tibetan
rtsva dang ljon shing rnam par spangs //	Tibetan
nor bu dzi b'anti dang ni //	Tibetan
byu ru rnam pa du ma skyes //	Tibetan
gser las 'chi bar byed pa'i chu //	Tibetan
smyo bar byed pa dngul las te //	Tibetan
gzhan ni spu dang pags pa lhung //	Tibetan
kha cig du ma'i nad rnams so //	Tibetan
'byung khungs dag nas dpag tshad gsum //	Tibetan
'das na dri bral chu nyid de //	Tibetan
sgrub po sngags kyi mthu yis ni //	Tibetan
de kun yon tan byed pa las ;	Tibetan
/ gser gyis tshe ni ring po ste //	Tibetan
dngul gyis de bzhin mdangs bzang ba //	Tibetan
lhag ma gang rnams de rnams kyi //	Tibetan
nad kun 'jig par byed pa yin //	Tibetan
yang de dag brgal ba'i pha rol na /	Tibetan
ri lnga pa zhes bya ba /	Tibetan
rin po che du mas brgyan pa /	Tibetan
shing aa dha dang /	Tibetan
sva wa la /	Tibetan
shalma li dang /	Tibetan
s'a la dang /	Tibetan
ta ma la dang /	Tibetan
da sh'a ma dang /	Tibetan
nisha k'a ra dang /	Tibetan
aa mra dang /	Tibetan
ka ra b'i ra dang /	Tibetan
shi lin dang /	Tibetan
ba gu la dang /	Tibetan
gandha mod dang /	Tibetan
ma do dha ma la sogs pa ljon shing gi	Tibetan
rigs brgya phrag du @324b mas gang ba yin no	Tibetan
// ri de la ni mi 'am ci dang /	Tibetan
mi 'am ci mo dag 'dod pa'i yon tan sna	Tibetan
tshogs kyis rtse bar byed cing rtag tu dga' bas	Tibetan
gnas pa yin no //	Tibetan
de rnams kyis sgrub pa po la 'drid par byed pa'i phyir /	Tibetan
rab tu snyan pa'i glu dang rol mo byed bdag kyang yod /	Tibetan
bsdig pa'i phyir 'jigs pa'i sgra 'byin pa 'am /	Tibetan
gzugs sna tshogs su bsgyur ba dag kyang yod /	Tibetan
rab tu skyo bar byed pa'i phyir /	Tibetan
dud mo la sogs pa sna tshogs pa sbyor bar yang byed do //	Tibetan
de dag la sgrub pa po chags par mi bya /	Tibetan
'jigs par mi bya /	Tibetan
skyo bar mi bya ste /	Tibetan
gzhan du na stong pa nyid kyi gnas pas zil gyis gnan te 'gro bar bya'o //	Tibetan
gal te rnam pa de lta bu las gzhan pas 'gron ni /	Tibetan
sgrub pa po la sdug bsngal chen po ster ro //	Tibetan
de nas ri bo de yang 'das pa na bho na dang la su d'a bho na dang /	Tibetan
sra bho na zhes bya ba'i yul chung ngu dag yod do //	Tibetan
de dag na ni rdo rje mkha' 'gro ma dag	Tibetan
mi'i bu mo rdzu 'phrul can gyi rnam par gnas	Tibetan
so // der sgrub pa pos zhag bdun du gnas par bya zhing gsol ba gdab par bya'o //	Tibetan
de nas de rnams kyis smras pa /	Tibetan
kye sgrub pa po khyod la ci zhig dgos /	Tibetan
sgrub pa pos smras pa /	Tibetan
bdag grong khyer ka l'a par myur du bgrod par	Tibetan
mdzod cig / de nas mi mo rdzu 'phrul dang	Tibetan
ldan pa gcig cig gis /	Tibetan
sgrub pa po phrag pa la thogs te /	Tibetan
dpag tshad bzhi yis mtho ba'i gangs kyi ri bo chen po dang /	Tibetan
gangs khrod kyi lam dpag tshad brgya phrag lhag pa yang chu tshod gcig gis mngon par bgrod nas /	Tibetan
ri bo tsandra ka la zhes bya ba shing hi na ta la dang /	Tibetan
ma t'a la dang /	Tibetan
ko la ka dang /	Tibetan
sindhu wa ra dang /	Tibetan
na gu ma la dang ka dvanda dang /	Tibetan
da so ma lardha dang /	Tibetan
sa ma na dang /	Tibetan
ni tsu la da dang /	Tibetan
bi du rma dang /	Tibetan
ti na bu la sogs pa sna tshogs pas yongs su gang ba /	Tibetan
sman ljongs shin tu nyams dga' ba dang bcas pa der phyin par 'gyur ba'o //	Tibetan
sgeg pa'i gzugs la'ang @325a * //	Tibetan
dga' min te //	Tibetan
cha byang 'jigs la 'ang de bzhin no //	Tibetan
rdo rje'i mig dang ldan de dag / dge bar spyod la dges par grags //	Tibetan
de dang sdig ldan rnams la yang //	Tibetan
snying rje lngan rnams mnyam par byams //	Tibetan
sgrub po rang nyid sdig pa ni ;	Tibetan
/ zad pas bde bar snang ba yin //	Tibetan
ri bo de ni shambha la'i yul mtha' yin te /	Tibetan
phyogs de na 'phags ma bhri kut'i thor tshugs gcig ma bzhugs so //	Tibetan
de la me tog kun da dang /	Tibetan
ku sumbha'i me tog gis sbyin sreg stong phrag brgyad phul nas /	Tibetan
dngos grub kyi don du gsol ba btab ste 'gro bar bya'o //	Tibetan
de las gangs kyi punda r'i ka gcig dag blangs te /	Tibetan
aom shva ta shve ta shve ta dz'a t'i ni shru ti smri ti bi dza ya /	Tibetan
bhri sv'a h'a /	Tibetan
zhes pa'i rig pa lnga stong du bzlas nas spyi	Tibetan
bor bcings pa tsam gyis gnod sbyin gtum po mtha'	Tibetan
dag dbang du byed pa dang /	Tibetan
thams cad la 'jug pa'i shes rab thogs pa med pa skye bar 'gyur ro //	Tibetan
de nas byang phyogs su song ste /	Tibetan
me gha ke ru zhes bya ba'i yul lo //	Tibetan
de'i yang pha rol na s'a la dang /	Tibetan
t'a la'i nags chen po dag yod de /	Tibetan
nags dang grong khyer de dag gi gzhi la dpag tshad brgyas yongs su bcad pa yin no //	Tibetan
de dag gi yang byang phyogs su song ba na /	Tibetan
shu ni ka ra na zhes bya ba'i yul dang /	Tibetan
bi bi dza la zhes bya ba /	Tibetan
kha dir dang tsan dan gyi nags chen po dag yod de /	Tibetan
de yang bgrod par bya ba dpag tshad brgya pa yin no //	Tibetan
de'i pha rol tu ljongs chen po sam su kha zhes bya ba yod de /	Tibetan
gang 'dzam bu gling na yod pa'i shing gi rigs	Tibetan
gang yin pa de thams cad yul de na yod	Tibetan
de / ma lus shing lus pa med pas brgyan pa'o //	Tibetan
de'i pha rol na kun tu dga' ba zhes bya ba'i nags yod de /	Tibetan
de yang 'das pa'i pha rol na grong khyer ka l'a pa yod do //	Tibetan
der sgrub pa pos byang chub sems dpa' sems dpa'	Tibetan
chen po mi bdag gi rnam pa 'dzin pa de	Tibetan
las chos nyan pa thob par bya ba'i phyir /	Tibetan
pho brang chen po ka l'a pa de'i phyogs bzhi kun nas phyag @325b 'tshal bar bya /	Tibetan
bdug spos kyang gtul bar bya /	Tibetan
me tog dag kyang gtor bar bya /	Tibetan
bskor ba dag kyang bya ste /	Tibetan
yang na ni zhag gcig //	Tibetan
yang na ni zhag bdun /	Tibetan
yang na ni zla ba phyed /	Tibetan
yang na ni zla ba gcig go //	Tibetan
de ltar sgrub pa po nyid kyi ji lta ji	Tibetan
ltar sdig pa zad par gyur pa de lta de	Tibetan
ltar / mi bdag byang chub sems dpa'i bka' yis gnang ba byin te /	Tibetan
gang gi zhabs kyi padmo'i drung du 'khrid par byed do //	Tibetan
gang gi tshe sems dpa' chen po mthong ba de'i tshe /	Tibetan
sems shin tu mnyam par gzhag pa dang /	Tibetan
g-yo ba med pa dang /	Tibetan
dang ba'i sems kyis dbyug pa 'gyel ba ltar /	Tibetan
yan lag brgyad dang ldan pa rab tu 'dud pas /	Tibetan
lan brgya stong du mar phyag bya'o //	Tibetan
rin po che'am me tog dag kyang gtor bar bya'o //	Tibetan
gal te de sgrib pa shas chung ba zhig yin na ni /	Tibetan
de'i zhabs la mgo bos gtugs pa tsam gyis 'dod pa'i dngos grub thob par 'gyur ro //	Tibetan
rnam pa gzhan ni byang chub sems dpa' de'i bka' las 'dod pa'i dngos grub tu 'gyur la /	Tibetan
de bzhin du gzhan yang /	Tibetan
dngos grub phra mo dag dang shes pa dag kyang thob par 'gyur ro //	Tibetan
ci ste 'dzam bu'i gling gi lho phyogs su skye bo mang po la phan pa dang /	Tibetan
bde ba'i don du nges par bsams pa yin na ni /	Tibetan
de'i thabs gang yin pa de yang dri bar bya zhing /	Tibetan
des ji skad bstan pa bzhin du bsgrubs na de kho na bzhin du 'grub par 'gyur ro //	Tibetan
de nas sgrub pa pos yul gyi mchog dang /	Tibetan
mchog de dag blta bar bya /	Tibetan
de bzhin gshegs pas gsungs pa'i glegs bam dag kyang mngon du bya /	Tibetan
gtsug lag khang rnam pa sna tshogs pa dang /	Tibetan
mchod rten rnam pa du ma de dag la yang phyag 'tshal bar bya /	Tibetan
smon lam dag kyang gdab par bya'o //	Tibetan
yul de zlum por mnyam pa ste //	Tibetan
gangs dang ldan pas bskor ba yin //	Tibetan
'byung po yi ni phyogs cha na //	Tibetan
dpag tshad lnga bcur 'phags pa ni //	Tibetan
mchog dang grags pa rab ldan pa //	Tibetan
'byung po'i @326a * //	Tibetan
dbang po'i mgrin sngon gyis //	Tibetan
rtag tu brten cing dge ba'i sa //	Tibetan
ri dbang kee la sha zhes bya'o //	Tibetan
sna tshogs rig pa sman gyi las //	Tibetan
sgyu rtsal dbye ba gzhan dang gzhan //	Tibetan
bzo rnams du ma mtha' yas pha //	Tibetan
nyin dang nyin la rtag tu spyod ;	Tibetan
/ pho phrang mchog ni ka l'a pa //	Tibetan
rin chen sna tshogs las grub cing //	Tibetan
gru bzhi lham pa'i gzhi la gnas //	Tibetan
lha yi bzo bos byas pa ste //	Tibetan
grong khyer de yi g-yas ngos na //	Tibetan
tsan dan aa kar nags kyis khyab //	Tibetan
dangs shing gsal ba yid 'ong ba'i //	Tibetan
yid kyi mtsho dag yod pa yin //	Tibetan
gang zhig yul de'i dbus na ni //	Tibetan
de bshad de dag gnas pa'o //	Tibetan
nags rnams dang ni ljongs dag gi / phreng ba rim pa gsum gyis mdzes //	Tibetan
grong rdal nyi shu rtsa brgyad dang /	Tibetan
yul phran du mas rnam par brgyan //	Tibetan
phyogs mtshams kyi ni lam dag na //	Tibetan
rtse mo brgyad dang brtsegs pa yang //	Tibetan
de rnams la ni go bsgos pa'i //	Tibetan
srung ba po ni 'bum phrag yod //	Tibetan
gangs dang ri bo de dag la //	Tibetan
glang chen spos kyi glang po dang //	Tibetan
mche ba drug pa mu tig can //	Tibetan
nags tshal ri dags du mas mdzos //	Tibetan
gdong lnga pa dang rkang brgyad pa //	Tibetan
glang po'i gdong dang bya tshogs dang //	Tibetan
'dab chags skyes bu'i lus can yod //	Tibetan
dbus las rgyab kyi phyogs cha na //	Tibetan
rgyang grags tshad kyi ri bo bzang //	Tibetan
tshar du dngar ba bcu yin te //	Tibetan
bzang skyong lhun po rtse 'dzin dang //	Tibetan
sa yi snying po gtsug phud 'dzin //	Tibetan
ha l'a ha la sgrol mdzad pa //	Tibetan
lcang lo'i bdag po sgra can ma //	Tibetan
don dam yang dag 'phags de bzhin //	Tibetan
bcu pa ma rgyal ba las rgyal //	Tibetan
de dag rnams kyis brten pa ste //	Tibetan
bye ba phrag brgya'i chos kyi gnas //	Tibetan
rtag tu byang chub sems dpa' ni //	Tibetan
stong phrag bcu bcus bsten pa yin //	Tibetan
kee la sha yi 'gram ngogs na //	Tibetan
mkha' khams rdo rje rnam par gnas //	Tibetan
stong phrag brgyad kyi sman rnams dang //	Tibetan
mthu ldan srog chags du ma dang //	Tibetan
me tog 'bras bu'i khyad par kun //	Tibetan
de na @326b rtag tu spyod pa yin //	Tibetan
mu tig zla ba chu shel dang //	Tibetan
dmar po aindra n'i la dang //	Tibetan
mar ta ka dang g-yas su 'khyal //	Tibetan
pushpa ra ga byu ru'i ste //	Tibetan
aa sma garbha gser la sogs //	Tibetan
khams rnams sna tshogs mtha' yas yod //	Tibetan
dngul chu'i khyad par mang pos gang //	Tibetan
pa ru sha ka beed'ur++ya //	Tibetan
de na rnyed par dka' min te //	Tibetan
kha zas ro bcud sna tshogs pa //	Tibetan
da dag mi 'byung gang yang med //	Tibetan
sna tshogs gos kyi khyad par ni //	Tibetan
bsam pa ji bzhin bgo byed de //	Tibetan
dge min las kyi lam bcu po //	Tibetan
rtag tu spyod pa'i skye bo nyung //	Tibetan
phal cher dag la gnas pa yin //	Tibetan
theg pa gsum gyi lam gnas pa'i //	Tibetan
drang srong dpag tu med pas brten //	Tibetan
thams cad lha yi skad du smra //	Tibetan
de na gnas pa'i mi rnams na //	Tibetan
tshe ni lo brgya las mi thung //	Tibetan
dus min 'chi ba nyung ba yin //	Tibetan
rtag tu 'dod la dga' bar spyod //	Tibetan
'on kyang dge ba las mi nyams //	Tibetan
chos dang 'dod pa de bzhin gzhan //	Tibetan
nor dang thar pa'i don zhes pa //	Tibetan
rdzogs ldan bzhin du rab spyod de //	Tibetan
'di mtshungs gzhan ni yod ma yin //	Tibetan
rgyal po'i bu ni gang btsas par //	Tibetan
nor bu rin chen 'od 'gyur la //	Tibetan
zhag bdun 'od bzang 'phro 'gyur ba //	Tibetan
de ni byang chub sems dpar shes //	Tibetan
gang gis sngon chad ma mthong ba'i //	Tibetan
me tog rab tu rgyas pa che //	Tibetan
khyim du mngon par skyes gyur pa //	Tibetan
de ni lha yi yan lag ma'o //	Tibetan
mi bdag yan lag mar bcas pa //	Tibetan
rgas pa med cing na med de //	Tibetan
'jam po'i khrims kyis rtag tu 'tsho //	Tibetan
'khor lo sgyur dang mtshungs pa yin //	Tibetan
rtag tu byang chub sems dpa' dang //	Tibetan
drang srong sngags kyi spyod pa can //	Tibetan
yang dag rig pa nyid ston gyi //	Tibetan
rtog ges bgrod med de ming tsam //	Tibetan
las rnams rnam pa sna tshogs dang //	Tibetan
grub pa brgyad la sogs rnams dang //	Tibetan
gang gzhan dngos grub sna tshogs dag / der ni mngon sum rnyed dka' min //	Tibetan
zla ba re rer sgrub pa po //	Tibetan
'di de 'dod pa'i dngos grub ces //	Tibetan
chos kyi dga' ba'i gtam chen pos //	Tibetan
rtag tu ngo mtshar dga' ba yin //	Tibetan
chags bral byed dang @327a * //	Tibetan
dga' ba dang //	Tibetan
spyod pa gcig tu dge ba'i blos //	Tibetan
dag pa'i sems ni mnyes gshin pa //	Tibetan
sbyin dang bzod dang dul ba dang //	Tibetan
mi 'tshe ba dang rtse gcig dang //	Tibetan
reg dang shes dang legs pa thos //	Tibetan
bsam gtan bzlas dang mchod de bzhin /	Tibetan
yang dag de nyid sgom pa'o //	Tibetan
de skad gsungs pas 'dus pa de //	Tibetan
thams cad rjes su yi rang 'gyur //	Tibetan
skal bzang ldan pa lnga brgya pos //	Tibetan
yang yang 'dud cing bskor ba byas //	Tibetan
de nas brtse ldan 'jig rten mgon //	Tibetan
rab tu bzhad cing legs so legs //	Tibetan
skye bo mang po grol don du //	Tibetan
don yod lcags kyus 'di bshad do //	Tibetan
'khor rnams kyis ni 'di bzung nas //	Tibetan
rtag tu bcang zhing chub par gyis //	Tibetan
blo gros ldan pa lnga brgya po //	Tibetan
ting nge 'dzin gyi shugs thob nas //	Tibetan
grong khyer drug tu yud kyis song //	Tibetan
theg mchog chos ni rab bshad nas //	Tibetan
rim gyis cho ga 'di nyid kyis //	Tibetan
grong khyer ka l'a par song ngo //	Tibetan
de las brgya phrag bzhi rnams kyis //	Tibetan
'dod pa'i dngos grub chen po thob //	Tibetan
gang ming rnam par mi rtog pa //	Tibetan
de sogs lhag ma gang yin de //	Tibetan
zab dang rgya che'i tshul rtogs nas //	Tibetan
grong khyer drug tu slar yang 'ongs //	Tibetan
don yod zhags pa'i mdo sde ni //	Tibetan
stong phrag lnga bcu gcig pa dang //	Tibetan
rig pa mchog gi 'bum sde sogs //	Tibetan
gzhan yang rig sngags sna tshogs dang //	Tibetan
ral pa gcig ma'i cho ga dang //	Tibetan
'jam pa'i rdo rje'i rtog pa ni //	Tibetan
stong phrag nyi shu lnga pa ste //	Tibetan
cho ga du ma rgyas par byas //	Tibetan
gang zhig ka l'a par 'jug pa'i //	Tibetan
thabs 'di bris pa'i bsod nams gyis //	Tibetan
'gro ba drug tu 'khor ba rnams //	Tibetan
'jam pa'i dbyangs dang mtshungs gyur cig / ces pa	Tibetan
dpal ldan ka l'a par 'jug pa zhes bya ba	Tibetan
/ theg pa chen po'i thabs chos kyi rnam grangs ji snyed pa rdzogs so /	Tibetan
// / rgyal khams pa t'a ra n'a thas bal po'i dpe las bsgyur ba ste /	Tibetan
don dka' ba dka' ba rnams bram ze'i pandi ta	Tibetan
krishna zhes bya ba la dris shing gtan la phab	Tibetan
ste zhus dag byas pa'o /	Tibetan
// / mangga lam//	Tibetan
